[{"num_page":82,"content":"\n\nN\u00daM. 24\n\nRespecte a les empreses presentades, assenyala que el Govern fa un exercici de\ntranspar\u00e8ncia, tot i que les empreses tindrien tot el dret a demanar que no se\u2019n fes\np\u00fablic el nom. En tot cas, informa que les empreses que es van presentar al\nconcurs van ser: Sapiens Societat Cooperativa Catalana Limitada (declarada\nexclosa per un defecte de forma en la presentaci\u00f3 de la documentaci\u00f3), Tr\u00e0nsit\nProjectes, SL, Serveis Educatius Ciut\u2019art, UTE Nargi, SL i Fragments i Magma\nCultura. Afegeix que en l\u2019informe de valoraci\u00f3 que obre l\u2019expedient es valorava\ndetalladament cadascun dels criteris establerts en el plec de cl\u00e0usules\nadministratives. En aquest sentit, informa que l\u2019empresa adjudicat\u00e0ria, Magma\nCultura, va ser la m\u00e9s valorada, amb un total de 78,26 punts sobre 100 i una\ndifer\u00e8ncia de 6,95 punts respecte a la seg\u00fcent, Tr\u00e0nsit Projectes. Conclou, doncs,\nque el projecte de l\u2019empresa adjudicat\u00e0ria era el que des d\u2019un punt de vista t\u00e8cnic\ncomplia m\u00e9s exhaustivament els requisits plantejats. Insisteix que tant l\u2019informe\ncom els plecs es poden consultar en l\u2019expedient administratiu.\nPer acabar, i quant a la pregunta sobre els informes jur\u00eddics pels quals es va\ndecidir deixar sense efectes jur\u00eddics i pr\u00e0ctics el conveni que havia aprovat el\nConsell Municipal en data 26 de juny del 2009, aix\u00ed com no procedir a l\u2019anul\u00b7laci\u00f3\ni\/o den\u00fancia de l\u2019anterior conveni, matisa que el Govern municipal no ha procedit\nni a la den\u00fancia, ni a l\u2019anul\u00b7laci\u00f3, ni tampoc a deixar sense efectes jur\u00eddics i\npr\u00e0ctics el conveni, sin\u00f3 que senzillament les altres dues administracions cridades\na formar part del consorci no han fet la feina que els pertocava. Assegura, en\ncanvi, que l\u2019Ajuntament ja va dur a terme durant el mandat passat la feina que\nhavia de fer en aquest sentit: ratificar el conveni i aprovar a trav\u00e9s del Consell\nPlenari els estatuts, que el juny del 2009 es van publicar en el Butllet\u00ed Oficial de la\nProv\u00edncia.\nLa Sra. Esteller manifesta sorpresa pel fet que el Sr. Ciurana no hagi dit res\nsobre els valors o l\u2019actiu que aporta l\u2019empresa adjudicat\u00e0ria a la gesti\u00f3 del castell\nde Montju\u00efc.\nRecorda que el Grup del PP sempre ha manifestat que el castell de Montju\u00efc \u00e9s\nuna fortalesa militar, i que se l\u2019ha de dotar de contingut i s\u2019han de preservar els\nvalors que t\u00e9 com a fortalesa militar. Assegura que totes les activitats, tota la\nprogramaci\u00f3 i totes les accions que es facin al voltant del castell de Montju\u00efc han\nd\u2019estar posades en valor pel que representa el castell des del punt de vista de la\nseva traject\u00f2ria hist\u00f2rica, des que es va construir el segle XI, i del vincle que ha\ntingut amb la ciutat de Barcelona. Es mostra conven\u00e7uda, doncs, que \u00e9s un\npatrimoni hist\u00f2ric que ha de ser neutral i puntualitza que fins i tot la Unesco\nreconeix els valors de l\u2019arquitectura militar, per\u00f2 que alhora alerta del perill de la\npolititzaci\u00f3 d\u2019aquestes fortaleses. \u00c9s per aix\u00f2 que el Grup Municipal del PP sempre\nha demanat al Govern que mantingui una posici\u00f3 neutral respecte del castell, fet\ndirectament vinculat amb les accions i els programes que s\u2019hi programen.\nI \u00e9s en aquest punt on el Grup del PP t\u00e9 dubtes, ja que el Sr. Ciurana no ha\nrespost una de les q\u00fcestions que plantejava la proposta de compareixen\u00e7a: en qu\u00e8\nes diferencia l\u2019empresa adjudicat\u00e0ria de les altres que s\u2019han presentat perqu\u00e8 en la\npart de valoraci\u00f3 de continguts obtingui m\u00e9s punts. En aquest sentit, subratlla que\nen la part de la valoraci\u00f3 econ\u00f2mica \u00e9s de les que obt\u00e9 menys puntuaci\u00f3 (48\npunts, mentre que la resta n\u2019obtenen 55, 53 i 51). Aix\u00ed doncs, demana al Sr.\nCiurana que especifiqui quines s\u00f3n les activitats, els continguts i les exposicions\nque planteja. Pregunta, tamb\u00e9, si l\u2019empresa assumir\u00e0 la direcci\u00f3 sobre les\nactivitats, els continguts i les exposicions. Critica que a l\u2019expedient no s\u2019especifiqui\nla programaci\u00f3 que ha presentat i demana qui decidir\u00e0 sobre la l\u00ednia editorial o\nsobre les l\u00ednies de continguts, ja que aquest punt tampoc no apareix a l\u2019expedient.\nExpressa, doncs, la seva preocupaci\u00f3 en aquest sentit, ja que assegura que el\ncastell ser\u00e0 el que ser\u00e0 en funci\u00f3 del que s\u2019hi faci.\nInsisteix, per tant, a saber si en el contingut de les activitats hi tindr\u00e0 un paper\nl\u2019ICUB i pregunta si l\u2019exposici\u00f3 permanent est\u00e0 preservada. Recorda que el Grup\nMunicipal del PP ha demanat que inclogui una valoraci\u00f3 de la tradici\u00f3 hist\u00f2rica i\nmilitar del castell. Al seu entendre, el castell ha de ser un reclam, no nom\u00e9s per a\nla gent de Barcelona i de la resta d\u2019Espanya, sin\u00f3 tamb\u00e9 per als turistes, per aix\u00f2\ncal que totes les accions i activitats que s\u2019hi facin estiguin en valor: el restaurant,\nles botigues, etc. Assegura que tot el que hi ha en el castell ha d\u2019anar en la\n\n10-9-2014\n\n\fN\u00daM. 24\n\n10-9-2014\n\n"},{"num_page":84,"content":"\n\nN\u00daM. 24\n\nles presentacions anteriors i recorda que el que es plantejava era que, quant a\nl\u2019oferta patrimonial i cultural, s\u2019estava treballant per tenir un preu com a tal, de la\nmateixa manera que al Born, on es pot accedir a un espai p\u00fablic compartit, en el\nqual tamb\u00e9 hi ha una s\u00e8rie de prestacions culturals a les quals s\u2019accedeix\nmitjan\u00e7ant pagament. Al seu entendre, la concepci\u00f3 del castell era exactament la\nmateixa del Born i es mostra sorpr\u00e8s que un cas s\u2019apliqui un plantejament i en\nl\u2019altre, un altre.\nRecorda que per a la ciutat la recuperaci\u00f3 del castell t\u00e9 una part de simbologia i\nque al seu parer no t\u00e9 cap sentit treballar durant tant de temps per recuperar un\ns\u00edmbol i que despr\u00e9s sigui privatitzat per una empresa, posant-hi un preu d\u2019acc\u00e9s.\nEn aquest sentit, mostra tamb\u00e9 la seva preocupaci\u00f3 respecte a la pol\u00edtica cultural.\nAssegura que si el Govern municipal volgu\u00e9s promoure que els ciutadans i\nciutadanes poguessin accedir al castell, vincularien l\u2019entrada al carnet de\nbiblioteques en lloc de fer-ho a un carnet de pagament (el preu de l\u2019acc\u00e9s previst\n\u00e9s de 5 euros, amb una rebaixa a 3 per als titulars del carnet de biblioteques, que\n\u00e9s gratu\u00eft, i entrada de franc per als titulars del carnet de BCN Cultura, que costa\n20 euros).\nTot seguit, pel que fa a l\u2019informe del Consell d\u2019Administraci\u00f3 de l\u2019ICUB, recorda\nque s\u2019hi proposava un carnet anomenat \u00abViu el castell\u00bb, amb un preu de 8 euros.\nDemana si aquest ser\u00e0 un altre t\u00edtol m\u00e9s i remarca la quantitat de t\u00edtols culturals\nque ja t\u00e9 la ciutat de Barcelona i la dificultat que el conjunt dels ciutadans pugui\nentendre tanta oferta i diversitat.\nA tall de resum, exposa que el Govern s\u2019ha trobat amb un castell que ha estat\ncedit a la ciutat i no ha sabut reconvertir-lo en un aut\u00e8ntic equipament cultural;\nsimplement ha vist que les visites tur\u00edstiques podien ser una font d\u2019ingressos i, per\ntant, ha decidit posar-hi preu sense pensar en l\u2019inter\u00e8s general de la ciutadania.\nEl Sr. Gom\u00e0 valora que es pugui fer aquesta comissi\u00f3 extraordin\u00e0ria, per\u00f2\nsubratlla que el seu grup no ha signat la sol\u00b7licitud de compareixen\u00e7a, ja que\nmant\u00e9 desacords, discrep\u00e0ncies i punts de vista radicalment diferents amb relaci\u00f3\nal castell de Montju\u00efc tant amb el Grup del PP com amb el del PSC. Assenyala,\ntamb\u00e9, que no entrar\u00e0 en detalls amb relaci\u00f3 a la informaci\u00f3 proporcionada pel\ntinent d\u2019alcalde, ja que n\u2019han tingut coneixement bastant in extremis i, per tant,\nl\u2019han d\u2019estudiar m\u00e9s a fons. Expressa, tanmateix, la intenci\u00f3 de fer una\nreconstrucci\u00f3 esquem\u00e0tica, per\u00f2 cronol\u00f2gica, del que des del 2007 fins ara ha\npassat des del punt de vista del debat pol\u00edtic sobre el castell de Montju\u00efc. En\naquest sentit, recorda l\u2019Ordre ministerial del 27 d\u2019abril del 2007, que establia una\ncessi\u00f3 condicionada del castell de Montju\u00efc i que el seu grup va rebutjar perqu\u00e8\ncreia que la cessi\u00f3 havia de ser incondicional, amb un criteri de recuperaci\u00f3 plena\ndel castell per part de la ciutat, sense imposicions ni pres\u00e8ncia de l\u2019Administraci\u00f3\nde l\u2019Estat, i molt menys del Ministeri de Defensa. Admet que el juny del 2009, el\nPle de l\u2019Ajuntament de Barcelona, amb els \u00fanics vots favorables dels grups del PSC\ni del PP, va aprovar el conveni de constituci\u00f3 del consorci, per\u00f2 insisteix que el\nGrup d\u2019ICV-EUiA s\u2019hi va oposar i que la primera proposici\u00f3 que va presentar en\naquest mandat (setembre del 2011) a la Comissi\u00f3 de Presid\u00e8ncia va ser\nprecisament instar el Govern de la ciutat a aconseguir la revocaci\u00f3 de l\u2019ordre de\ncessi\u00f3 condicionada i que se\u2019n pogu\u00e9s dictar una altra amb una cessi\u00f3 plena\nincondicional de la totalitat del recinte i de la totalitat dels usos del castell. Recorda\nque en aquell moment van obtenir el suport del Govern, i que el juliol del 2012 van\nfer un seguiment de la proposici\u00f3 en qu\u00e8 el mateix tinent d\u2019alcalde va explicar que\ns\u2019havien adre\u00e7at cartes i que el tema havia constat en l\u2019ordre del dia d\u2019algunes\nreunions de negociaci\u00f3 amb l\u2019Estat, per\u00f2 que tot i aix\u00ed el resultat no havia estat\npositiu.\nExposa, tamb\u00e9, que el mes de gener del 2012, quan el Grup del PP va anunciar\nun acord amb el Govern amb relaci\u00f3 al retorn al castell de determinades\ncol\u00b7leccions de l\u2019antic museu militar, el Grup Municipal d\u2019ICV-EUiA va presentar un\nprec perqu\u00e8 el castell de Montju\u00efc en cap cas acoll\u00eds ni temporalment ni de manera\npermanent fons de car\u00e0cter militar i perqu\u00e8 la desmilitaritzaci\u00f3 del recinte i la seva\nplena dimensi\u00f3 ciutadana fossin un component definitori del castell de la Barcelona\ndel segle XXI. Manifesta que la resposta del Govern va ser parcial: el Sr. Ciurana va\nassegurar que no hi havia cap comprom\u00eds de retorn concret de cap element, per\u00f2\n\n10-9-2014\n\n\fN\u00daM. 24\n\n10-9-2014\n\n"}]