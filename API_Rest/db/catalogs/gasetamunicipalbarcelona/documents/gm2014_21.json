{"id":"gm2014_21","catalog":"gasetamunicipalbarcelona","url":"http://w110.bcn.cat/Ajuntament/Continguts/NOVA%20ESTRUCTURA/Home/Informaci%C3%B3%20administrativa/Normativa/Normativa%20municipal/Gaseta/2014/gm2014_21.pdf","name":"Gaseta Municipal núm. 21 - 10 de juliol de 2014","content":"SUMARI\nConsell Municipal\nActa sessió extraordinària 30/4/2014 ..........\n\n3632\n\nActa sessió 9/5/2014 .................................\nAcords sessió 27/6/2014 ............................\n\n3636\n3701\n\nActa sessió 30/4/2014 ...........................\n\n3919\n\nActa sessió extraordinària 29/5/2014 ......\n\n3960\n\nAcords\nSessions del mes de juny de 2014 ..............\n\n3966\n\nComissió de Govern\nActa sessió 18/6/2014 ...............................\nAcords sessió 25/6/2014 ............................\n\n3709\n3724\n\nComissions del Consell Municipal\nComissió de Cultura, Coneixement, Creativitat i Innovació. Acta sessió 28/4/2014 ...\n\nDisposicions generals\nDecrets de l’Alcaldia\nCreació de la Comissió de Govern Obert .....\n\n3974\n3974\n\n3735\n\nDesignar nou membre de la Comissió de\nGovern Obert .......................................\n\nComissió de Qualitat de Vida, Igualtat, Jo- ...\nventut i Esports. Acta sessió 28/4/2014....\n\n3767\n\nModificació de la denominació del Dep. de\nServeis d’Atenció Ciutadana i Creació del\n\nComissió de Presidència i Règim Interior.\nActa sessió 29/4/2014............................\n\n3801\n\nDep. de Serveis Presencials ....................\nNomenament personal eventual. Tècnic/a 2\n\nComissió d’Economia, Empresa i Ocupació.\nActa sessió 29/4/2014............................\n\n3836\n\nFamília de Serveis de Suport Polític. Grup\nPolític Municipal Socialista ......................\n\n3883\n\nNomenament personal eventual. Tècnic/a 2\nFamília de Serveis de Suport Polític. Grup\n\nComissió de Seguretat i Mobilitat. Acta sessió 30/4/2014 .......................................\nComissió d’Hàbitat Urbà i Medi Ambient.\n\nNúm. 21 / Any CI\n\nPolític Municipal Socialista ......................\n\n3975\n\n3980\n\n3981\n\n10 de juliol de 2014\n\n\f3631\n\nGASETA MUNICIPAL DE BARCELONA\n\nPersonal\nConcursos i oposicions\n\nConcursos de personal\nRectificació bases Concurs 141/14 de l’IMEB.....\n\n4015\n\nBases generals que han de regir la convocatòria d’un concurs per a la provisió d’un ....\n3982\n\nAnunci reobertura termini de presentació de\nsol·licituds de la convocatòria per a la selecció per promoció interna de 30 places\nde Gestor d’Administració General ..........\n\n10-7-2014\n\nSuport 3 família General. Dep. d’Administració d’Ingressos i Comptabilitat de l’IMH ....\n\nAnunci reobertura termini de presentació de\nsol·licituds de la convocatòria per a la selecció per promoció interna de 30 places\nd’Auxiliar Administratiu/iva ....................\n\nNÚM. 21\n\nlloc de treball de l’IMMB ..........................\nSuport 1 família General. Dep. de Mercats\n\n4019\n\nde l’IMMB..............................................\nBases generals que han de regir la convoca-\n\n4021\n\n3982\n\ntòria de dos concursos per a la provisió de\ndos llocs de treball de l’IMU .....................\n\n4025\n\n3983\n\nCap de secció 2 família General. Gerència ....\nde l’IMU ................................................\n\n4027\n\nTècnic/a 2 família Serveis Jurídics. DS Jurídics de l’IMU .........................................\n\n4031\n\nBases generals que han de regir la convocatòria de quatre concursos per a la provisió\nde cinc llocs de treball ............................\nSuport 3 família General. Dep. de Comuni-\n\n3983\n\nLliures designacions\nDeixar sense efectes Decret convocatòria\n\ncació. Dte. de l’Eixample ........................\nSuport 3 família General. Dep. Serveis Jurí-\n\n3985\n\nnúm. 51/2014-L ....................................\nNomenaments concursos\n\nDics-Secretaria. Dte. d’Horta-Guinardó .....\nTècnic/a 3 família Serveis de Gestió i Admi-\n\n3990\n\nGestor/a de Projectes 2 família General. Dir.\nde Promoció Educativa. Institut d’Educació\n\nnistració. Direcció de Finançament ...........\nSuport 2 família General. Dep. Gestió Ope-\n\n3994\n\nNomenaments Lliures designacions\nGestió de projectes 2 família General. Gerèn-\n\nrativa. DS Neteja i Gestió de Residus ......\nBases generals que han de regir la convoca-\n\n3998\n\ncia Dte. de Ciutat Vella ...........................\nCap Departament 1 família General. Dep. de\n\n4037\n\n4036\n\n4037\n\ntòria d’un concurs per a la provisió d’un\nlloc de treball de l’ICUB ..........................\n\nComunicació. Dte. Ciutat Vella .................\nDirector/a 2 família General. DS Jurídics i Pro-\n\n4037\n\n4002\n\nGestor/a de projecte 1 família General. Gerència de l’ICUB.....................................\n\nmoció Gerència RH i Organització.............\nSuport 3 família General. Dir. Estadística i ...\n\n4037\n\n4004\n\nBases generals que han de regir la convocatòria de dos concursos per a la provisió ....\n\nEstudis d’Opinió del Gabinet Tècnic de .....\nProgramació ..........................................\n\nde dos llocs de treball de l’IMH ................\nCap de secció 1 família General. Dep. de\n\n4009\n\nRelacions amb el Contribuent de l’IMH .....\n\n4011\n\n4038\n\nAnuncis\nAltres anuncis ...........................................\n\n4039\n\n\f3632\n\nGASETA MUNICIPAL DE BARCELONA\n\nNÚM. 21\n\nCONSELL MUNICIPAL\nActes\nActa de la sessió extraordinària del dia 30 d’abril de 2014, aprovada el dia\n27 de juny de 2014\nAl Saló de la Reina Regent de la Casa de la Ciutat de Barcelona, el dia trenta\nd’abril de dos mil catorze, s'hi reuneix el Plenari del Consell Municipal, en sessió\nextraordinària, sota la presidència de l’Ima. Sra. Irma Rognoni i Viader, qui actua\nper delegació, segons Decret de l’Alcaldia de 13 de juliol de 2011, de l’Excm. Sr.\nAlcalde, Xavier Trias i Vidal de Llobatera. Hi concorren l’Excm. Sr. Alcalde, Xavier\nTrias i Vidal de Llobatera, els Ims. Srs. i les Imes. Sres. Tinents d'Alcalde, Joaquim\nForn i Chiariello, Sònia Recasens i Alsina, Antoni Vives i Tomàs, Teresa M. Fandos i\nPayà i Jaume Ciurana i Llevadot, i els Ims. Srs. Regidors i les Imes. Sres.\nRegidores, Gerard Ardanuy i Mata, Mercè Homs i Molist, Francina Vila i Valls,\nRaimond Blasi i Navarro, Jordi Martí i Galbis, Eduard Freixedes i Plans, Jordi Martí i\nGrau, Joan Trullén Thomàs, Assumpta Escarp i Gibert, Sara Jaurrieta i Guarner,\nCarmen Andrés i Añón, Gabriel Colomé i García, Immaculada Moraleda i Pérez,\nGuillem Espriu i Avendaño, David Escudé i Rodríguez, Ma. Pilar Díaz López,\nMontserrat Sánchez Yuste, Alberto Fernández Díaz, Ángeles Esteller Ruedas, Xavier\nMulleras Vinzia, Alberto Villagrasa Gil, Gloria Martín Vivas, Eduardo Bolaños\nRodríguez, Óscar Ramírez Lara, Belén Pajares Ribas, Míriam Casanova Doménech,\nRicard Josep Gomà i Carmona, Joaquim Mestre i Garrido, Janet Sanz Cid, Isabel\nRibas i Seix, Jordi Portabella i Calvete i Joan Laporta i Estruch, assistits pel\nSecretari General, Sr. Jordi Cases i Pallarès, que certifica.\nExcusen la seva assistència l’Im. Sr. Joan Puigdollers i Fargas i la Ima. Sra. Elsa\nBlasco i Riera.\nHi és present l'Interventor Municipal, Sr. Antonio Muñoz i Juncosa.\nConstatada l'existència de quòrum legal, la Presidència obre a les nou hores\naquesta sessió extraordinària convocada per tractar exclusivament l’acord\nsegüent:\nPART DECISÒRIA / EXECUTIVA\nProposta d'acord\nÚnica. Desestimar, d’acord amb els informes de la Direcció de Serveis Jurídics\nde l’Ajuntament i dels Serveis Jurídics de Barcelona de Serveis Municipals, SA,\nadjunts, el recurs potestatiu de reposició –així com la petició de suspensió de\nl’executivitat de l’acte impugnat que conté– presentat pel Grup Municipal Socialista\nel 28 de març de 2014, contra l’acord del Plenari del Consell Municipal de\nl’Ajuntament de Barcelona, de 28 de febrer de 2014, que resol el canvi en la forma\nde gestió del servei públic dels aparcaments del centre de Barcelona, mitjançant la\nconstitució i venda d’accions de la societat Barcelona d’Aparcaments Municipals, SA\n(BAMSA).\nLa Sra. Rognoni anuncia que avui presideix la sessió extraordinària del Plenari\ndel Consell Municipal per absència del seu President, el Sr. Puigdollers, d'acord\namb el decret d'Alcaldia de 13 de juliol de 2011.\nSeguidament, presenta l'únic punt de l'ordre del dia, que llegeix, i que dóna\nresposta al recurs potestatiu de reposició presentat pel Grup municipal Socialista\ncontra l'acord de Plenari, de 28 de febrer de 2014, de canvi de gestió dels\naparcaments públics del centre de Barcelona.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Sra. Recasens indica que la present sessió ha estat convocada, bàsicament,\nper resoldre el tràmit jurídic de la resolució del recurs de reposició interposat pel\npresident i alguns dels regidors del Grup municipal Socialista contra l'acord\nesmentat per la Presidenta del Consell Municipal, i que aprovava definitivament el\ncanvi de gestió dels aparcaments del perímetre central de la ciutat.\nRecapitula breument que, primer en comissió i després al Plenari del Consell\nMunicipal, l'aprovació inicial de l'acord es va fer el juny de 2013, de manera que\nhan estat molts mesos de feina per, finalment, el 28 de febrer d'enguany aprovar\ndefinitivament per una majoria àmplia d'aquesta cambra el canvi de gestió, i un\nmes just després, el Grup del PSC va interposar-hi recurs de reposició.\nJustifica la celebració d'aquesta sessió extraordinària per respondre a la confusió\nque crea l'actitud del Grup Socialista; diu que poden entendre el desacord polític,\nperò no pas el fet de portar-lo al terreny jurídic, i remarca que l'única impugnació\na l'acord ha estat la d’aquest grup municipal, i que la resta de grups s'han limitat a\nfer preguntes i a demanar aclariments sobre l'operació, totes en to positiu, sense\nposar en dubte, en cap cas, la legalitat de l'expedient.\nConsidera, per tant, que el Grup Socialista confon un desacord polític amb\nirregularitats jurídiques i al·lega manca de justificació de l'expedient, un assumpte\nque recorda que ja han tractat a bastament en comissió i al Plenari.\nAfegeix que el Grup Socialista també demana per quin motiu aquesta operació\nno l'aprova BSM, i respon que aquesta empresa anirà adoptant els acords que\ncorresponguin, però, atès que n'és propietari l'ajuntament de Barcelona, fins ara\ns'ha limitat a fer d'instrument com a ens especialitzat i ha donat trasllat de\nl'operació a l'Ajuntament que, amb la concurrència de la Gerència adjunta\nd'Empreses, la secretaria jurídica i la Intervenció, ha tramitat l'expedient.\nFinalment, quant a la maca de justificació econòmica i d'accés a l'expedient que\ntambé al·lega el Grup Socialista, considera que són arguments que queden\nrebatuts amb les mateixes al·legacions que hi van presentar, impossibles de fer si\nno haguessin tingut accés a l'expedient, als informes i als nombrosos debat que\ns'han fet sobre el tema, així com tampoc no haurien pogut presentar el recurs.\nConclou la seva intervenció confirmant que no es tracta de cap privatització,\nsinó d'un canvi de forma de gestió amb la creació d'una societat mixta, que\ngaranteix ingressos a l'Ajuntament i n'assegura el destí.\nRemarca que l'assumpte s'ha tractat àmpliament, motiu pel qual demana al\nGrup Socialista que la discrepància la portin al terreny de la política però no pas al\njurídic.\nEl Sr. Colomé observa que, com diuen els estrategs, l'element sorpresa és\nessencial per a l'èxit; altrament, considera que en el cas que avui els ocupa és\njustament a l'inrevés i, per tant, els va bé l’element de la previsió.\nAddueix que en tractar-se d'assumptes públics d'importància cabdal, com és la\nmobilitat a la ciutat i el patrimoni de la ciutadania, aquesta possibilitat de previsió\nés obligatòria, i així ho ha considerat el seu Grup, en nom del qual parla, i amb la\ninterposició del recurs potestatiu de reposició, que avui el govern municipal\nproposa desestimar, s'ha forçat la celebració d'aquesta sessió extraordinària de\nPlenari.\nInsisteix, per tant, que la seva actuació ha estat perfectament previsible atenent\nque sempre han manifestat que no estan d'acord amb la venda del patrimoni\npúblic de la ciutat, tal com és la privatització de la gestió d'aparcaments. Afegeix\nque no estan d'acord amb la forma, d'entrada, perquè no s'ha establert diàleg\nprevi amb els grups municipals, almenys amb el seu, i novament es produeix la\ncínica contradicció entre la \"mà estesa\" de l’Alcalde i les actuacions reals. En segon\nlloc, no hi estan d’acord per l'intent de camuflar, amb la construcció d'habitatge\nsocial, la privatització de la gestió dels millors aparcaments del centre de la ciutat\ndurant vint-i-cinc anys.\nEn tercer lloc, al·lega l'escassa transparència per discutir els impactes que\nprodueixen a BSM les decisions preses per aquest ajuntament, i la poca claredat\ndels mètodes de valoració del preu mínim de venda.\nAfegeix que tampoc no estan d'acord amb el fons de l'operació, atès que, en\nprimer lloc, és fals que calgui privatitzar la gestió dels aparcaments per obtenir\nrecursos, tal i com palesa, provisionalment, la liquidació del Pressupost del 2013\n\n3633\n\n\f3634\n\nGASETA MUNICIPAL DE BARCELONA\n\nNÚM. 21\n\namb un superàvit, en termes SEC, de 140 milions d'euros; en segon lloc, perquè\nno és cert que aquesta privatització millorarà la mobilitat de la ciutat, sinó que,\naltrament, es fan passes enrere en un treball pacient i contrastat durant més de\ntres dècades.\nPrecisa que estan d'acord amb la col·laboració publicoprivada, sempre que sigui\nbeneficiosa per al sector públic, aplicant-la amb més intel·ligència i menys\ndogmatisme.\nObserva, també, que el deute de la Generalitat amb aquest ajuntament es\nprojecta sobre una decisió que, a parer del seu Grup, mai s'hauria de prendre des\nde l'òptica estricta de defensa de l'interès públic de la ciutat i la ciutadania.\nPer tot plegat, remarca que aquest Plenari té avui una nova oportunitat que el\nseu Grup li brinda abans d'obrir camins com la presentació d'un recurs contenciós\nadministratiu, que avança que interposarà la setmana vinent.\nReclama, doncs, que d'una vegada l'Alcalde estengui la mà.\nEl Sr. Mulleras puntualitza que l'operació de Bamsa es basa en una concessió\nsobre uns aparcaments, que continuaran sent de titularitat pública, que gestionarà\nuna empresa mixta publicoprivada, com la que recentment s'ha creat per a la\ngestió de l'aigua –BCASA– a l'àrea metropolitana de Barcelona.\nPosa en relleu que el model de concessió de gestió privada de serveis públics\ns'ha emprat àmpliament en mandats anteriors, atès que durant trenta-dos anys\ns'han estat gestionant privadament serveis públics municipals com ara els\npoliesportius, els centres cívics, el Bicing i, fins i tot, el contracte de neteja;\ntanmateix, fa notar que la diferència rau en què, quan governava el Grup del PSC,\nho anomenava externalització.\nAssenyala que amb les al·legacions que va presentar el Grup del PP a l’acord es\nva aconseguir una nova valoració de Bamsa, amb un millor preu de sortida i\nmillors condicions, 266 milions d'euros contra els 241 milions previstos inicialment,\ncosa que suposava 15 milions d'euros per destinar-los a polítiques socials, 50,5\nmilions per mantenir la qualitat dels aparcaments amb inversions, i han pogut\noptimitzar els habitatges socials que es volien construir.\nFinalment, es refereix al fet que el seu Grup ha introduït garanties per al\npersonal afectat de BSM, i es passarà dels 52 empleats inicialment previstos de\nsubrogar a Bamsa a entre cinc i tretze treballadors, com a molt, amb un acord\nsignat pel comitè d’empresa de BSM el 16 d’abril.\nEl Sr. Mestre fa avinent que el seu Grup coincideix amb el contingut del recurs\npresentat pel Grup Socialista, motiu pel qual el seu vot serà contrari a desestimarlo. Justifica aquest posicionament repetint l’argument que la privatització dels\naparcaments del centre de la ciutat mitjançant la constitució de la societat Bamsa,\namb el 60% de capital privat, ni respon a l’interès general ni està suficientment\njustificada. Altrament, el govern municipal pretén justificar l’operació amb un\ninterès general amb arguments fal·laços, i amb informes viciats des de bon\nprincipi, tal i com es demostrar amb el debat sobre els informes que obren\nl’expedient en el darrer Plenari. Així doncs, es ratifica en què no hi ha interès\npúblic, ni per a la millora de les polítiques de mobilitat, ni per obtenir cent milions\nd’euros per als famosos mil habitatges socials, ja que els exercicis de 2012 i 2013\nacumulen dos-cents milions de superàvit que haurien pogut destinar-se a la\ncompra o la construcció d’habitatge social. Altrament, el govern municipal, tot i\ndisposant de recursos, no ho ha fet.\nAfegeix que el seu Grup considera que la decisió de privatitzar els aparcaments\ndel centre de la ciutat, adoptada per aquest Plenari amb els vots de CiU, PP i UpB\nés contrària a l’interès de la ciutat i d’aquest ajuntament, ara i de cara al futur,\nperquè condiciona, d’una banda, les polítiques de mobilitat a la nova societat de\nmajoria privada. Tenint-ho en compte, es pregunten com es podrà regular la\nrestricció de l’ús del vehicle privat al centre de la ciutat, si el poder de decisió\nrecau majoritàriament en la part privada que, òbviament, en treu rèdit. I, d’altra\nbanda, és un acord econòmicament contrari a l’interès de la ciutat i d’aquest\najuntament, que aporta els quinze aparcaments més rendibles de BSM, amb 5.439\nplaces, que produeixen uns resultats d’explotació nets d’entre quatre i cinc milions\nd’euros anuals; igualment, l’Ajuntament renuncia a recuperar les onze concessions\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ndels aparcaments restants que formaran part de Bamsa, vuit de les quals acaben\nentre el 2016 i el 2018, i que signifiquen 6.816 places.\nConclou, doncs, ratificant el posicionament del seu Grup respecte a aquesta\noperació, que el govern justifica amb les dificultats de moltes famílies per accedir a\nl’habitatge social, i que al seu parer només és justificable des del punt de vista\nideològic, per la concepció de CiU i del PP que tots els aparcaments han d’estar en\nmans privades.\nEl Sr. Portabella entén que el posicionament d’UpB en aquesta qüestió és prou\nconegut, i observa que podria fer una intervenció en termes idèntics a la que va fer\nen la sessió de Plenari en què es va discutir la creació de Bamsa. En conseqüència,\ndiscrepen amb el recurs presentat pel Grup Socialista i, amb el seu vot,\ndesestimen que es tiri endavant.\nObserva que el recurs de reposició s’organitza en quatre punts, entre els quals\nl’obligació d’escollir l’opció més favorable a l’interès públic per motivar-la; recorda,\nen aquest sentit, que en el seu moment es van presentar tres opcions; d’una\nbanda, continuar amb l’estatus que té actualment BSM i, per tant, la gestió directa\ndels aparcaments municipals; una segona opció de privatització al cent per cent; i,\nd’altra banda, una concessió mixta, per la qual s’ha optat, de manera que en el cas\nd’aquests aparcaments es tria la gestió publicoprivada.\nRebat l’argumentació de la privatització que fa el Grup Socialista per oposar-se a\nl’operació, i precisa que actualment hi ha 106 aparcaments públics a Barcelona,\ndels quals 51 –el 48%– estan gestionats per empreses privades, per tant, entén\nque l’argument contrari a la creació d’una empresa de gestió mixta no s’entén.\nAfegeix, no obstant això, que coincideixen amb el Grup del PSC quan afirma que\nla resolució del Plenari del Consell Municipal per ella mateixa no justifica l’interès\npúblic de l’operació; i recorda que la seva formació va dir exactament el mateix\namb motiu del projecte urbanístic de l’hotel del Palau, i van expressar clarament\nque el fet que quatre grups municipals votessin a favor de la modificació\nurbanística no justificava l’interès general. Per tant, fa notar que posicionament\nactual del Grup Socialista és el contrari que en aquella ocasió, i diu que ho\nconsideren un pas endavant.\nExpressa que estan convençuts que cal defensar l’interès general, i que el\npotencial que aporta la concentració de la gestió d’aparcaments, al qual s’hi\nafegeix l’Àrea Verda i el sistema de dissuasió i control de l’estacionament per a la\ngestió de la mobilitat i el medi ambient al centre de la ciutat és un element\nrellevant d’interès públic.\nLa Sra. Recasens observa que tots els arguments aquí expressats són\ndiscrepàncies polítiques i no jurídiques i, per tant, que indueixen a confusió. Així,\nreplica els arguments esgrimits pel Grup Socialista, entre els quals que l’operació\nno garanteix la mobilitat, que no es garanteixen els ingressos, i que es tracta d’una\nprivatització que no s’ha contrastat amb els grups municipals, reiterant la proposta\nde debatre-la en els fòrums que calgui i tantes vegades com faci falta.\nRebat que l’operació no signifiqui cap millora per a la mobilitat; precisa, quant\nals ingressos, que es fa un pagament inicial i, posteriorment, s’implanta un cànon i\nuns dividends. Insisteix que no es tracta de cap privatització, sinó d’una societat\nmixta mitjançant una concessió. Pel que fa a l’acusació de manca de diàleg amb\nels grups municipals, diu que el Grup Socialista no hi ha estat d’acord des de bon\nprincipi, sense atendre més raons.\nReplica a l’al·legació de manca de raons d’interès general, que aquest interès és\nla conveniència d’una col·laboració publicoprivada, la millora de la mobilitat i les\nraons financeres d’obtenció d’ingressos.\nConsidera, per tant, que legítimament poden no compartir aquests arguments\ndes d’un vessant polític, però demana que en el vessant jurídic estiguin d’acord\namb un expedient inqüestionable.\nS’aprova el dictamen en debat amb el vot en contra dels Srs. Martí, Trullén,\nColomé, Espriu i Escudé i les Sres. Escarp, Jaurrieta, Andrés, Moraleda, Díaz i\nSánchez, i també dels Srs. Gomà i Mestre i les Sres.Sanz i Ribas.\nNo havent-hi altres assumptes per a tractar, la Presidència aixeca la sessió a les\nnou hores i vint-i-cinc minuts.\n\n3635\n\n\f3636\n\nGASETA MUNICIPAL DE BARCELONA\n\nNÚM. 21\n\nActa de la sessió del dia 9 de maig de 2014, aprovada el dia 27 de juny de\n2014\nAl Saló de la Reina Regent de la Casa de la Ciutat de Barcelona, el dia nou de\nmaig de dos mil catorze, s'hi reuneix el Plenari del Consell Municipal, en sessió\nordinària, sota la presidència de l’Im. Sr. Joan Puigdollers i Fargas, qui actua per\ndelegació, segons Decret de l’Alcaldia de 13 de juliol de 2011, de l’Excm. Sr.\nAlcalde, Xavier Trias i Vidal de Llobatera. Hi concorren l’Excm. Sr. Alcalde, Xavier\nTrias i Vidal de Llobatera, els Ims. Srs. i les Imes. Sres. Tinents d'Alcalde, Joaquim\nForn i Chiariello, Sònia Recasens i Alsina, Antoni Vives i Tomàs, Teresa M. Fandos i\nPayà i Jaume Ciurana i Llevadot, i els Ims. Srs. Regidors i les Imes. Sres.\nRegidores, Gerard Ardanuy i Mata, Mercè Homs i Molist, Francina Vila i Valls,\nRaimond Blasi i Navarro, Jordi Martí i Galbis, Eduard Freixedes i Plans, Irma\nRognoni i Viader, Jordi Martí i Grau, Joan Trullén Thomàs, Assumpta Escarp i\nGibert, Sara Jaurrieta i Guarner, Carmen Andrés i Añón, Gabriel Colomé i García,\nImmaculada Moraleda i Pérez, Guillem Espriu i Avendaño, David Escudé i\nRodríguez, Ma. Pilar Díaz López, Montserrat Sánchez Yuste, Alberto Fernández\nDíaz, Ángeles Esteller Ruedas, Xavier Mulleras Vinzia, Alberto Villagrasa Gil, Gloria\nMartín Vivas, Eduardo Bolaños Rodríguez, Óscar Ramírez Lara, Belén Pajares\nRibas, Míriam Casanova Doménech, Ricard Josep Gomà i Carmona, Elsa Blasco i\nRiera, Joaquim Mestre i Garrido, Janet Sanz Cid, Isabel Ribas i Seix, Jordi\nPortabella i Calvete i Joan Laporta i Estruch, assistits pel Secretari General, Sr.\nJordi Cases i Pallarès, que certifica.\nHi és present l'Interventor Municipal, Sr. Antonio Muñoz i Juncosa.\nConstatada l'existència de quòrum legal, la Presidència obre la sessió a les deu\nhores.\nEs donen per llegides les actes de les dues sessions anteriors, celebrades els\ndies 14 i 28 de març de 20014, l'esborrany de les quals ha estat tramès a tots els\nmembres del Consistori; i s'aproven.\nPART INFORMATIVA\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\n1. Decret de l’Alcaldia, de 5 de març de 2014 (S1/D/2014 1226), que nomena\ncom a representants de l’Ajuntament de Barcelona al Consorci Institut Ramon Llull\na les persones següents: Junta Rectora: Im. Sr. Jaume Ciurana i Llevadot i Sra.\nMarta Clari i Padrós. Consell de Direcció: Im. Sr. Jaume Ciurana i Llevadot com a\nvicepresident i el Sr. Josep Lluí Alay i Rodríguez i Sr. Llucià Homs i Capdevila.\n2. Decret de l’Alcaldia, de 26 de març de 2014 (S1/D/2014 916), que aprova les\nbases reguladores del procés de creació, selecció i designació de l’equip intern de\nformació de l’Ajuntament de Barcelona.\n3. Decret de l'Alcaldia, de 31 de març de 2014 (S1/D/2014 1122), que designa\nl’Im. Sr. Joaquim Mestre Garrido vocal del Consell Rector de l’Institut Municipal\nd’Hisenda de Barcelona en substitució del Sr. Carles Méndez.\n4. Decret de l’Alcaldia, de 31 de març de 2014 (S1/D/2014 1121), que modifica\nel Decret de l’Alcaldia de 14 de febrer de 2014 de creació de la Comissió Municipal\nde Seguiment d’Obres i Serveis Municipals, en el sentit de designar com a\npresident de l’esmentada Comissió l’Im. Sr. Eduardo Bolaños Rodríguez i com a\nvicepresident l’Im. Sr. Antoni Vives i Tomàs.\n5. Decret de l’Alcaldia, de 31 de març de 2014 (S1/D/2014 1254), que delega\nen el Cinquè Tinent d’Alcalde, a l’empara d’allò disposat a l’article 13.2 de la Carta\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nMunicipal de Barcelona l’ordenació de pagaments durant el període comprès entre\nl’1 i l’11 d’abril de 2014, ambdós inclosos.\n6. Decret de l’Alcaldia, d’11 d’abril de 2014 (S1/D/2014 1212), que aprova la\nInstrucció sobre el procediment a seguir en matèria d’informació que s’ha de\nfacilitar als representants dels empleats municipals respecte de les empreses\ncontractistes o subcontractistes d’obres, serveis o gestió de serveis de\nl’Ajuntament de Barcelona en aplicació de l’article 42.4 de l’Estatut dels\nTreballadors.\n7. Decret de l’Acaldia, de 14 d’abril de 2014 (S1/D/2014 1225), que designa\ncom a representants de la ciutat de Barcelona a l’Assemblea General de\nl’Assemblea General de l’Associació de ciutats europees “Xarxa Formació\nProfessional” a l’Im. Sr. Gerard Ardanuy i Mata, i al Sr. Pere M. Ros i Vidal.\n8. Decret de l’Alcaldia, de 14 d’abril de 2014 (S1/D/2014 1231), que modifica la\ndenominació del Departament d’Abastament per la de Departament del Cicle de\nl’Aigua, i l’adscriu a la Gerència Adjunta de Medi Ambient i Serveis Urbans. Adscriu\nel personal de la Direcció de Serveis del Cicle de l’Aigua i del Departament de\nSanejament al Departament del Cicle de l’Aigua; i amortitza la Direcció de Serveis\ndel Cicle de l’Aigua i el Departament de Sanejament.\n9. Decret de l’Alcaldia, de 14 d’abril de 2014 (S1/D/2014 1232), que delega en\nla Segona Tinent d’Alcalde la resolució dels expedients de reclamació de\nresponsabilitat patrimonial per danys a tercers derivats d’actuacions en matèria de\ntributs municipals i altres ingressos de dret públic, i en els termes previstos en els\narticles 139 a 144 de la Llei 30/1992, de 26 de novembre, de règim jurídic de les\nadministracions públiques i del procediment administratiu comú, i del Reial Decret\n429/1993, de 26 de març, pel qual s’aprova el Reglament de procediments de les\nadministracions públiques en matèria de responsabilitat patrimonial.\n10. Decret de l’Alcaldia, de 14 d’abril de 2014 (S1/D/2014 1233), que crea\nl’Oficina de la Gerència d’Economia, Empresa i Ocupació, adscrita a la Gerència\nd’Economia, Empresa i Ocupació amb una dotació de lloc de Director/a 2\n(20.20.GE.30) del vigent Catàleg de Llocs de Treball.\n11. Decret de l’Alcaldia, de 14 d’abril de 2014 (S1/D/2014 1249), que aprova,\namb caràcter provisional, la regulació de la Comissió Mixta de Protecció del\nPaisatge Urbà; i deixa sense efecte els apartats primer i segon del Decret de\nl’Alcaldia de 25 de novembre de 1999, pel qual es regulava el règim de\nfuncionament, composició i funcions de l’esmentada Comissió Mixta.\n12. Decret de l’Alcaldia, de 14 d’abril de 2014 (S1/D/2014), que desconcentra\nen la Gerència del Districte que resulti competent les facultats d’intervenció en\nmatèria d’espectacles i activitats recreatives de caràcter extraordinari que tinguin\nafectació en vies i/o espais públics la gestió dels quals correspongui a dos o més\nDistrictes.\n13. Decret de l’Alcaldia, de 15 d’abril de 2014 (S1/D/2014 1283), que nomena\nel Sr. Manuel Becerra Hormigo membre del Consell Municipal del Districte de Les\nCorts en substitució del Sr. Francisco Javier López Fernández.\n14. Decret de l’Alcaldia, de 28 d’abril de 2014 (S1/D/2014), que nomena el Sr.\nPau Bruguera i Alonso membre del Consell Municipal del Districte de Ciutat Vella.\n15. Decret de l’Alcaldia, de 28 d’abril de 2014 (S1/D/2014 1366), que modifica\nla denominació de la Direcció Adjunta de Relacions Internacionals per la de\nDirecció de Serveis de Relacions Internacionals; adscriu la Direcció de Serveis de\nRelacions Internacionals i la Direcció de Serveis de Solidaritat i Cooperació a la\nGerència de Recursos; trasllada els llocs de treball que es detallen a l’annex, així\n\n3637\n\n\f3638\n\nGASETA MUNICIPAL DE BARCELONA\n\nNÚM. 21\n\ncom els seus ocupants, a les unitats organitzatives que s’indiquen, tot mantenint la\nforma d’ocupació als respectius llocs de treball; i amortitza la Direcció de Relacions\nInternacionals i Cooperació.\n16. Decret de l’Alcaldia, de 28 d’abril de 2014 (S1/D/2014 1365), que modifica\nla clàusula 6 del model de conveni específic de cooperació educativa que consta\nannexat a la instrucció reguladora del procediment d’aprovació dels convenis de\npràctiques acadèmiques universitàries a l’Ajuntament de Barcelona i els seus\norganismes públics dependents aprovat per Decret de l’Alcaldia de 18 de desembre\nde 2013.\nb) Mesures de govern\nMg 1.Pla Director de les TIC: Desplegament d’Infraestructures “Smart” a l’Espai\nPúblic (PDTIC).\nEl Primer Tinent d’Alcalde, Sr. Forn, presenta la mesura de govern “Pla Director\nde les TIC: Desplegament d’Infraestructures “Smart” a l’Espai Públic (PDTIC)”, que\nva en la línia del Pla director de la Il·luminació de Barcelona, amb la voluntat de\ntipificar el desplegament d’algunes de les infraestructures que consideren\nessencials per continuar amb la tradició de qualitat de l’espai públic, però també de\ntots aquells elements que no es veuen i que també conformen l’ànima de la ciutat.\nPosa de manifest que, fins ara, el tractament de les tecnologies smart s’ha\nhagut d’adaptar a la ciutat, i allò que ara pretenen amb aquest pla director és que\nel seu desplegament s’insereixi en la mateixa conformació de l’espai públic i,\ntambé, en projectes privats que hi incideixen.\nEn conseqüència, assenyala que allò que busquen és la definició d’un estàndard\nde la infraestructura per fer front al procés d’incorporació progressiu de les TIC que\nes produeix a la ciutat. Igualment, indica que es volen dotar de les infraestructures\nde telecomunicacions i sensorització disponibles en aquest moment, alhora que\ngenerar les reserves d’espai necessàries en previsió d’instal·lacions futures.\nConclou, per tant, que consideren imprescindible una infraestructura bàsica,\namb caràcter estructural, a l’espai públic que faciliti la implantació de projectes\nsmart.\nAfegeix que aquesta iniciativa també busca consolidar la posició de Barcelona,\nara ja indiscutible, com una de les ciutats capdavanteres en el desplegament\nd’estratègies de ciutat intel·ligent, molt més enllà de la sensorització i de la\ndefinició de projectes i que implica un canvi en la concepció del servei públic.\nEn aquest sentit, addueix que per al govern municipal és molt important que\ntotes aquestes estratègies smart city contribueixin a la millora de la prestació dels\nserveis públics.\nPrecisa que la mesura concreta tres línies de treball: la primera és la implantació\nd’infraestructures TIC a l’espai públic, aprofitant totes les actuacions que es facin a\nla via pública amb l’objectiu de desplegar infraestructures de telecomunicacions i\nsensorització normalitzades a tota la ciutat, entre les quals canalitzacions, routers,\npunts d’accés i sensors, a més d’establir accions específiques definides en els\nprojectes d’urbanització –rec, control d’enllumenat o control de trànsit entre\naltres–, tal i com passa amb els grans projectes que ja s’estan desenvolupant a la\nciutat.\nAixí doncs, indica que aquest model d’infraestructures TIC serà implantat de\nmanera sistemàtica en tots els projectes impulsats per les administracions que\nactuïn a la ciutat.\nEs refereix seguidament a la segona línia de treball és la plataforma Smart City\nde Barcelona, com a complement a la línia de treball anterior, i que incideix en el\nvessant software. Així, l’ajuntament de Barcelona, treballa per conceptualitzar\nl’arquitectura TIC de la smart city, pensada per donar suport als projectes que la\nciutat pugui necessitar els propers anys, composta per dues peces clau: una és la\nPlataforma de Sensors i Actuadors de Barcelona, orientada a gestionar el\ndesplegament i manteniment dels dispositius instal·lats al carrer. I la segona és el\nSistema Operatiu de Ciutat (City-OS), una plataforma oberta generada a través\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nd’un diàleg competitiu i que consisteix en el desenvolupament d’una solució\ninformàtica que permeti articular les relacions entre totes les dades. Indica que\naquesta eina encara no existeix, tot i que organismes internacionals reconeixen el\ndesplegament del City-OS de Barcelona com el model a partir del qual les ciutats\nes poden dotar amb una plataforma oberta a tots els sistemes a fi de fer una\nintegració eficient dels serveis que s’instal·len a la ciutat.\nFinalment, assenyala que la tercera línia de treball és la racionalització dels\nsubministraments en l’espai públic, l’estructuració de l’espai públic amb punts\nd’alimentació de les diferents serveis implantats racionalment. Posa de manifest\nque tots aquests elements que acaba d’esmentar no tindrien la força que cal si tot\naixò no es fes, en el marc dels processos de licitació pública, amb clàusules\norientades a incloure actuacions i projectes smart. Precisa, doncs, que introduiran\nen totes les licitacions clàusules que consolidin els estàndards que esmentava al\nprincipi.\nLa Sra. Escarp agraeix al Sr. Forn la presentació de la mesura de govern, i als\ndirectius i tècnics de l’IMI les explicacions prèvies a la presentació del document,\nconcretant accions i objectius.\nSubscriu, com diu la mesura, que la presència de les tecnologies de la\ninformació i la comunicació en tots els àmbits de la societat és un fet consumat.\nAdverteix, però, que tenen un repte doble; d’una banda, el repte tecnològic i,\nd’altra banda, el de gestionar aquesta tecnologia en l’àmbit de la ciutat.\nRemarca les propostes concretes que conté la mesura pel que fa al\ndesplegament de les TIC a l’espai públic, la creació de la Plataforma de gestió\nd’infraestructures o el treball cap a la racionalització del subministraments elèctrics\ni la seva concreció en els contractes i les clàusules que garanteixin l’aplicació de les\nnoves tecnologies.\nTanmateix, consideren que per respondre adequadament i amb garanties a\naquests reptes tecnològics cal fer una reflexió entorn de la seva gestió. Així, en\nparlar de ciutats intel·ligents, diu que s’ha d’entendre una ciutat capaç de prendre\ndecisions públiques emprant tots els mitjans, però sense fer de cap instrument\nl’únic mitjà.\nFa avinent que aquest mes les revistes Barcelona Metròpolis i Papers de\nl’Institut d’Estudis Regionals i Metropolitans dediquen sengles números a les smart\ncities, i incidint en els riscos i els avantatges que comporten, sobre els quals\nconsidera que val la pena reflexionar. Afegeix que l’investigador Manu Fernández,\ntant en una publicació com en l’altra, afirma que la ciutat intel·ligent no necessita\nconvertir-se en un espectacle de solucions màgiques, inaccessibles a la ciutadania,\nni en una epopeia cap a la submissió a les regles de control automàtic. Altrament,\nmanifesta que allò que cal és treure tot el potencial possible de la tecnologia i\nconfrontar-lo amb els seus desafiaments, perills i alternatives. Entén que aquestes\nparaules defineixen molt bé l’àmbit de la reflexió a què es referia.\nDit això, comenta alguns aspectes concrets de la mesura, tot i valorant\npositivament aquesta iniciativa que avui els presenten. En primer lloc, pregunta\nquines són les proves pilot que s’han fet i quins són els resultats obtinguts.\nQüestiona la creació d’una comissió mixta, atès que no sap ben bé què aporta. I\nproposa establir un sistema d’indicadors objectius de seguiment de la implantació\nde les TIC a l’espai públic.\nEl Sr. Ramírez, abans de centrar-se en la mesura de govern, saluda els alumnes\nde l’escola Pàlcam que avui els acompanyen en aquesta sessió plenària, i aprofita\nper al Tinent d’Alcalde la presentació de la mesura, i als tècnics de l’IMI la\ninformació prèvia des del vessant tècnic i la feina feta en l’elaboració del\ndocument.\nAssenyala que, com diu la mesura, smart city és sinònim de ciutat connectada al\nservei de la sostenibilitat i l’estalvi energètic, de la transmissió de coneixement, de\nparticipació ciutadana i de qualitat de vida de la ciutadania. Remarca que\nBarcelona és capital mundial del Mobile i capital europea de la innovació, ocupa el\nquart lloc al rànquing de smart cities 2013, i destaca com a exemple de bones\npràctiques en matèria d’intel·ligència urbana liderant, també, la City Protocol.\nObserva, no obstant això, que tot aquest reconeixement, en ocasions, és poc\ncomprensible per a la ciutadania si no es tradueix en resultats i realitats tangibles,\n\n3639\n\n\f3640\n\nGASETA MUNICIPAL DE BARCELONA\n\nNÚM. 21\n\ngeneradores de valor i al servei de les persones amb diferents accions i polítiques\npúbliques que defineixin el seu paper en la trama urbana.\nConsideren que és en aquest àmbit que l’ajuntament de Barcelona ha d’actuar i\ngestionar, transformant l’espai públic en el tauler de joc, també des del vessant\ntecnològic, a fi de fer-lo més proper i comprensible a la ciutadania, alhora que\npromou la coresponsabilitat, la implicació de la societat i la participació ciutadana\napropant les TIC a les persones.\nConsideren, per tant, que cal aprofitar l’empenta que els aporta el\nreconeixement com a ciutat referent i ben posicionada, transformant l’oportunitat\nen realitat, i mantenir el lideratge, motiu pel qual comparteixen plenament la\nmesura de govern.\nDestaca el nivell tècnic del document, i el fet que representa el guió per\ngestionar la planificació de les infraestructures i desplegament de les TIC a l’espai\npúblic. Es refereix, també, a la cadena de valor que servirà de base a Barcelona\nper gestionar, de manera conjunta i transversal, tant els serveis urbans com els\nprocessos per millorar la qualitat de vida a la ciutat, amb la sensorització de l’espai\npúblic i l’automatització de processos urbans.\nTanmateix, addueix que, tot i que els agrada l’embolcall de la mesura, troben\nque li manca contingut; observa que es tracta del document marc per al\ndesplegament de la infraestructura i que complementa una estratègia, però al seu\nparer hauria d’anar acompanyada dels principals projectes de ciutat que es volen\nabordar en un futur immediat, actuacions com ara la de la Diagonal, el passeig de\nGràcia o el Paral·lel, i pregunten quines són les prioritats i el calendari de\ndesplegament.\nAfegeix que també hi troben a faltar una addenda econòmica, que incorpori el\ncost per a la ciutat de la implantació de les TIC a l’espai públic i en els projectes\nd’ordenació urbana, incloent-hi els que s’introdueixin en els processos de licitació\npública i derivats de la revisió de contractes.\nAvisa, igualment, de la necessitat que la clàusula smart a què es fa referència\nno trenqui el principi de concurrència i igualtat a l’accés a les licitacions per\nl’exigència de requeriments tècnics no assumibles per les empreses petites i\nmitjanes.\nFinalment, confirma que comparteixen que és possible que d’aquesta mesura es\ngenerin iniciatives privades en un entorn smart, i potenciar la indústria i\nl’emprenedoria, noves oportunitats de negoci, i la creació de nous serveis\naugmentant el valor social i comercial de la ciutat, on la col·laboració\npublicoprivada és indispensable.\nPregunta, per acabar, si s’han plantejat l’elaboració d’un estudi econòmic del\nvalor de retorn del desplegament de la mesura, pel que fa al seu impacte\neconòmic, activitat econòmica generada i ocupació, atès que dotaria de valor afegit\naquesta iniciativa i posaria Barcelona com a referent de l’economia smart i capital\neuropea de la innovació.\nLa Sra. Sanz se suma als agraïments per la presentació de la mesura de govern.\nTot seguit, dirigint-se al Sr. Vives, comenta que van participar la setmana passada\na la conferència “Big data i les smart cities”, en el marc de la Big Data Week, en\nquè una de les participants, provinent d’una start-up que treballa en el marc del\ndesenvolupament del concepte smart city, explicava l’estratègia del món\nempresarial en aquest procés. Fa avinent que la seva primera recomanació va ser\nposar en relleu la necessitat, en una primera fase, de desenvolupar una\ninfraestructura de sensors que permetin obtenir informació; en segon lloc, advertia\nque cal abordar dues fases més: la primera, fer comprensible la informació\nobtinguda; i, la segona, determinar per a què serveixen les dades.\nEn aquest sentit, consideren que aquesta mesura comença la casa per la teulada\nen comptes de seguir l’ordre que acaba d’esmentar. Així, s’implementen un seguit\nde sensors per obtenir informació, per exemple per saber els nivells de\ncontaminació a la ciutat, i fa avinent que això ja ho podien saber abans, i que\nd’allò que es tracta és saber com fer-hi front per reduir-los.\nEntén, doncs, que el govern manifesta la voluntat de ser smart, i consideren la\ntecnologia una finalitat per ella mateixa, no pas un instrument per combatre un\nseguit de situacions que no els agraden.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nReitera, com ja han manifestat en moltes altres ocasions, que primer cal saber\nper a què han de servir les dades obtingudes, atès que a hores d’ara tot allò que\nplantegen els fa concloure és que el seu objectiu és convertir la ciutat en un espai\nde negoci.\nEntén que l’aposta del govern municipal per la tecnologia i per oferir una\ninfraestructura TIC significa un negoci per a les empreses, però adverteix que ha\nde ser conscient que tot aquest negoci no redunda en benefici de la ciutadania,\nmalgrat que són conscients de l’obsessió del govern de planificar i connectar parcs,\nclústers, districtes, de convertir el territori urbà en un sistema de competició\nempresarial que actua d’esquena a la ciutadania.\nAltrament, ratifica que el seu Grup defensa la ciutat que aposta per les\npersones, i cita les paraules del Sr. Angel Castiñeira, professor d’Esade, que un\narticle recent sobre smart cities deia que no hi ha ciutat intel·ligent amb bosses de\nciutadans exclosos; perquè les ciutats no generin espais d’exclusió cal una aposta\nferma pel capital humà, les polítiques d’inclusió, i pel capital social. I afegia que no\nsón les smart cities les que creen aquest capital humà i social, sinó l’aposta\ndecidida per les polítiques d’inclusió allò que realment genera ciutats intel·ligents.\nConclou, per tant, que calen més polítiques de participació democràtica,\neducació activa, el desenvolupament humà i el veïnatge, de proximitat i de\ncreativitat, amb la col·laboració de tots els actors. Altrament, calen menys\nprocessos fets de dalt a baix, excloent-ne la ciutadania, només amb la complicitat\nde la lògica empresarial.\nAcaba la seva intervenció, expressant que el seu Grup parla d’una ciutat\ninclusiva i sostenible, ja que les ciutats d’èxit són les que fan aflorar el capital\nhumà i social, i això només és possible amb espais inclusius i educadors i no en\nespais de negoci privat.\nEl Sr. Laporta agraeix al Tinent d’Alcalde la presentació de la mesura, i remarca\nque el seu Grup és del parer que una ciutat tendeix a ser intel·ligent quan les\ninversions que s’hi fan incorporen millores que fomenten el desenvolupament\nsostenible i la qualitat de vida, per a la qual cosa cal una millora de la gestió dels\nrecursos, tant públics com privats, factible amb les TIC i la innovació, i que\npermeten millorar el capital econòmic, social i ambiental de la ciutat.\nFa notar que la societat esdevé cada vegada més complexa i la realitat que ha\nde gestionar l’Ajuntament encara ho és més, i només una aposta decidida per les\nTIC pot permetre afrontar els reptes amb prou garanties.\nAddueix que la implantació de les TIC no significa que les coses es facin amb\nmés rapidesa, sinó que implica repensar processos per maximitzar l’aprofitament\ndels recursos disponibles. Així, una ciutat intel·ligent potencia el desenvolupament\ncap a una ciutat compacta i multifuncional mitjançant la diversificació de\nl’estructura econòmica, elaborant plans de mobilitat sostenible, amb la protecció\nde la salut ambiental, vigilància de la qualitat de les aigües i gestió adequada dels\nresidus. Entén que resulta obvi que implantar una infraestructura tan complexa\nimplica una ciutadania cada vegada més smart, més mòbil i una planificació\neficient de l’entorn i conscienciada amb l’escassetat de recursos.\nD’altra banda, observa que una cosa són les TIC i una altra la innovació, que\nentenen com un factor clau per assolir nous reptes que planteja la ciutadania. Així\ndoncs, la tecnologia ajuda a generar prosperitat convertint la informació en\nconeixement, i integrant els sistemes, de manera que la ciutat mateixa esdevé un\nsistema de sistemes, que fa ús de la informació per prendre decisions eficients,\npreveure els problemes a temps i coordinar els recursos per proporcionar els\nserveis amb la màxima eficiència; altrament, la innovació genera nous models de\nnegoci, amb criteris sostenibles, i consideren que cal apostar per solucions més\ninnovadores i rellevants, tenint en compte els retorns econòmics, mediambientals i\nde millora de la qualitat de vida.\nIndica que la concepció de les smart cities es basa en el coneixement de la\ngestió urbana i, per tant, el salt que cal fer és d’una gran complexitat, ja que\nexigeix una definició prèvia de la ciutat a fi de no fer cap pas en fals.\nDiu que fa molt que senten parlar del projecte smart Barcelona, que es basa en\nenfundar la ciutat en una nova pell de sensors i detectors, i consideren que la\nmesura que avui presenten va en aquesta línia, cosa que el seu Grup celebra, atès\n\n3641\n\n\f3642\n\nGASETA MUNICIPAL DE BARCELONA\n\nNÚM. 21\n\nque sempre ha apostat per convertir Barcelona en una ciutat capdavantera entre\nles ciutats intel·ligents. No obstant això, diu que confien que el desenvolupament\ndel pla no quedi en paper mullat o que s’eternitzi, i consideren, ara que molts\nindrets de la ciutat estan en obres, que s’hauria d’aprofitar per instal·lar els\nsistemes smart.\nEl Sr. Vives, després d’agrair les intervencions dels grups, reitera que la mesura\npretén establir les infraestructures smart city, uns elements amb què, a partir\nd’ara, s’haurà de comptar sempre a l’hora de fer ciutat.\nRespon, en referència a la intervenció del Sr. Ramírez, que la mesura és un\ndocument volgudament tècnic perquè els grans projectes de la ciutat ja incorporen\naquests criteris, com saben els membres del consell d’administració de Bimsa, on\nahir mateix es va presentar el projecte de reforma de la Diagonal que incorpora la\ninfraestructura smart.\nQuant a la pregunta de la Sra. Escarp de si s’han fet projectes pilot, respon que\ndurant anys s’han fet aquests projectes, i que ara estan ja en una fase\nd’implantació; indica, a tall d’exemple, que la gestió punt a punt de l’enllumenat de\nla ciutat contribueix a estalviar energia, i també a la seguretat; la sensorització en\nl’àmbit de la contaminació és un element fonamental, i millora la capacitat de\nreacció de l’Ajuntament davant de situacions de crisi; igualment, esmenta la gestió\nde les escombraries o dels aparcaments. Subratlla, també, la sensorització i\ntecnificació en l’àmbit dels serveis socials, que beneficia les persones que viuen\nsoles, o les que necessiten un suport constant.\nConstata, per tant, que hi ha una manera directa de relacionar allò que és\nessencial des del punt de vista de model de ciutat amb les solucions tecnològiques\nde què es disposa a l’actualitat.\nFinalment, en referència a la comissió mixta, precisa que la seva funció és\nassegurar la integració de tots els elements complexos a la ciutat i fer-ne el\nseguiment.\nLa Sra. Sanz ratifica que el seu Grup no pot compartir aquesta estratègia\nmentre només tingui com a objectiu generar negoci; per tant, demana al Tinent\nd’Alcalde que parli amb la ciutadania i les universitats a fi que s’adonin que han de\nfer un gir en una altra direcció.\nEl Sr. Vives demana a la Sra. Sanz que es llegeixi els papers abans de\ndebatre’ls.\nMg 2. Habitatges d’ús turístic.\nLa Sra. Recasens, abans de centrar-se en el contingut de la mesura de govern,\nreitera un argument que, no pas per obvi, no es pot deixar de banda, i és que el\nturisme és un dels pilars de creixement bàsics de la ciutat i una activitat\ngeneradora de riquesa. Remarca que per a Barcelona el turisme ha significat i\nsignifica un element de progrés social i cultural, alhora que un estímul per al\ndesenvolupament urbà, que ha afavorit el dinamisme de Barcelona, que s’ha situat\nal món com una ciutat plural, cosmopolita i oberta.\nConsidera sobrer dir que Barcelona és una destinació turística de primer ordre,\ntal i com demostra l’increment els darrers vint anys del nombre de turistes que la\nvisiten i el fet que l’activitat turística ha empeltat en molts indrets la vida\nquotidiana, i que els habitants de la ciutat han après a conviure-hi. Destaca com a\nfets distintius de la ciutat l’oferta cultural i comercial, la diversitat de segments i el\ncreixement continuat de l’oferta i de la demanda.\nNo obstant això, considera lògic i obligatori per al govern municipal vetllar\nperquè el creixement de l’activitat turística sigui responsable i sostenible i, per\ntant, procurar l’encaix entre el visitant i el ciutadà, cosa que no sempre ha estat\nfàcil. En conseqüència, entenen que no només s’ha de fer promoció turística sinó\ngestió de turisme, vetllar pel turisme responsable, maximitzant beneficis i\nminimitzant els aspectes més negatius.\nAssenyala, però, que no comencen de bell nou en aquesta línia, i tot i que avui\nparlaran d’habitatges d’ús turístic, recorda que el govern ha presentat altres\niniciatives envers la preservació del turisme responsable i sostenible, entre les\nquals esmenta el Pla de mobilitat d’autocars a la Sagrada Família, el nou pla de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ngestió del Park Güell, els plans de turisme de Districte, el Pla Cor o el Pla d’usos de\nCiutat de Vella.\nRemarca que Barcelona vol preservar la qualitat de vida dels residents i fer-la\ncompatible amb la qualitat de l’experiència dels visitants, és a dir, volen la millor\nciutat per viure i la millor per visitar.\nEn aquest sentit, indica que disposen d’un instrument clau per vertebrar l’encaix\nde l’activitat turística: els serveis d’allotjament, amb les diverses tipologies que\nexisteixen, entre les quals un ampli equipament hoteler, amb 68.000 llits; i els\nhabitatges d’ús turístic, la nova modalitat d’allotjament que a mesura que\nl’ordenament jurídic li ha anat atorgant entitat, ha anat creixent, i que actualment\nja proveeix l’oferta amb prop de trenta mil llits.\nPrecisa que els habitatges d’ús turístic suposen una oferta complementària a\nl’hotelera, que atrau un públic diferent, i que permet repartir la riquesa generada\npel turisme; que representa una oferta generalment professionalitzada, alhora que\nnecessària per a la competitivitat turística de Barcelona.\nTanmateix, observa que aquest desplegament dels habitatges d’ús turístic ha de\nser equilibrat i ordenat, i posa de manifest que a hores d’ara, amb els instruments\na l’abast, es fa difícil la seva planificació, atès que la seva distribució territorial no\nrespon a un disseny previ, perquè qualsevol habitatge buit és susceptible de ser\ndestinat a ús turístic, només presentant un assabentat, i perquè s’ha produït un\ncreixement substancial, en gran part pel procés d’habilitació endegat, que suposa\nl’existència, ara com ara, de 7.854 habitatges d’ús turístic.\nAdverteix que aquesta situació comporta procurar una oferta adequada al model\nde ciutat que volen, ja que es produeix una excessiva concentració en zones\ncèntriques, cosa que dificulta la desconcentració del turisme, que pateix una\natomització excessiva i una gestió poc professional i baixa qualitat del servei i, tot\nplegat, genera problemes de convivència per la barreja dels usos residencials i\nturístics, a la qual s’afegeix en molts casos la dificultat que suposa la morfologia de\nbarris cèntrics, i a tot plegat cal afegir-hi l’absència d’un operador solvent en la\ngestió de l’habitatge d’ús turístic, sense oblidar els habitatges il·legals que operen\na la ciutat.\nPer tot plegat, indica que el govern vol fer una actuació preventiva i proactiva,\nno pas reactiva, i procedir a una regulació a fi de gestionar la implantació i el\ncreixement sostenible del fenomen de l’habitatge d’ús turístic.\nPrecisa que aquest marc de regulació els permetrà garantir un creixement\nordenat, distribuir l’oferta en tots els barris, facilitar l’encaix de les comunitats de\nveïns on se situïn aquests habitatges, donar suport al sector per a la seva\nprofessionalització i qualitat de l’oferta, anticipar problemes de futur i concertar les\ncondicions amb el sector privat. Indica que volen evitar l’excessiva concentració,\nl’oferta de baixa qualitat, la indisciplina, l’activitat sense habilitació, l’ús inadequat\nde la llicència i els problemes de convivència.\nAfegeix que tiraran endavant un pla urbanístic, que tenen el compromís de\nredactar en sis mesos, a fi d’abordar l’excessiva concentració i atomització dels\nhabitatges d’ús turístic en comunitats de veïns, prioritzant la seva ubicació en\nedificis sencers, motiu pel qual, el 30 d’abril passat, van procedir a la suspensió de\nllicències en un àmbit determinat de la ciutat.\nObserva que es tracta de mesures administratives, atenció preferent als\nproblemes de convivència, comunicació amb les comunitats de veïns a fi que\nsàpiguen de quins instruments disposen, perseguir els habitatges d’ús turístic que\ns’anunciïn sense la llicència corresponent a internet, així com un pla específic\nd’inspecció.\nDiu que també treballaran amb la Generalitat per ampliar les competències i\nmillorar les normatives a fi d’introduir alguns aspectes que consideren que poden\najudar, entre les quals esmenta un codi de bones pràctiques, la fixació d’una fiança\no millorar el règim sancionador.\nLa Sra. Jaurrieta, després d’agrair la presentació de la mesura de govern a la\nTinent d’Alcalde, confirma que coincideixen amb bona part dels seus objectius i\nconsideren que fa un pas endavant en una regulació molt necessària, tot i que\ncreuen que arriba tard.\n\n3643\n\n\f3644\n\nGASETA MUNICIPAL DE BARCELONA\n\nNÚM. 21\n\nObserva, com deia la Sra. Recasens, que en dos anys s’ha triplicat el nombre\nd’habitatges d’ús turístic a Barcelona, i celebren que el govern reconegui\nl’existència d’externalitats negatives que pot produir el turisme en la ciutadania. En\naquest sentit, recorda que en la darrera sessió de la comissió d’Economia, Empresa\ni Ocupació, la Sra. Recasens negava l’existència d’efectes no desitjats de l’activitat\nturística en no acceptar la demanda del seu Grup que els recursos de l’impost\nturístic es poguessin destinar, no només a la promoció turística, sinó també a\ncombatre els seus efectes.\nTot seguit, planteja diverses qüestions, d’una banda, per quin motiu només es\ndeterminen unes zones concretes i no s’amplien a tota la ciutat, ja que disposen de\nl’anàlisi de la prohibició, d’ençà del 2005, a Ciutat Vella, i els efectes que ha tingut\nen els barris limítrofs. D’altra banda, pregunta per què només parlen d’habitatge\nd’ús turístic i no analitzen els efectes en tota mena d’establiments turístics de\npernoctació de la ciutat.\nAfegeix que també voldrien conèixer el detall del pla d’inspeccions, que el seu\nGrup subscriu.\nOpina que la informació que el govern proporciona a les comunitats de veïns és\ninsuficient, atès que tots els recursos de què disposen a l’hora de protegir-se de les\nmales praxis que es donen en aquesta mena d’habitatges no arriben amb claredat\na les comunitats de veïns. Consideren, per tant, que el govern ha d’aprofitar la\ncomissió mixta amb la Generalitat per avançar i aclarir quins són els requisits a\nl’hora de canviar els estatuts; i insisteix que cal ampliar l’abast i el contingut de les\ncampanyes ja que tenen la sensació que els veïns i veïnes de Barcelona estan molt\npoc informats.\nFinalment, posa de manifest la contradicció que suposa que el govern municipal,\nen un any, limiti el nombre d’habitatges turístics en determinats barris de la ciutat,\nquan fa només any, amb el Pla d’Usos de Ciutat Vella, van obrir les portes a nous\nhotels en un Districte indiscutiblement saturat. Afegeix que tampoc no comprenen\ncom van donar una moratòria de sis anys als habitatges d’ús turístic al Districte de\nCiutat Vella perquè s’instal·lessin en edificis sencers, tenint en compte que\nl’afectació a la convivència és el fenomen que causa més alarma social entre els\nresidents.\nEl Sr. Fernández Díaz addueix que la veritable mesura de govern respecte als\nhabitatges d’ús turístic no és la que avui ha presentat la Sra. Recasens, sinó la que\nes va aprovar ara fa cinc mesos en aquesta cambra a instància del seu Grup, amb\nel suport del 80% dels seus membres, i cap vot en contra.\nEn conseqüència, entenen que el govern municipal hauria d’haver reaccionat i\nacarar el problema que suposa la proliferació d’habitatges d’ús turístic a Barcelona,\nconcentrats en barris molt determinats de la ciutat. Destaca que s’ha arribat al\npunt que, en menys de dos anys, les llicències d’habitatge per a ús turístic s’han\nmultiplicat per tres, passant dels 2.680 comptabilitzats el desembre de 2012 als\ngairebé vuit mil de l’actualitat.\nRecapitula, per tant, que el problema creixia, es concentrava, i encara agreujava\nmés les seves conseqüències en determinats barris de la ciutat, alhora que\nprovocava greus conflictes entre veïns i usuaris d’aquest tipus d’habitatge, de\nmanera que s’imposava una reacció, motiu pel qual el seu Grup va presentar la\nproposició a què a al·ludit, ja fa cinc mesos i tot just ara comença a desenvoluparse.\nPuntualitza que els criteris del seu Grup respecte a la qüestió continguts en\naquella proposició són, d’entrada, que Barcelona ha de reclamar la competència\nper aprovar les normes que permetin a l’Ajuntament regular els habitatges d’ús\nturístic; en segon lloc, l’inici de la tramitació dels plans especials, que no s’ha de\ndemorar més enllà del mes vinent. Recorda, en aquest sentit que en la seva\nproposta s’establia un termini de sis mesos, ratificat avui per la Sra. Recasens, i la\nconseqüència serà la suspensió de llicències.\nEsmenta un tercer aspecte imprescindible per al seu Grup: l’aprovació d’un pla\nde xoc d’inspecció, no només dels habitatges turístics irregulars, sinó també\nd’aquells que, tot i que disposen d’algun tipus de llicència, infringeixen la\nconvivència i, per tant, la normativa.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEn quart lloc, assenyala que s’ha de revisar l’import de la taxa, ja que no pot ser\nque qualsevol propietari d’un immoble, només notificant-ho a l’Ajuntament, i fent\nun pagament únic de 227 euros, pugui convertir el seu habitatge a ús turístic.\nFinalment, en cinquè lloc, consideren imprescindible adoptar mesures clares i\neficaces pel que fa a la informació dels seus drets a les comunitats de veïns i, si\nconvé, la modificació dels estatuts a fi d’evitar la proliferació i les molèsties que\nprovoquen alguns dels habitatges d’ús turístic; i afegeix que també cal un protocol\nd’actuació de la guàrdia urbana a fi que les molèsties que generen aquests\nhabitatges no perjudiquin la convivència.\nAfirma que tot això no és incompatible amb el reconeixement i la regulació dels\nhabitatges d’ús turístic, una activitat profitosa per a la ciutat des del punt de vista\neconòmic.\nLa Sra. Sanz agraeix la presentació de la mesura a la Tinent d’Alcalde, tot i que\nno sap si l’hauria d’agrair al Sr. Fernández Díaz, ja que se’n van assabentar primer\nper ell en roda de premsa, que no pas pel govern.\nManifesta, però, que no els poden agrair el desgavell generat per la gestió\nd’aquesta mesura, que s’ha fet pública abans de sortir publicada al BOPB, cosa que\nha provocat grans cues a les OAC de propietaris que volen regular la situació dels\nseus habitatges.\nEntrant a analitzar el contingut de la mesura, es refereix a la dada rellevant que\n1,6 milions de barcelonins i barcelonines acullen 25 milions de visitants cada any,\nfet que evidencia l’existència d’una bombolla turística que fa insostenible la\nconvivència social i veïnal a la ciutat. Remarca que l’origen d’aquesta situació rau\nen un model econòmic de monocultiu turístic, tal i com demostra el fet que el\nturisme genera el 20% del PIB de la ciutat, i en polítiques de desregulació\npromogudes per la Generalitat, sovint amb el suport del PP.\nAixí doncs, diu que es veu obligada a recordar a la Sra. Recasens que qui ha\npactat aquesta mesura de govern són els mateixos que, en el seu moment, van\npactar determinades mesures que han portat a la situació actual. Precisa, en\naquest sentit, que la Llei òmnibus, que determina el Decret 159/2012 sobre\nestabliments, allotjaments i habitatges d’ús turístic, que fa que es passi del règim\nde llicència al de comunicació, i per tant elimina el control municipal, va ser\npactada per CiU amb el PP a la Generalitat.\nRemarca que les dades parlen per elles mateixes; així, apunta que el 2012 hi\nhavia 2.349 habitatges d’ús turístic, mentre que el 2014 n’hi ha 7.480. En\nconseqüència, diu que els sorprèn que avui el govern plantegi aquest seguit de\nmesures, de la mateixa manera que els va sorprendre la proposició del Grup del PP\nara fa cinc mesos, ja que fa més temps que el Grup d’ICV-EUiA va presentar-ne\nuna en el sentit d’elaborar un pla especial per regular els habitatges d’ús turístic, i\nque aquestes activitats es desenvolupessin en edificis d’ús exclusiu per a aquesta\nfinalitat, i que, paradoxalment, CiU i PP van votar en contra. Recorda que el Sr.\nBolaños els va dir en aquella ocasió que el seu Grup no compartia limitar els\nhabitatges d’ús turístic per barris, i el Sr. Vives, al seu torn, va expressar que fer\nun pla d’usos i agrupar els habitatges destinats a aquest ús en edificis exclusius\ntampoc no solucionaria el problema. Altrament, però, avui proposen tot allò que\nllavors van desestimar.\nObserva que un dels problemes que planteja avui la proposta és la seva\nparcialitat, ja que no determina criteris per actuar sobre els habitatges existents, i\nnomés ho fa en el cas dels nous. Per tant, pregunta que han de fer amb els\nproblemes generats pels que ja estan en funcionament. Afegeix que aquesta\nparcialitat també es palesa en què aquests habitatges no són l’únic problema que\ngenera la bombolla turística, sinó que és extensiu a tota mena d’allotjaments,\nentre els quals els hotels, albergs o pensions.\nPer tot plegat, el seu Grup suggereix tres propostes concretes. En primer lloc,\nque el pla especial reguli i limiti tota mena d’allotjaments turístics; en segon lloc,\nque actuïn contra el mercat d’especulació de llicències, estudiant una tipologia de\nllicència temporal, per exemple; i, en tercer lloc, que es actuïn sobre els 7.480\nhabitatges d’ús turístic acumulats amb propostes de redistribució pel territori urbà.\nMalgrat tot, però, diu que dubten que el govern faci res del que li proposen, atès\nque si avui parlen de la problemàtica generada pels habitatges d’ús turístic és\n\n3645\n\n\f3646\n\nGASETA MUNICIPAL DE BARCELONA\n\nNÚM. 21\n\nperquè signifiquen una competència directa als hotels, no perquè els preocupi la\nbombolla turística; en aquest sentit, fa notar que CiU i PP ja van fer un Pla d’usos\nde Ciutat Vella per garantir que el negoci hoteler continuï creixent al centre de la\nciutat, menystenint els problemes de convivència veïnal.\nEl Sr. Laporta subratlla que el seu Grup sempre ha defensat que no es permeti\nla creació d’allotjament turístic no reglat i altres intrusismes al sector. Justifica\naquest argument perquè l’eclosió d’establiments il·legals genera molèsties als\nveïns, suposa una competència deslleial, sovint representen un risc per als\nmateixos usuaris i, a més, no responen al model de turisme de qualitat.\nAfirma, per tots aquests motius, que defensen que l’Ajuntament tingui una\nactuació molt més decidida i més capacitat per poder clausurar les activitats\neconòmiques que no tenen llicència. Afegeix que, a més, cal un pla de ciutat per\nrevisar els allotjaments turístics que tenen notícia que són fraudulents.\nAprofita per fer referència a què, ara fa un any, el seu Grup va presentar una\nproposició a la comissió d’Economia, Empresa i Ocupació en què demanaven\nl’elaboració d’un pla de revisió dels allotjaments turístics de la ciutat, que incidís\nespecialment en les qüestions relatives als albergs juvenils, els youth hostel i els\napartaments turístics, que va ser rebutjada amb els vots en contra del govern i del\nGrup del PP. En conseqüència, celebren que, d’alguna manera, avui hagin canviat\nd’opinió amb la presentació d’aquesta mesura de govern.\nEntenen, doncs, que val més tard que no pas mai, però reclamen una actuació\ndecidida en aquesta matèria i que la mesura serveixi per acarar el problema.\nLa Sra. Recasens considera que la mesura és molt bon inici, i entén que tots\nplegats se n’han de felicitar, ja que cada Grup ha reivindicat que en un moment o\naltre ha plantejat la qüestió. Remarca l’acord assolit amb el Grup del PP fa cinc\nmesos, i del qual han anat seguit les directrius.\nReplica que el govern de la ciutat no és responsable del fenomen turístic, que no\ns’ho ha inventat pas en dos anys i, en conseqüència, entén que tothom ha\nd’assumir la seva part de responsabilitat en el model de ciutat.\nPosa en relleu que el govern ha explicitat que vol treballar l’encaix del turisme a\nla ciutat, de manera que tindran temps de parlar, per exemple, de les propostes\nque acaba de fer la Sra. Sanz durant la tramitació del pla especial que tiraran\nendavant. Afegeix que també posaran en marxa el pla de xoc d’inspecció, i\nadmeten que han d’informar millor les comunitats de veïns a fi que sàpiguen quins\nsón els drets que els emparen. Igualment, avança que elaboraran un protocol\nespecífic d’actuació de la guàrdia urbana.\nAssenyala que tot això ho volen fer implicant-hi el sector turístic, una part del\nqual està molt professionalitzat, i que ofereix una oferta complementària a l’oferta\nhotelera, de manera que consideren que cal emparar aquest sector i comptar-hi en\nfer la regulació.\nEn aquest sentit, apunta que volen millorar les normes actuals, per a la qual\ncosa han demanat a la Generalitat competències en la gestió, per exemple, dels\nalbergs.\nLa Sra. Jaurrieta subscriu que el govern no s’ha inventat el fenomen turístic,\ncom tampoc no s’ha inventat la ciutat; tot i amb això, en dos anys de mandat,\ns’han incrementat per tres els habitatges turístics.\nc) Informes\n1. Barcelona Metròpoli Creativa 2013. Economia del Coneixement i Economia\nCreativa a Barcelona.\nEl Sr. Ciurana presenta l’informe “Barcelona Metròpoli Creativa 2013”, que recull\nla informació de caràcter estratègic sobre el perfil econòmic i creatiu de la ciutat.\nPosa de manifest que, des del primer dia, el govern de la ciutat s’ha posposat\nacompanyar i marcar el rumb d’una Barcelona del coneixement, la cultura, la\ncreativitat i la innovació, com expressa l’Alcalde cada vegada que en té\nl’oportunitat, i com també recull el marc estratègic 2012-2015.\nAssenyala que l’informe és fruit d’una col·laboració transversal i constant entre\nl’Àrea de Promoció Econòmica, la de Cultura, Coneixement, Creativitat i Innovació,\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ni de l’informe de l’Institut d'Estudis Regionals i Metropolitans de Barcelona (IERMB)\nelaborat per l’equip del doctor Vittorio Galletto.\nPuntualitza, doncs, que el document de què disposen el membres del Plenari és\nun resum executiu de l’informe esmentat, que tenen la idea de publicar\níntegrament.\nObserva que, més enllà dels cicles econòmics a gran escala que estan vivint\nactualment, la ciutat està experimentant una transformació de fons del model\neconòmic, basat en les activitats intensives del coneixement. Posa en relleu que\nBarcelona es reconeix com una ciutat de referència quant a cultura, coneixement,\ncreativitat i innovació, i que el fet que hagi estat escollida per la Comissió Europea\ncom a capital europea de la innovació d’enguany, no és aleatori ni una qüestió de\nmàrqueting, sinó que respon a una realitat palpable que l’estudi de l’IERMB posa\nde manifest.\nPrecisa que el model de Barcelona té capacitat d’atracció i d’expandir-se; així,\nassenyala que fa uns dies, en la roda de premsa de presentació de l’estudi, la Sra.\nRecasens feia notar que el talent estranger que arriba a la ciutat, en molts casos hi\narriba atret per la qualitat de vida, però cada vegada més també pel talent que hi\ntroben. Considera que això és un element essencial, fruit de la feina de les escoles\ni la xarxa professional.\nEn aquest sentit, diu que Barcelona està en ple procés de fer el pas del brick\n(totxo) cap al click, és a dir, a les noves tecnologies; així, el model d’innovació i de\ncreativitat de Barcelona es basa en la transversalitat, i sorgeix d’un punt intermedi\nque es podria definir com de transacció entre la cultura del coneixement i la\nciència, cosa per a la qual calen infraestructures.\nPosa de manifest la voluntat d’estendre el mapa del coneixement i de les\nindústries creatives per tota la ciutat, des del clúster del Besòs a la Zona Franca, a\nl’espai de Glòries, al DHub, al 22@, a la muntanya dels museus, Fabra i Coats o el\ndistricte del coneixement de Sarrià-Sant Gervasi. Remarca que volen una assolir\nuna actitud transversal tant des del punt de vista sectorial com territorial.\nTot seguit, fa un repàs breu al contingut de l’informe, que parteix de la premissa\nque en un context global de recessió l’economia del coneixement aguanta molt\nmillor; es refereix també al fet que més de la meitat de l’ocupació de la ciutat ja\nestà especialitzada en aquesta mena d’activitats, i que es detecta una alça el\ndarrer any; que les indústries creatives que inclouen activitats tradicionals, les\nindústries culturals i les no tradicionals –software, videojocs, edició electrònica–\nrepresenten un sector en creixement molt important a Barcelona; i que la capacitat\nd’atracció del talent i la creativitat és una de les característiques de la ciutat.\nEl Sr. Trullén agraeix al govern l’elaboració del document, síntesi d’un informe\nmolt més ampli que confien rebre aviat.\nDit això, posa en relleu que en el document s’afirma, amb raó, que l’Ajuntament\nha estat un actor rellevant en el procés de canvi de base productiva de la ciutat\ndurant els dos decennis darrers i, per tant, considera de justícia citar com a\nreferent fonamental el disseny que es va fer en aquesta direcció el 1997, amb\nl’alcalde Clos al capdavant, amb el lema “Barcelona ciutat del coneixement”.\nPrecisa que en la seva intervenció se centrarà, d’una banda, en la diagnosi que\nfa l’informe i, d’altra banda, en l’anàlisi de les polítiques que se’n desprenen,\npartint de la base que l’informe aborda amb rigor i fa una anàlisi detallada de\nl’economia del coneixement, la innovació, les TIC i l’economia creativa; alhora que\ndestaca que utilitza les fonts més avançades, especialment els documents del\nprofessor Giacomo Becattini.\nQuant a la posició de Barcelona en els quatre àmbits que acaba de citar,\nsubscriu, com ha dit el Sr. Ciurana, que és una bona estratègia moure la direcció\nde l’activitat econòmica cap a l’economia del coneixement, ja que és una bona\nvacuna contra les situacions de crisi. Apunta que actualment s’ha assolit un 53%\nde l’activitat relacionada amb l’economia del coneixement, i la qüestió és com\navaluar aquest percentatge. Així, assenyala que en relació a les grans metròpolis\neuropees com Inner London o Île de France, que arriben al 65% i al 56%\nrespectivament, Barcelona encara està lluny i té molt de recorregut per fer, de\nmanera que la primera conclusió és que cal estendre l’estratègia al conjunt de la\nciutat i, també, de l’àrea metropolitana, que arriba actualment a un percentatge de\n\n3647\n\n\f3648\n\nGASETA MUNICIPAL DE BARCELONA\n\nNÚM. 21\n\nprop del 45%. Conclou, també, que l’ocupació resisteix millor amb l’economia del\nconeixement i, per tant, s’ha d’anar en aquesta direcció.\nD’altra banda, la qüestió es valorar com està Barcelona quant a innovació, i\ns’arriba a la conclusió que no està bé de nivell, i que de tendència havia estat bé\nfins a l’esclat de la crisi econòmica; en conseqüència, s’arriba es determina que cal\nfer un gran esforç en polítiques de suport a la innovació, per la qual cosa el seu\nGrup va plantejar utilitzar una part de la capacitat financera de l’Ajuntament per al\nfinançament d’R+D+I en els centres de recerca ubicats a Barcelona.\nEs refereix tot seguit a les TIC, i considera que no estan bé quant a generació de\ntecnologies de la informació i la comunicació, sobretot aplicades a la manufactura,\nperò, a canvi, sí que són capaços d’emprar-les i, en aquest sentit, activitats com el\nMobile World Congress van en la bona direcció.\nQuant a l’economia creativa, destaca que el nivell que apunta l’informe és de\nl’11%, que d’una banda suposa una millora respecte a nivells anteriors, però no\nresisteix la comparació amb l’Inner London o l’Île de France, on assoleix el 30% i\nel 20% respectivament, i tampoc amb Madrid que té un percentatge del 15%.\nEn conseqüència, consideren que en l’apartat de polítiques han de fomentar molt\nmés les activitats en aquesta línia; recorda que els governs socialistes de la ciutat\nvan fer una aposta clara amb el 22@, i l’impuls de les TIC a través de la Comissió\nnacional del mercat de les telecomunicacions, que han estat desmuntada els\ndarrers temps.\nPer tot plegat, consideren que allò que cal és insistir en l’estratègia d’economia\ndel coneixement i de ciutat creativa.\nLa Sra. Casanova agraeix en nom del Grup del PP la presentació de l’informe,\ncentrat en l’economia del coneixement, la tecnologia i la creativitat a Barcelona.\nTanmateix, addueix que l’estudi podria haver anat més enllà, atès que\nels indicadors es refereixen a l’any 2012 com a data més recent, i només es\ncomparen amb Catalunya, sense fer-ho amb la resta d’Espanya o altres ciutats o\nregions europees. Afegeix que no hi consta ni una anàlisi breu de sectors\nestratègics com la telefonia mòbil o el vehicle elèctric, ni tampoc dels sectors amb\ngran pes en les exportacions com el químic o el d’automoció. I remarca, sobretot,\nque no s’hi fa cap menció de les actuacions del govern de la ciutat en aquest\nàmbit.\nNo obstant això, subscriu que és evident que l’activitat econòmica de la ciutat i\nde l’àrea metropolitana està més oberta a l’exterior, és més intensiva en\nconeixement i tecnologia, i que ha augmentat el pes de l’economia creativa.\nMalgrat tot, diu que costa de creure que entorn del 50% dels treballadors de la\nciutat s’ocupin en activitats intensives en coneixement; entenen, per tant, que els\npercentatge està clarament sobredimensionat, atès que en l’estudi es considera\nintensiu no només el nivell alt de coneixement i tecnologia, sinó també el mitjà i el\nbaix. Creu que tampoc no és adequat afirmar que l’atracció de talent a Barcelona\nestà creixent a partir d’analitzar el nombre d’estudiants visitants a les universitats\nde Barcelona, atès que aquest indicador no mesura el talent ni la seva possible\nincorporació a l’àmbit productiu. Altrament, suggereix que un indicador correcte de\ncaptació de talent podria haver estat el nombre de persones amb doctorat que\nvénen de fora a treballar a la ciutat en universitats o centres de recerca.\nDiu, però, que sens dubte l’estudi arriba a dues conclusions molt preocupants i,\nper tant, que mereixen atenció i reflexió. D’una banda, que només el 30% de les\nempreses de la ciutat fan activitats que contenen coneixement o tecnologia, cosa\nque fa que no s’hagi aconseguit estendre-ho a gran part del teixit productiu. Així\ndoncs, el 70% de les empreses no han avançat en la incorporació d’aquest factor\nproductiu clau per tenir més capacitat per crear ocupació estable i qualificada i\nguanyar competitivitat a l’exterior.\nAfegeix que s’evidencia una forta concentració en el sector de serveis de les\nactivitats intensives en coneixement i tecnologia, fet que no ajuda a frenar la\ndestrucció del sector de la indústria, ni donar solucions a la manca d’equilibri en el\nmodel productiu a la ciutat i la seva àrea d’influència,\nEn conseqüència, pregunta quines actuacions concretes ha portat a terme el\ngovern municipal o té en perspectiva per generalitzar la incorporació de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nconeixement al teixit productiu, especialment en el sector de la indústria, precisant\nobjectius com a indicadors de valoració de resultats.\nLa Sra. Sanz agraeix al seu torn la presentació de l’informe al Tinent d’Alcalde, i\ndestaca que algunes de les dades que ofereix són molt útils perquè evidencien que\nhi ha sectors, especialment els vinculats a activitats intensives en coneixement,\nque són molt potents perquè resisteixen millor la crisi i poden generar oportunitats\nper a tothom i amb molt de potencial en sectors d’alt valor afegit. Diu que també\nevidencien una aposta determinada feta per governs d’esquerra que van precedir\nl’actual que van fer que avui Barcelona tingui un posicionament en el camp de\nl’economia del coneixement i de la innovació tecnològica, potenciant una recerca\nconstructiva de nous models de foment de l’economia productiva. En aquesta línia,\ndestaca projectes com Barcelona Activa, el Districte 22@ i el Parc de Recerca\nBiomèdica entre altes, tots projectes liderats per governes d’esquerres, i alguns\nmenystinguts pel govern de CiU.\nPosa de manifest que l’informe presenta alguns dels resultats que aquests\nprojectes han generat a la ciutat, els beneficis dels quals encara avui es poden\ncomprovar, tal i com demostra el fet que les dades que conté l’informe són del\n2012, cosa que reflecteix l’impacte de les polítiques precedents en aquests àmbits.\nEn conseqüència, planteja la pregunta de què ha fet el govern actual per\nincrementar o mantenir aquelles xifres; quina és la seva aposta; o quin serà el seu\nllegat, atès que el 22@, el Dhub o Barcelona Activa són una herència que ha rebut,\ni creu que atribuir-s’ho en exclusiva no és del cas; com tampoc no ho és dir que\ns’aposta pels sectors emergents de les noves tecnologies, del coneixement, del\ntalent i de l’emprenedoria quan en realitat només és una declaració d’intencions.\nEn conseqüència, entén que fóra lògic que acompanyant les dades que expressa el\ndocument, el govern expressi què ha fet o què té intenció de fer perquè Barcelona\ncontinuï sent una ciutat creativa, motor industrial i adopti l’economia del\nconeixement.\nOpina que allò realment constatable és que avui l’atur a la ciutat no ha parat de\ncréixer, que moltes empreses tenen greus dificultats per sobreviure, que bona part\ndels pocs llocs de treball nous són precaris i temporals i que no es fa res per\nimpedir l’exili professional dels joves. Contràriament, subratlla que hi ha una gran\ntendència al monocultiu turístic, que lluny de l’aposta per la diversitat productiva la\nfa per un model molt més vinculat al capital financer que no pas a l’economia\nproductiva.\nObserva que allò que proposa l’estudi són un seguit d’actuacions que configuren\nuna ciutat ben diferent que la que avui està confegit el govern; i adverteix que si\nes prenen seriosament les seves recomanacions, haurien de modificar el disseny\nde les seves polítiques econòmiques i urbanístiques i, en conseqüència, fer un gir\nde cent vuitanta graus.\nTot seguit, formula algunes preguntes concretes, entre les quals quines\nactuacions en creativitat i innovació impacten en el col·lectiu de persones aturades\nde llarga durada o en les dones; o quines són les mesures per reforçar la riquesa\nde la creativitat arrelada als barris.\nFinalment, argumenta que el creixement sostingut del PIB no passa només per\nfer inversions en tecnologia, sinó que cal disposar del capital humà suficient,\ninvertir en formació i en educació, àmbits en els quals les polítiques municipals\nbrillen per la seva absència.\nEl Sr. Portabella diu que allò que més agraeixen de l’informe és que s’hagi fet;\nd’una banda, perquè consideren molt positiva la col·laboració amb l’IERMB; i,\nd’altra banda, perquè tot allò que fa referència a l’economia creativa i del\nconeixement és absolutament rellevant en el present i el futur immediat de\nBarcelona.\nDit això, i en relació al contingut de l’informe, entén que suposa poques\nsorpreses quant a la seva valoració del significat de l’economia del coneixement i\nde la creativitat, tot i que permet fer una comparació respecte a Catalunya, amb la\nconclusió que en relació a la resta del país Barcelona està molt ben situada,\nconstatació que no els ve de nou. Afegeix que si la comparació fos amb la resta de\nl’estat, Barcelona continuaria ocupant un lloc preponderant, en alguns sectors\nmillor que en d’altres, alhora que també està convençut que si la comparació\n\n3649\n\n\f3650\n\nGASETA MUNICIPAL DE BARCELONA\n\nNÚM. 21\n\ns’hagués establert amb les ciutats que destaquen a escala internacional i amb les\nquals competeixen els resultats no serien tan positius; i considera que aquest és\nl’autèntic element de reflexió que hauria d’incloure l’informe.\nEn aquest sentit, precisa que el fet que Barcelona pugui representar uns\npercentatges significatius en un àmbit de caràcter local o estatal entra dins de la\nlògica, però cal tenir present que competeix en un àmbit global, en el qual\nBarcelona no destaca en els sectors econòmics de futur més rellevants, motiu pel\nqual entenen que cal vertebrar un seguit de mesures a fi de potenciar-los.\nApunta que dins de l’àmbit de la recerca biològica, la ciutat es defensa força bé,\nperò que, altrament, cal fer un esforç destacat quant al de les TIC; i en el terreny\nde l’economia de la creativitat, observa que estan millor en els àmbits vinculats a\nla cultura, que no pas en els altres.\nPosa en relleu un altre aspecte que els crida l’atenció, i és que l’informe conclou\nque cal potenciar la imatge de Barcelona com a ciutat innovadora quant al disseny\ni, en aquest sentit, es pregunten què aporta la marca España, a la qual el govern\nmunicipal ha vinculat la marca Barcelona en situar-la en fòrum Marcas\nRenombradas Españolas, en l’àmbit de la innovació i del disseny. Pregunta si\nconsideren que això reforça la marca Barcelona o que, altrament, confon.\nA tall de conclusió, diu que consideren que cal potenciar els sectors esmentats i,\nd’altra banda, també donar més rellevància a l’economia verda, que té un paper\nmolt important dins de l’economia del coneixement i suposa un model que es\ncaracteritza per maximitzar l’eficiència basat en el coneixement.\nEl Sr. Ciurana enceta el torn de rèpliques fent avinent que intentarà respondre\nalgunes de les preguntes que han sorgir arran de les intervencions.\nEn primer lloc, quant a la metodologia de l’estudi i les dades emprades, s’ha\nposat de manifest que només arriben fins al 2012, i diu que no és pretensió seva\nentrar en una discussió acadèmica enfront dels autors de l’informe ni posar en\ndubte les seves competències i, per tant, que és un aspecte que s’escapa del debat\nque aquí els ocupa.\nObserva que existeix una dificultat comparativa quant als referents que ha\nesmentat el Sr. Trullen, atès que les dades que figuren en l’estudi corresponen\nestrictament al municipi de Barcelona, ni a l’àrea metropolitana ni a la província.\nAfegeix que hi ha altres elements –esmentats pel professor Galletto en presentar\nl’informe– que poden distorsionar les comparacions, entre els quals el fet que\nBarcelona no tingui el plus de ser capital d’estat enfront d’altres ciutats que acullen\ngrans corporacions o centres de recerca que hi concentren les seves activitats.\nFa avinent que una de les qüestions que no ha tractat en la seva primera\nintervenció, però considera que és bona per a la reflexió, és que bona part de les\nactivitats de l’economia del coneixement i de l’economia creativa estan liderades\nper persones autònomes, i que seria molt significatiu afegir-hi el percentatge de\nmicroempreses, de manera que considera que paga la pena que les\nadministracions públiques valorin la manera de donar suport als emprenedors en la\nfase de posada en marxa de les seves iniciatives.\nPosa en valor que una de les reflexions més importants de l’estudi és que\nl’actitud i l’activitat creativa a Barcelona ha sorgit per quedar-s’hi, és a dir, no\nsignifica la conseqüència d’un determinat cicle econòmic o d’una moda, sinó que\narribarà a formar part del seu ADN en les properes dècades. En conseqüència,\nnega, com ha dit la Sra. Sanz, que el govern opti pel monocultiu turístic, i que les\nmateixes dades objectives desmenteixen aquesta afirmació. Igualment, pel que fa\na l’acusació que s’atribueixen tot allò que els ha arribat per herència, replica que\nles herències es poden dilapidar o, altrament, es poden aprofitar i fer-les créixer.\nEn referència a la pregunta de la mateixa regidora, en el sentit que com arriba\ntot això a les persones, respon que han creat la iniciativa “Barcelona laboratori”, el\nlloc des d’on es pretén fer arribar totes aquestes qüestions a la ciutadania, que\nagrupa totes les comunitats creatives, des de les més acadèmiques fins a les més\nparticipatives a escala ciutadana. Afegeix que estan enllestint el mapa de la\ninnovació, que voldrien presentar abans de final d’any, i que recull algunes de les\nqüestions que plantejava la Sra. Sanz. Concreta que aquesta mateixa setmana al\nDhub s’han reunit més de quaranta representants europeus de les setze grans\nacceleradores que, a través del programa de la UE han rebut més de cent milions\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nd’euros, una de les quals la lidera Barcelona, i que cinc milions dels sis que ha\nrebut repercuteixen directament en donar recursos a microprojectes d’innovació i\nde creativitat.\nSeguidament, agraeix al Sr. Portabella la seva intervenció, i subscriu la seva\nobservació sobre l’economia verda.\nLa Sra. Casanova addueix que el Sr. Ciurana no vol debatre sobre el contingut\nde l’informe al·legant que és massa tècnic i acadèmic, però tampoc no ho vol fer\nsobre actuacions concretes que corresponen al govern de la ciutat, tot i que\nl’informe fa recomanacions en aquest sentit.\nAssenyala que el seu Grup està plenament d’acord que cal impulsar les\npolítiques de foment del coneixement, de la tecnologia i la creativitat en l’àmbit de\nles empreses de la ciutat, tot i que el govern municipal no ho ha reflectit en\nactuacions, objectius concrets i indicadors de valoració de resultats. Altrament,\nposa en relleu la gran quantitat de propostes que ha fet el seu Grup per potenciar\nl’economia del coneixement, atorgant un suport especial al sector industrial i les\nempreses, entre altres servir com a plataforma de vinculació de l’activitat de les\nuniversitats i centres de recerca per promoure, per exemple, la creació de patents,\nincubació d’empreses, promoció de clústers o ajuda a les pime per a la implantació\nd’avenços tecnològics.\nLa Sra. Sanz reitera que encara no els han dit què han fet en el sector de la\ninnovació i la creativitat aquests darrers dos anys; per tant, insisteix a demanar al\nSr. Ciurana que concreti quines són les actuacions, més enllà d’un constatable\ndesmantellament del 22@ o de Barcelona Activa, és a dir, justament el llegat que\nha mantingut, fins ara, un bon nivell en relació a la innovació i al coneixement.\nConclou, per tant, que el govern dedica molts esforços a convertir Barcelona en\nuna ciutat de moda i molt pocs a garantir una economia productiva diversificada\nque aposti per sectors que no generen bombolles.\nPART DECISÒRIA / EXECUTIVA\na) Ratificacions\nCOMISSIÓ DE PRESIDÈNCIA I RÈGIM INTERIOR\n2. Ratificar el Decret de l’Alcaldia, de 14 d'abril de 2014, que designa la\nComissió encarregada d’efectuar el sorteig entre els electors per al nomenament\ndels Presidents i Vocals que hauran de constituir les Meses electorals de les\neleccions al Parlament Europeu, i fixa el dia 26 d'abril per a celebrar-lo.\nS’aprova, per unanimitat, el dictamen precedent.\nb) Propostes d'acord\nCOMISSIÓ DE PRESIDÈNCIA I RÈGIM INTERIOR\n3. Aprovar l’acta subscrita en data 25 de març de 2014 per les Comissions de\nDelimitació Territorial dels ajuntaments de Barcelona i de Sant Just Desvern,\nrelativa a la delimitació de la línia de terme entre ambdós municipis; i notificar el\npresent acord al Departament de Governació i Relacions Institucionals de la\nGeneralitat de Catalunya i al propi ajuntament de Sant Just Desvern.\n4. Iniciar l’expedient d’alteració de la línia de terme entre els municipis de\nBarcelona i de Montcada i Reixac, de conformitat amb l’art. 9.1.a) del Decret\n244/2007, de 6 de novembre, pel qual es regula la constitució i la demarcació\nterritorial dels municipis, de les entitats municipals descentralitzades i de les\nmancomunitats de Catalunya i amb l’acta administrativa de data 27 de febrer\nd’enguany, que acredita el mutu acord de les Comissions de Delimitació Territorial\n\n3651\n\n\f3652\n\nGASETA MUNICIPAL DE BARCELONA\n\nNÚM. 21\n\ndels respectius ajuntaments; aprovar la Memòria justificativa i la documentació\ngràfica de la proposta d’alteració de terme de data 11 d’abril d’enguany, redactada\npels serveis tècnics municipals de l’ajuntament de Barcelona amb la conformitat\ndels serveis tècnics municipals de l’ajuntament de Montcada i Reixac; i sotmetre la\ninstrucció de l’expedient a informació pública per un termini de seixanta dies,\nmitjançant l’exposició en el tauler d’anuncis d’aquest ajuntament i la publicació al\nDiari Oficial de la Generalitat de Catalunya.\n5. Iniciar l’expedient d’alteració de la línia de terme entre els municipis de\nBarcelona i de Sant Feliu de Llobregat, de conformitat amb l’art. 9.1.a) del Decret\n244/2007, de 6 de novembre, pel qual es regula la constitució i la demarcació\nterritorial dels municipis, de les entitats municipals descentralitzades i de les\nmancomunitats de Catalunya i amb l’acta administrativa de data 18 de febrer\nd’enguany, que acredita el mutu acord de les Comissions de Delimitació Territorial\ndels respectius ajuntaments; aprovar la Memòria justificativa i la documentació\ngràfica de la proposta d’alteració de terme de data 10 d’abril d’enguany, redactada\npels serveis tècnics municipals de l’ajuntament de Sant Feliu de Llobregat amb la\nconformitat dels serveis tècnics municipals de l’ajuntament de Barcelona; i\nsotmetre la instrucció de l’expedient a informació pública per un termini de\nseixanta dies, mitjançant l’exposició en el tauler d’anuncis d’aquest ajuntament i la\npublicació al Diari Oficial de la Generalitat de Catalunya i notificar aquest acord a\nl’ajuntament de Sant Cugat del Vallés com a potencial municipi afectat.\nS’aproven, per unanimitat, els tres dictàmens precedents.\nCOMISSIÓ D'ECONOMIA, EMPRESA I OCUPACIÓ\n6. Aprovar definitivament, atès que no s’han presentat reclamacions durant el\nperíode d’exposició pública, l’expedient 3-024/2014 de modificacions de crèdit, per\nun import de 100.000.000,00 euros, consistent en transferències de crèdit i un\nsuplement de crèdit finançat a càrrec del romanent líquid de Tresoreria per a\ndespeses d’ús general en el pressupost de l’exercici 2014 de l’Ajuntament de\nBarcelona, d’acord amb els documents annexos (referències 14021991 i\n14021990).\nS’aprova el dictamen precedent amb el vot en contra dels Srs. Martí, Trullén,\nColomé, Espriu i Escudé i les Sres. Escarp, Jaurrieta, Andrés, Moraleda, Díaz i\nSánchez, i també dels Srs. Gomà i Mestre i les Sres. Blasco, Sanz i Ribas.\n7. Nomenar, en l’exercici de les competències reservades al Plenari del Consell\nMunicipal de l’Ajuntament de Barcelona en relació a les societats privades\nmunicipals Barcelona de Serveis Municipals, SA, Informació i Comunicació de\nBarcelona, SA, Barcelona Activa, SA, Barcelona d’Infraestructures Municipals, SA,\nBarcelona Gestió Urbanística, SA i Barcelona Cicle de l’Aigua, SA, auditors de\ncadascuna d’elles per a l’exercici 2014 a Pricewaterhouse Coopers Auditores, SL i\nGabinete Técnico de Auditoría y Consultoría, SA, conjuntament; i nomenar, com a\nsoci únic de Barcelona de Serveis Municipals, SA i de Barcelona d'Infraestructures\nMunicipals, SA, auditors per als seus respectius comptes anuals consolidats per a\nl’exercici 2014 a Pricewaterhouse Coopers Auditores, SL i Gabinete Técnico de\nAuditoría y Consultoría, SA, conjuntament.\nLa Sra. Recasens, després de fer notar que es tracta d’un tema recurrent i a\nbastament debatut, apunta que amb aquest acord se sotmet al Plenari el\nnomenament de les empreses auditores dels comptes anuals de les societats\nprivades cent per cent municipals per a l’exercici 2014.\nEl Sr. Colomé observa que a aquest nomenament se li podria aplicar el títol de la\npel·lícula “Atrapado en el tiempo”, en la qual té un paper decisiu el Dia de la\nmarmota.\nEl Sr. Mulleras al·ludeix a la celebració, el 2012, del vintè aniversari dels Jocs\nOlímpics de Barcelona, i engany el desè aniversari del Fòrum de les Cultures, per\napuntar la possibilitat de celebrar, l’any vinent, el vintè aniversari que aquest\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\najuntament té les mateixes empreses auditores i, per tant, coincideix amb\nl’apreciació que acaba de fer el Sr. Colomé.\nInsisteix que es tracta dels mateixos auditors que no van detectar en el seu\nmoment les irregularitats del Palau de la Música durant l’època Millet, i els\nmateixos que van auditar el Fòrum de les Cultures.\nPregunta a la Sra. Recasens si considera que les auditories del Palau estaven\nben fetes, i si no valora que fóra bo establir una certa rotació d’empreses auditores\nper evitar rutines i inèrcies no desitjables.\nLa Sra. Recasens observa que el Sr. Mulleras ja els té acostumats, en aquest\nacord anual de nomenament de les empreses auditores, a plantejar altres\nqüestions que no hi tenen res a veure.\nPrecisa que en la sessió de 12 d’octubre de 2012 la comissió d’Economia,\nEmpresa i Ocupació va dictaminar a favor del concurs per nomenar les empreses, i\nen el Plenari del mateix mes es va aprovar, fruit d’aquest concurs, l’oferta més\navantatjosa. Afegeix que el nombre d’empreses presentades demostra l’interès que\nva despertar el concurs que, finalment, va recaure en les dues empreses\nesmentades.\nEl Sr. Mulleras replica a la Sra. Recasens que no estan demanant altra cosa que\nallò que ella mateixa reclamava el 15 de juliol de 2005 en aquesta mateixa\ncambra, i llegeix textualment “el Gabinet Tècnic d’Auditoria i Consultoria està\nauditant els comptes de les empreses municipals des de fa més de tretze anys i,\nper tant, a fi d’evitar rutines i inèrcies, seria bo establir una certa rotació en\naquestes comeses.” Es pregunta, doncs, què hauria de dir ara que ja en fa dinou,\nd’anys; i, atès que no li sembla pas malament, entén que allò que l’ha fet canviar\nde parer és que ara està al govern.\nS’aprova el dictamen en debat amb el vot en contra dels Srs. Fernández Díaz,\nMulleras, Villagrasa, Bolaños i Ramírez i les Sres. Esteller, Martín, Pajares i\nCasanova.\nTot seguit es dóna per aprovada amb els mateixos vots aquesta acta en la part\nque estrictament fa referència a l’adopció de l’acord precedent, per tal d’agilitar-ne\nla inscripció en el Registre Mercantil.\n8. Adoptar, en l'exercici de les competències reservades al Consell Plenari de\nl'Ajuntament de Barcelona en relació amb les societats privades municipals\nBarcelona de Serveis Municipals, SA, Barcelona d’Infraestructures Municipals, SA,\nInformació i Comunicació de Barcelona, SA, Barcelona Activa, SA, Societat\nMunicipal Barcelona Gestió Urbanística, SA i Barcelona Cicle de l’Aigua, SA, els\nacords següents: Aprovar els comptes anuals de cada societat i els comptes anuals\nconsolidats de Barcelona d’Infraestructures Municipals, SA, tancats a 31 de\ndesembre del 2013, integrats pel Balanç, el Compte de pèrdues i guanys, l’Estat de\ncanvis en el patrimoni net, l’Estat de fluxos d’efectiu i la Memòria; aprovar els\ncorresponents Informes de Gestió; aprovar la gestió realitzada en l'exercici 2013\npels administradors respectius; aprovar, per a cada societat, la distribució de\nresultats de l'exercici tancat a 31 de desembre del 2013, segons consta en\ndocument annex.\nEs dóna compte que la distribució de beneficis que consta en el document annex\nés la següent:\na) Barcelona de Serveis Municipals, SA: el benefici obtingut, 2.933.100,27\neuros, es destina íntegrament a reserva voluntària.\nb) Barcelona d’Infraestructures Municipals, SA: el benefici obtingut,\n1.942.880,03 euros, es destina íntegrament a reserva voluntària.\nc) Informació i Comunicació de Barcelona, SA: el resultat negatiu produït,\n1.634.621,68 euros, s’incorpora íntegrament a resultats negatius d’exercicis\nanteriors.\nd) Barcelona Activa, SA: el benefici obtingut, 29.739,61 euros, es destinen a\nreserva legal 2.973,96 euros i a reserva voluntària 26.765,65 euros.\ne) Societat Municipal Barcelona Gestió Urbanística, SA: el benefici obtingut,\n45.479,78 euros, es destina íntegrament a reserva voluntària.\n\n3653\n\n\f3654\n\nGASETA MUNICIPAL DE BARCELONA\n\nNÚM. 21\n\nf) Barcelona Cicle de l’Aigua, SA: constituïda en la sessió del Plenari del Consell\nMunicipal de 18 d’octubre de 2013, ha començat la seva activitat a 1 de gener de\n2014, per la qual cosa, el resultat de l’exercici 2013 és 0.\nEl President del Consell Municipal informa que la Junta de Portaveus va acordar\nque el debat d’aquest punt d’aprovació dels comptes anuals de les societats\nprivades municipals es faria conjunt per a totes les empreses, i la votació\nindividual. Precisa, també, que ha estat retirada d’aquest punt l’empresa Barcelona\nde Serveis Municipals (BSM):\nAdoptar, en l'exercici de les competències reservades al Consell Plenari de\nl'Ajuntament de Barcelona en relació amb les societats privades municipals\nBarcelona d’Infraestructures Municipals, SA, Informació i Comunicació de\nBarcelona, SA, Barcelona Activa, SA, Societat Municipal Barcelona Gestió\nUrbanística, SA i Barcelona Cicle de l’Aigua, SA, els acords següents: Aprovar els\ncomptes anuals de cada societat i els comptes anuals consolidats de Barcelona\nd’Infraestructures Municipals, SA, tancats a 31 de desembre del 2013, integrats\npel Balanç, el Compte de pèrdues i guanys, l’Estat de canvis en el patrimoni net,\nl’Estat de fluxos d’efectiu i la Memòria; aprovar els corresponents Informes de\nGestió; aprovar la gestió realitzada en l'exercici 2013 pels administradors\nrespectius; aprovar, per a cada societat, la distribució de resultats de l'exercici\ntancat a 31 de desembre del 2013, segons consta en document annex.\nLa Sra. Recasens remarca la importància estratègica del punt que es disposen a\ndebatre. Indica que, una vegada retirada l’empresa BSM, es presenten a aprovació\nels comptes anuals de quatre empreses, tenint en compte que Barcelona Cicle de\nl’Aigua es va posar en va posar en marxa el 25 de novembre de 2013 i, per tant,\nha tingut un període curt d’activitat.\nFeta aquesta puntualització, destaca que aquest conjunt d’empreses generen un\nvolum important de facturació de gairebé dos-cents milions d’euros. Fa avinent\nque el resultat econòmic s’ha mantingut equilibrat, tot i el context econòmic\npresent.\nPrecisa que el resultat de Bimsa, d’1,9 milions d’euros, ha estat condicionat al\ntraspàs del resultat de la subvenció de capital que ha rebut d’aquest ajuntament\nper finançar la compra d’un immoble a ProEixample; i que el resultat d’Informació i\nComunicació de Barcelona (ICB) s’ha vist greument afectat com a conseqüència de\nla provisió de l’acta que ha aixecat Hisenda sobre l’IVA suportat no deduïble des\ndel 2010.\nQuant als ingressos i a les despeses, manifesta que es mantenen en termes\nglobals, tot i que la casuística de la cada empresa la fa particular. En aquest sentit,\nindica que Bagursa, que ha tingut un augment important del volum inversor, ha\nincrementat els seus ingressos i, per tant, també les seves despeses. En referència\na Barcelona Activa, precisa que el volum inversor ha estat important durant\nl’exercici arran de la millora dels equipaments informàtics i l’obertura de l’Oficina\nd’Atenció a l’Empresa. Pel que fa a Bimsa, remarca la importància i l’increment de\nles seves inversions, com és el cas també de Bargursa amb actuacions importants\na Trinitat Nova, Vallcarca, les casernes de Sant Andreu o la Colònia Castells pel\nque fa a la gestió de sòl.\nFinalment, indica que la plantilla mitjana de l’Ajuntament ha tingut variacions\nsignificatives atesa l’estructuració de la plantilla de Barcelona Activa.\nEl Sr. Colomé avança l’abstenció del Grup Socialista en aquest punt, i la\nimpossibilitat de votar negativament els comptes de BSM, ja que el govern l’ha\nretirat. Observa que aquesta retirada respon al fet que no tenia majoria, que al\nseu parer és el resultat de la gestió econòmica de la Tinent d’Alcalde, que l’ha\nportat a la derrota formal d’haver de retirar BSM.\nFa avinent que no estan d’acord amb la gestió econòmica de BSM per la seva\nopacitat, pels seus errors, per l’operació de Bamsa i pel patrocini del Bicing.\nTanmateix, diu a la Sra. Recasens que quan decideixi d’asseure’s a parlar amb els\ngrups municipals, probablement podrà aprovar els comptes de BSM.\nEl Sr. Mulleras fa notar que avui els porten a aprovació els comptes de cinc\nsocietats municipals –sis en principi–, una més que l’any passat, de manera que,\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nen comptes de disminuir l’entramat empresarial d’aquest ajuntament, augmenta\namb la nova societat pública Barcelona Cicle de l’Aigua.\nObserva que aquests comptes continuen palesant participacions empresarials i\nfinanceres molt qüestionables i sense viabilitat econòmica ni social, motiu pel qual\nel seu Grup havia anunciat el vot en contra dels comptes anuals de BSM, i tal\nvegada per això entenen que s’ha retirat de la proposta.\nJustifica el vot contrari que pretenien emetre en el cas de BSM, entre altres\nmotius perquè continua amb inversions com Catalana d’Iniciatives que, a dia\nd’avui, ja ha costat 15,4 milions d’euros directament a l’Ajuntament; perquè\nencara no han tingut accés als seus comptes anuals malgrat que els han demanant\namb insistència i reiteració; perquè es continuen fent inversions a Catalunya\nCarsharing, que ha tingut 2,6 milions de pèrdues en dos anys.\nAfegeix que a BSM hi ha empreses com Cementiris, a la qual el Grup del PP ha\ndemanat moltes vegades la reducció de taxes, i no obstant això continua aplicant\npreus molt elevats i beneficis de cent milions d’euros durant els darrers dos anys.\nRecorda que el 2012, el Grup del PP va impulsar una reducció del nombre\nd’empreses municipals amb el Grup Bimsa, tot i que el 2013 el nombre ha\naugmentat amb Barcelona Cicle de l’Aigua, motiu pel qual també votaran en contra\ndels seus comptes.\nArgumenta el vot contrari als comptes de Bagursa, empresa que gestiona el\nplanejaments urbanístics, perquè consideren que s’ha endarrerit molt en les\nactuacions dels barris de Vallcarca, Les Planes o Torre Baró només per citar alguns\ncasos.\nFinalment, quant al vot contrari en el cas de Barcelona Activa, assenyala que és\nl’exemple paradigmàtic del deute de la Generalitat, que s’ha incrementat d’onze\nmilions, un 58% més que el deute de l’any passat amb aquesta empresa, i ha\nreduït a la meitat les seves aportacions a les polítiques actives d’ocupació.\nEl Sr. Mestre anuncia que els vots del seu Grup seran els mateixos que van\nemetre en els respectius consells d’administració: favorables als comptes d’ICB i\nBarcelona Cicle de l’Aigua, en contra dels de Barcelona Activa, i abstenció en la\nresta.\nPrecisa que el vot negatiu dels comptes i la gestió de Barcelona Activa té a\nveure amb l’oposició que ja han manifestat moltes vegades amb la reorientació de\nl’empresa i el canvi de model, amb què les polítiques actives d’ocupació i de\nformació, que havien estat el centre i la prioritat de l’empresa ho han deixat de ser\nper donar-li altres prioritats i col·locar altres objectes en el seu centre d’activitat.\nConsideren, doncs, que això és un error, especialment en un moment de crisi en\nquè la ciutat comptabilitza 107.000 persones a l’atur.\nIndica que també tenien intenció de votar negativament el comptes i la gestió\nde BSM, que finalment han estat retirats perquè no s’haurien aprovat avui.\nRemarca que hi havia moltes raons per votar en contra dels comptes de la\nprincipal empresa municipal, però tan sols l’operació de Bamsa ja ho justificava.\nConsidera que és important reflexionar sobre què significa aquesta retirada dels\ncomptes de BSM; així, fa notar que es dóna la circumstància que als consells\nd’administració de les empreses hi ha situació excepcional que el govern municipal,\nfins i tot estant en minoria, té la meitat més un dels consellers en tots els consells\nd’administració, sense respectar la proporcionalitat que s’expressa en aquest\nPlenari.\nEntenen, doncs, que es tracta d’una situació excepcional, reversible però, i per\nmantenir-la cal que un govern en minoria faci l’esforç de construir acords i\nconsensos, cosa que implica transparència, informació puntual i completa i garantir\nla deliberació en els consells d’administració, cosa que no ha succeït, especialment\na BSM, on l’opacitat sembla la norma de l’empresa.\nEn conseqüència, adverteix que cal parlar perquè aquesta situació canviï\nradicalment, atès que, altrament, si el govern municipal no té la voluntat de\ntransparència, d’informar puntualment i de construir acords i consensos majoritaris\ns’imposa revisar la situació excepcional que es dóna, ara com ara, als consells\nd’administració de les empreses.\nEl Sr. Portabella avança el vot favorable en aquest punt, que vol que sigui entès\ncom la voluntat del seu Grup de no bloquejar un procés que tot just s’inicia\n\n3655\n\n\f3656\n\nGASETA MUNICIPAL DE BARCELONA\n\nNÚM. 21\n\nd’aprovació dels comptes de les societats mercantils i municipals, i anuncia que\nexplicaran el seu posicionament definitiu quan facin el debat del Compte General i\ntinguin una visió completa de tot el Grup Ajuntament.\nReitera, però, la discrepància per l’orientació de la política de Barcelona Activa,\ntal i com han manifestat en múltiples ocasions.\nAfegeix que l’ajuntament de Barcelona, una de les institucions públiques més\nsanejades econòmicament de l’estat, pot tenir problemes per aprovar els comptes\nde 2014; i remarca que aprovar-los ha de servir per transmetre confiança i enviar\nun senyal a la societat que l’Ajuntament continua mantenint una situació financera\nsòlida i equilibrada que signifiqui un punt d’esperança per sortir d’una crisi tan\nsevera com l’actual.\nLa Sra. Recasens se suma a les paraules que acaba de pronunciar el\nrepresentant d’UpB, i els recorda que entre tots van acordar la voluntat de no\npolititzar les empreses municipals. En conseqüència, quan parlen de credibilitat, de\nsolvència i de comptes anuals, com a junta general d’accionistes que és aquest\nPlenari, apel·la al seny per tirar endavant.\nPrecisa que formular els comptes és mandatari del consell d’administració i és\nobligatori que aquest Plenari, com a junta general, els aprovi.\nObserva, doncs, que li ha sorprès que el Sr. Mestre pretengués plantejar com\nuna situació excepcional un fet que van acordar quan el seu Grup formava part del\ngovern municipal, que va demanar als grups de l’oposició que garantissin els\nequilibris en el consell d’administració. Considera que llavors aquests grups, entre\nels quals s’incloïa el de CiU, van actuar amb responsabilitat, de la mateixa manera\nque ara els demana que actuïn.\nObserva que l’únic punt retirat de l’ordre del dia ha estat BSM és el que ha\nocupat més temps en les intervencions dels grups.\nAcaba demanant responsabilitat a tots els grups municipals a fi de poder tirar\nendavant els comptes municipals.\nEl Sr. Colomé replica que el govern anterior tenia divuit regidors i regidores, i\nformava majoria absoluta amb vint-i-un; altrament, el govern actual en té catorze,\ni creu que confondre la negociació amb l’adhesió incondicional porta a la Tinent\nd’Alcalde a la derrota que avui està patint.\nInsisteix que amb el seu posicionament estan tombant la gestió econòmica de la\nSra. Recasens com a presidenta de BSM; nega, doncs, que estiguin polititzant,\naltrament, si ho fessin, demanarien, per exemple, que l’Alcalde la cessés, cosa que\nno han fet.\nEl Sr. Portabella adverteix al Sr. Colomé que no té memòria.\nS’aprova el dictamen en debat:\n- en la part que fa referència a Barcelona d’Infraestructures Municipals, SA, amb\nl’abstenció dels Srs. Martí, Trullén, Colomé, Espriu i Escudé i les Sres. Escarp,\nJaurrieta, Andrés, Moraleda, Díaz i Sánchez, dels Srs. Fernández Díaz, Mulleras,\nVillagrasa, Bolaños i Ramírez i les Sres. Esteller, Martín, Pajares i Casanova, i\ntambé dels Srs. Gomà i Mestre i les Sres. Blasco, Sanz i Ribas.\n- en la part que fa referència a Informació i Comunicació de Barcelona, SA, amb\nl’abstenció dels Srs. Martí, Trullén, Colomé, Espriu i Escudé i les Sres. Escarp,\nJaurrieta, Andrés, Moraleda, Díaz i Sánchez, i també dels Srs. Fernández Díaz,\nMulleras, Villagrasa, Bolaños i Ramírez i les Sres. Esteller, Martín, Pajares i\nCasanova.\n- en la part que referència a Barcelona Activa, SA, amb el vot en contra dels Srs.\nFernández Díaz, Mulleras, Villagrasa, Bolaños i Ramírez i les Sres. Esteller, Martín,\nPajares i Casanova, i també dels Srs. Gomà i Mestre i les Sres. Blasco, Sanz i\nRibas, i l’abstenció dels Srs. Martí, Trullén, Colomé, Espriu i Escudé i les Sres.\nEscarp, Jaurrieta, Andrés, Moraleda, Díaz i Sánchez.\n- en la part que referència a Barcelona Gestió Urbanística, amb el vot en contra\ndels Srs. Fernández Díaz, Mulleras, Villagrasa, Bolaños i Ramírez i les Sres.\nEsteller, Martín, Pajares i Casanova, i l’abstenció dels Srs. Martí, Trullén, Colomé,\nEspriu i Escudé i les Sres. Escarp, Jaurrieta, Andrés, Moraleda, Díaz i Sánchez, i\ntambé dels Srs. Gomà i Mestre i les Sres. Blasco, Sanz i Ribas.\n- en la part que referència a Barcelona Cicle de l’Aigua, SA, amb el vot en contra\ndels Srs. Fernández Díaz, Mulleras, Villagrasa, Bolaños i Ramírez i les Sres.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEsteller, Martín, Pajares i Casanova, i l’abstenció dels Srs. Martí, Trullén, Colomé,\nEspriu i Escudé i les Sres. Escarp, Jaurrieta, Andrés, Moraleda, Díaz i Sánchez.\nTot seguit es dóna per aprovada amb els mateixos vots aquesta acta en la part\nque estrictament fa referència a l’adopció de l’acord precedent, per tal d’agilitar-ne\nla inscripció en el Registre Mercantil.\n9. Declarar, a l’empara de l’article 20 del Reglament del Patrimoni dels Ens\nLocals, desafectades del domini públic les entitats 1 i 4 de la finca del carrer\nComerç núm. 36 (registrals 11.226 i 11.232, del Registre de la Propietat núm. 1 de\nBarcelona, respectivament), entitats respecte les quals es constituirà un dret de\nsuperfície a favor de la Fundació Privada de l’Escola del Gremi de Pastisseria i\nMuseu de la Xocolata de Barcelona que substituirà la concessió que ostenta\nactualment aquesta Fundació respecte les dites entitats; i adscriure-les com a béns\npatrimonials.\n10. Declarar, a l’empara de l’article 20 del Reglament del Patrimoni dels Ens\nLocals, desafectada del domini públic la finca de propietat municipal situada en el\ncarrer del Cisell núms. 17-19, grafiada en el plànol annex, finca respecte la qual es\nva constituir un dret de superfície a favor de la Generalitat de Catalunya per acord\ndel Consell Plenari Municipal el 28 de maig de 1982, als efectes de donar\nconcordància al títol que ostenta la Generalitat de Catalunya i la qualificació\njurídica de la finca;i adscriure al Patrimoni Municipal d’Urbanisme la finca\ndesafectada.\nS’aproven, per unanimitat, els dos dictàmens precedents.\n11. Declarar, a l’empara de l’article 20 del Reglament del Patrimoni dels Ens\nLocals, desafectada del domini públic la finca de propietat municipal situada a la\ncarretera de Sant Cugat núms. 266-296, grafiada en el plànol annex; adscriure-la\ncom a bé patrimonial; i cedir interadministrativament la propietat de la dita finca a\nl’Àrea Metropolitana de Barcelona, com a successora de la Mancomunitat de\nMunicipis de l’Àrea Metropolitana de Barcelona (MMAMB), en compliment del\nConveni subscrit el 19 de desembre de 1989 entre l’Ajuntament de Barcelona i\nl’extinta Mancomunitat al Patrimoni Municipal d’Urbanisme; formalitzar la cessió\ninteradministrativa, fent esment de l’afectació de la finca a la realització dels\nsistemes d’espais i zones verdes que configuren el Parc Tibidabo Collserola, en els\ntermes del dit Conveni; inscriure-la en el Registre de la Propietat; i facultar\nl'Alcaldia per a realitzar totes les actuacions encaminades a concretar, clarificar i\nexecutar el present acord.\nS’aprova el dictamen precedent amb l’abstenció dels Srs. Fernández Díaz,\nMulleras, Villagrasa, Bolaños i Ramírez i les Sres. Esteller, Martín, Pajares i\nCasanova, i també dels Srs. Laporta i Portabella.\n12. Autoritzar a la Societat Urbanística Metropolitana de Rehabilitació i Gestió,\nSA (REGESA), la transmissió onerosa del dret real d’aprofitament constituït per\nacord del Plenari del Consell Municipal en sessió de 23 de juliol de 2010, respecte\nde la finca municipal identificada com a entitat número 1 en el complex immobiliari\nde l’illa del Mercat del Guinardó, situat en el passatge de Llívia núm. 34 i els\ncarrers de Teodor Llorente núms. 20-26 i de l’Oblit núm. 29, a un tercer que\nacrediti la corresponent solvència tècnica i econòmica per a la seva explotació i\ngestió, mantenint sota la responsabilitat de dita societat l’exercici de les funcions\nde tutela i inspecció que li són pròpies com a ens de gestió directa, garantint en tot\nmoment el bon ús de les instal·lacions i la prestació del servei en les condicions\nprevistes a la regulació de l’aparcament.\nLa Sra. Recasens es refereix a la situació complexa del mercat immobiliari,\ndesencadenada a mitjan 2008, i que va afectar les societats promotores del sector\ni, en conseqüència, algunes de les empreses i entitats públiques de promoció\nd’habitatge social i de protecció, que actualment estan immerses en processos de\nsanejament financer i reestructuració.\n\n3657\n\n\f3658\n\nGASETA MUNICIPAL DE BARCELONA\n\nNÚM. 21\n\nFeta aquesta introducció, precisa que Regesa està tirant endavant un pla de\nviabilitat, en el marc del qual demana autorització a l’Ajuntament per fer la\ntransmissió onerosa del dret real de superfície.\nLa Sra. Sánchez observa que l’autorització a Regesa que se sotmet a votació\ns’emmarca en el pla de viabilitat de l’empresa, que preveu determinades\ndesinversions en aparcaments. Manifesta, per tant, que el seu Grup considera molt\nadient aquesta petició de l’empresa pública, que està duent a terme la construcció\nde l’illa d’equipaments del mercat del Guinardó, que inclou un CAP, una residència\nper a gent gran, un centre de dia i un casal de joves, a banda del nou mercat.\nConfirma, doncs, que el seu Grup no té cap intenció de posar bastons a les\nrodes al desenvolupament del pla de viabilitat de Regesa, motiu pel qual avança el\nvot favorable.\nLa Sra. Casanova anuncia el vot contrari del Grup del PP, atès que parteixen de\nla consideració que Regesa és sinònim de mala gestió i de perjudici dels interessos\ngenerals de la cituadania.\nRecorda que el seu Grup ja va refusar les adjudicacions a aquesta empresa\npública del Consell Comarcal per fer obres i gestió d’aparcaments i equipaments\npúblics a Barcelona.\nDiu que no els sorprèn, doncs, que novament Regesa demani poder vendre a un\ntercer la gestió d’un aparcament públic, en aquest cas el del mercat del Guinardó.\nConsideren que aquest aparcament, com també les altres inversions de Regesa a\nla ciutat, hauria de ser retornat a l’Ajuntament a fi que sigui la Corporació qui\ndecideixi sobre el seu futur, i en garanteixi la gestió òptima.\nLa Sra. Recasens certifica que Regesa ha dut a terme a Barcelona operacions\nimportants, entre les quals esmenta la biblioteca Phillips, el CAP de La Sagrera,\nl’escola bressol de Les Corts, l’escola del passatge Urrútia, el CAP de La Marina o la\nbiblioteca Paco Candel, només per citar-ne unes quantes, malgrat que Regesa\ntambé ha patit les conseqüències de la crisi i està immersa en un procés de\nviabilitat, per la qual cosa necessita sanejament financer per ser reflotada.\nS’aprova el dictamen en debat amb el vot en contra dels Srs. Fernández Díaz,\nMulleras, Villagrasa, Bolaños i Ramírez i les Sres. Esteller, Martín, Pajares i\nCasanova.\n13. Acceptar la renúncia de la Federació d'Associacions de Veïns i Veïnes de\nBarcelona (FAVB) al contracte de cessió d’ús gratuït de l’habitatge situat al carrer\nPujades núms. 314-324, 3º 4ª, destinat a joves en risc d’exclusió social, conforme\nla clàusula 13 de les condicions reguladores del contracte; i formalitzar l’extinció\ncontractual en document administratiu.\n14. 1r. Acordar provisionalment la incorporació a la fórmula de determinació de\nla quota de l’art. 7è de l’OF 3.10, referent als guals d’ús general en immobles\ndestinats a l’habitatge i pel cas específic del barri de Les Planes, un coeficient\ncorrector; 2n Aprovar provisionalment, segons l’article 1r de l’Annex, i amb efectes\na partir de la seva aprovació definitiva, la modificació de l’Ordenança fiscal núm.\n3.10, taxes per la utilització privativa del domini públic municipal i la prestació\nd’altres serveis, per incorporar les disposicions reguladores de la taxa referit en\nl’anterior punt 1r; 3r. Sotmetre els anteriors acords i el text de la corresponent\nordenança fiscal a informació pública durant un període de 30 dies hàbils,\ncomptadors des de l’endemà de la seva publicació al Butlletí oficial de la Província,\ndins dels quals els interessats podran examinar l’expedient i presentar les\nreclamacions que estimin oportunes; i 4rt. Tenir per aprovades definitivament la\nimposició i la correlativa ordenança fiscal reguladora del tribut esmentat en el\nsupòsit que no es presentin reclamacions.\nS’aproven, per unanimitat, els dos dictàmens precedents.\n15. 1r. Acordar provisionalment la modificació de les quotes anuals dels\nquioscos de premsa incorporades a l’art.7è, apartat 3.c) de l’OF 3.10; 2n Aprovar\nprovisionalment, segons l’article 1r de l’Annex, i amb efectes a partir de la seva\naprovació definitiva, la modificació de l’Ordenança fiscal núm. 3.10, taxes per la\nutilització privativa del domini públic municipal i la prestació d’altres serveis, per\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nincorporar les disposicions reguladores de la taxa referit en l’anterior punt 1r; 3r.\nSotmetre els anteriors acords i el text de la corresponent ordenança fiscal a\ninformació pública durant un període de 30 dies hàbils, comptadors des de\nl’endemà de la seva publicació al Butlletí oficial de la Província, dins dels quals els\ninteressats podran examinar l’expedient i presentar les reclamacions que estimin\noportunes; i 4rt. Tenir per aprovades definitivament la imposició i la correlativa\nordenança fiscal reguladora del tribut esmentat en el supòsit que no es presentin\nreclamacions.\nLa Sra. Recasens mostra la seva satisfacció per l’aprovació per unanimitat d’un\nnou model de quiosc, amb la pretensió que permeti la viabilitat econòmica i de\ncohesió social que signifiquen els quioscos en els barris. Indica que han treballat\nconjuntament amb el sector, i amb els grups municipals, a fi que els quatre-cents\nquioscos de la ciutat tinguin garanties de futur, de manera que van procedir a la\nrenovació de les concessions fins al 2030.\nAssenyala que juntament amb el procés d’adjudicació als titulars dels quioscos\nen funcionament, i actuant amb raons d’interès públic, han convocat un concurs\nper a la publicitat. I, finalment, tal i com demanava el sector, ara porten a\naprovació les noves taxes que permetran dinamitzar-lo; recorda que les taxes\nvigents són en funció de la vies públiques, i ara han considerat convenient\nhomogeneïtzar i aplicar la mateixa taxa –1.737 euros anuals– a totes els quioscos\nde la ciutat, tret dels de la Rambla i el passeig de Gràcia.\nConsideren que aquesta revisió, juntament amb la publicitat i l’allargament de\nles concessions permetrà la viabilitat dels quioscos.\nLa Sra. Jaurrieta anuncia el suport del seu Grup a l’acord, ja que consideren que\npot resoldre la situació de bona part dels quioscos de la ciutat, un sector molt\nimportant per a la generació d’activitat econòmica i cohesió social als barris. Així,\nl’establiment d’un nou marc d’ordenació i simplificació permetrà millorar la gestió\nordinària dels quioscos de la ciutat, tret dels d’alguns indrets i vies singulars que ja\nes van regular en el seu dia. Considera un fet positiu, també, la millora de les\ntarifes, així com la gestió centralitzada en aquest ajuntament de la publicitat, que\npermetrà obtenir majors ingressos.\nFelicita els serveis municipals i agraeix a l’Associació professional de venedors\nde premsa de Barcelona la seva feina.\nLa Sra. Casanova agraeix al govern l’acceptació de les al·legacions formulades\npel seu Grup –l’únic que n’ha presentat– amb el suport del sector. Diu que estan\nsatisfets perquè, finalment, s’hagi aprovat la rebaixa de les taxes, així com una\ndistribució millor dels ingressos per publicitat a favor dels quiosquers, tal i com\ndemanava el seu Grup a les al·legacions presentades, atès que els convé per\nsuperar la crisi, i tenint en compte la clara connotació social de la seva activitat.\nLa Sra. Ribas se suma, en nom del seu Grup, a les votacions favorables a la\nproposta, que els sembla un bon exemple d’acord ben treballat amb el sector i\namb els grups municipals.\nRemarca que aquest acord en complementa altres d’anteriors amb l’objectiu que\nels quioscos de premsa continuïn sent elements vius de la ciutat, no només com a\nactivitat comercial, sinó també com a elements generadors de cohesió social i\ndinamitzadors dels espais públics.\nSubratlla la tasca feta per assolir aquests acords, d’anàlisi de la situació i\nd’establiment de serveis futurs, sempre amb la doble visió d’activitat econòmica i\nd’utilització de l’espai públic des de la defensa de l’interès general.\nEl Sr. Laporta avança també el vot favorable a l’acord, i felicita l’Associació\nprofessional de venedors de premsa de Barcelona per haver arribat a un acord\namb l’Ajuntament.\nS’aprova, per unanimitat, el dictamen en debat.\n16. 1r. Aprovar provisionalment, segons l’article 1r. de l’Annex, i amb efectes a\npartir de la seva aprovació definitiva, la modificació per a l'exercici de 2014 i\nsuccessius de l’Ordenança fiscal núm. 3.3. Taxes per serveis urbanístics; 2n.\nSotmetre l’anterior acord i el text de la corresponent ordenança fiscal a informació\npública durant un període de 30 dies hàbils, comptadors des de l’endemà de la\n\n3659\n\n\f3660\n\nGASETA MUNICIPAL DE BARCELONA\n\nNÚM. 21\n\nseva publicació al Butlletí oficial de la Província, dins dels quals els interessats\npodran examinar l’expedient i presentar les reclamacions que estimin oportunes; i\n3r. Tenir per aprovades definitivament la imposició i les correlatives ordenances\nfiscals reguladores dels tributs esmentats en el supòsit que no es presentin\nreclamacions.\nEs retira el dictamen precedent.\n17. Primer. Proposar al Departament d’Empresa i Ocupació de la Generalitat de\nCatalunya, la determinació de Barcelona com a municipi turístic d’acord amb la\nmotivació que figura als informes de la Direcció de Comerç i Consum i la Direcció\nde Turisme i Esdeveniments inclosos a l’expedient administratiu. Segon. Especificar\nque aquesta proposta de determinació de municipi turístic se sotmet a les següents\ncondicions: a) Afecta a la totalitat del terme municipal de Barcelona; b) La seva\nvigència és d’un any, prorrogable; c) Se circumscriu temporalment als mesos de\njuliol i agost exclusivament; d) L’horari comercial d’aquest període és: Diumenges i dies festius: els establiments comercials poden romandre oberts entre\nles 10 h i les 14 h. Se n’exceptua el 6 de juliol, data en què és d’aplicació l’horari\ncorresponent com a festiu d’obertura autoritzada, de conformitat amb l’Ordre\nEMO/36/2014, de 25 de febrer, per la qual s’estableix el calendari d’obertura dels\nestabliments comercials en diumenge i dies festius per als anys 2014 i 2015. - Dies\nfeiners: el nombre d’hores diàries en què els establiments comercials poden\nromandre oberts és de dotze, com a màxim. No poden romandre oberts, ni portar\na terme cap activitat de venda entre les 22 h i les 7 h. Tercer. Facultar a l’Alcaldia\nper a realitzar les actuacions encaminades a concretar, clarificar i executar el\npresent acord. Quart. Notificar aquest acord al Departament d’Empresa i Ocupació\nde la Generalitat de Catalunya, adjuntant els informes preceptius previstos\nlegalment.\nLa Sra. Recasens indica que des que van arribar al govern de la ciutat han estat\ntreballant i liderant un procés de consens i diàleg amb el teixit comercial a fi\nd’acarar el repte d’un problema enquistat. Així, des del primer moment, van dir\nque no farien res que no estigués avalat per la majoria del teixit comercial.\nEn conseqüència, puntualitza que el govern sotmet a l’aprovació del Plenari una\nproposta d’horaris comercials i una de territorialització turística que porta l’aval\nesmentat. Afirma, doncs, que la seva pretensió és garantir la preservació del\ncomerç de proximitat com a peça clau de l’activitat econòmica, amb un model de\ncomerç propi confegit des de fa molts anys; dit això, posa de manifest la\nperplexitat que els causa que el Grup Socialista se’n desmarqui avui.\nAssegura que seran ferms en la defensa de les seves competències en la\nregulació i el model de comerç de ciutat, amb un model propi, que es pot\nmalmetre amb una possible ingerència de l’estat.\nPrecisa que el model de comerç de proximitat no és del govern de la ciutat, sinó\nel que reivindica el sector, i entenen que la proposta és suficient per blindar i\nforagitar incerteses molt immediates.\nPrecisament per això, al·lega que no comprenen l’actitud del Grup Socialista, a\ndiferència dels posicionaments que ja esperaven per part de la resta de grups de\nl’oposició.\nAdverteix que negar aquest acord significa frustrar expectatives de comerços i\nesperança dipositada per part del sector que, amb aquest pacte de mínims, hauria\nassolit una prova revisable l’octubre, quan n’haurien continuat parlant. Altrament,\navui desapareix la possibilitat de preservar l’autonomia local, i remarca que els\ncomerciants han treballat per arribar al consens en les negociacions.\nPer aquest motiu, apel·la a la responsabilitat de tots els grups municipals, i que\nes pugui tirar endavant el model d’horaris comercials, i donar de termini fins a\nl’octubre per tornar-ne a parlar.\nLa Sra. Jaurrieta assenyala cinc raons que marquen el posicionament del seu\nGrup. En primer lloc, el desconeixement per part del govern del que pensa el seu\nGrup sobre aquest assumpte, atès que ni els ha explicat el projecte ni els ha\ndemanat el seu suport. Denuncia que no hi ha hagut diàleg, ni mà estesa, ni,\ntampoc, voluntat d’acord.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nUna segona raó és que fa dos anys que el Grup Socialista va demanar que es fes\naquest debat en el fòrum Ciutat i Comerç, que és on són els representants i les\nentitats vinculades al comerç, sense obtenir resposta.\nEn tercer lloc, recorda que van demanar un estudi independent que analitzés\nl’impacte, amb delimitació territorial, d’obrir en diumenge, i el fet que d’aquest\ndarrer aspecte encara no en saben res.\nEsmenta com a quarta raó del posicionament contrari del seu Grup el fet que\nvolen una delimitació territorial en la declaració de Barcelona com a municipi\nturístic, atès que la llei està feta per aprofitar el turisme en diumenge, per tant, els\nbarris allunyats d’aquesta afluència no obriran els diumenges, i molts ja no ho fan\nel dissabte a la tarda; altrament, sí que obriran els centres comercials, cosa que\npot provocar un canvi d’hàbits de consum, i significar un canvi radical del model\ncomercial de la ciutat.\nAfegeix que dels informes preceptius que marca la llei, el de la Cambra de\nComerç, de les entitats patronals i el de les agrupacions de consumidors demanen\naquesta delimitació territorial.\nFinalment, en cinquè lloc, fa avinent que el seu Grup vol que s’aturin les\nampliacions de les grans superfícies, que són les autèntiques beneficiàries de la\npolítica comercial que pretén implantar el govern de la ciutat. Reclamen, per tant,\nque s’aturi l’ampliació de La Maquinista.\nEl Sr. Mulleras recorda que l’Alcalde fa pocs dies va declarar que ningú no li\nhavia de dir com s’ha d’organitzar Barcelona, i li fa notar que avui Barcelona li diu\nque no es vol organitzar com ell pretén.\nPosa de manifest que la proposta de zona turística comercial que avui els\npresenta el govern de la ciutat no soluciona el problema del comerç per atraure la\ndemanda turística els dies festius; és incoherent i insuficient, i està feta d’esquena\nal sector comercial afectat pel turisme, i tot fa pensar, a més, que també pot ser\ncontrària a la llei.\nPrecisa que la proposta no té el consens del sector comercial, i els recorda que\ns’han oblidat de Barnacentre, del carrer Verdi, de Pelai, de la rambla de Catalunya\ni del Paral·lel en la seva proposta, que hi estan clarament en contra. Afegeix que\ntampoc no tenen consens polític perquè s’aprovi aquest punt.\nEn conseqüència, al·lega que el seu Grup considera que la proposta d’obrir els\ndiumenges de juliol i agost de 10 a 14 h és una presa de pèl. Per això, els demana\nque reflexionin i atenguin al sentit comú, a allò que demana el sector comercial i el\nturístic: que es puguin obrir més hores els diumenges i més mesos a l’any, de\nmaig a octubre.\nLa Sra. Ribas diu que el seu Grup ja va explicitar en la sessió de la comissió\nd’Economia, Hisenda i Ocupació de la setmana passada el vot contrari a la\nproposta; en primer lloc, perquè consideren que l’acord s’enquadra en un marc de\nliberalització creixent que no comparteixen, alhora que el consideren nefast per al\nmodel de comerç de proximitat.\nFa notar que, una vegada més, es prioritza el turisme en detriment del model de\nciutat, i en contra de la ciutadania. Remarca que la proposta afavoreix un sector\ndel comerç de la ciutat, petit però molt potent, i perjudica la gran majoria del\nsector, els petits comerços de proximitat no situats al centre de la ciutat, els que\ntothom coincideix que generen cohesió social als barris. Afegeix que el model\ncomporta un empitjorament de les condicions dels treballadors i treballadores\nassalariats, ja que les qüestions horàries ja són ara una font de conflictes per a la\nconciliació de la vida professional i familiar.\nObserva, igualment, que el govern no ha volgut buscar l’acord amb la\nciutadania, i ha deixat al marge els grups municipals i els sindicats, que s’han\nhagut de manifestar a la plaça Sant Jaume per donar a conèixer la seva opinió.\nFa notar, també, que en l’expedient no hi consten els dictàmens del Consell de\nCiutat i del Fòrum Ciutat i Comerç.\nEn conseqüència, reitera que un assumpte d’aquesta importància requereix un\ndebat de ciutat.\nEl Sr. Portabella fa avinent que UpB defensa el petit i mitjà comerç, i els seus\nusuaris, de manera que estructura el seu discurs mirant com estan aquests ítems a\nBarcelona a l’actualitat. Així doncs, d’entrada, consideren evident que els horaris\n\n3661\n\n\f3662\n\nGASETA MUNICIPAL DE BARCELONA\n\nNÚM. 21\n\ncomercials han de permetre atendre adequadament les necessitats de la població,\nque els valora amb un 7.\nIndica que la seva defensa del petit i mitjà comerç respon a què, a més de\nvertebrar la ciutat, crea molts llocs de treball, tal i com demostra el fet que el 2011\na Catalunya es creen onze mil llocs de treball, i a Madrid, amb horaris liberalitzats,\nse’n perden vint-i-quatre mil.\nQuant a la defensa del model de ciutat, precisa que el seu model és la ciutat\ncompacta, densa, descentralitzada i amb mixtura d’usos; un model amenaçat si el\npetit i mitjà comerç dels barris tanca.\nAfegeix que, per aquest motiu, no estan d’acord amb què es pugui\ncompartimentar la ciutat en zones turístiques i zones que no ho són, i fa notar que\na Europa hi ha molt poques ciutats que hagin fet zones turístiques i no hagin ofert\nel mateix tracte a la resta de la ciutat.\nFinalment, addueix que els cansa el debat sobre la liberalització com a element\nde modernitat en el sector del comerç; en aquest sentit, posa com a exemple\nDinamarca, on obren quinze caps de setmana a l’any, o els dotze d’Holanda, els\nnou de Bèlgica, i el cas d’Àustria, on només s’obre els caps de setmana de Nadal;\nigualment, esmenta París, on els horaris són més restringits que a Barcelona.\nConclou, per tant, que allò que estan discutint és la generació d’un oligopoli de\nles empreses comercials més fortes a canvi de la pèrdua de llocs de treball que\ngeneren els petits i mitjans comerços, que és el 47% del comerç de la ciutat, amb\nun sol propietari que n’és l’únic treballador.\nLa Sra. Recasens replica al Sr. Mulleras que aquesta proposta no és contrària a\nla llei, sinó d’acord amb la llei catalana.\nConsidera que la negativa sempre és fàcil, i fa notar a la Sra. Jaurrieta que els\nlideratges s’aconsegueixen en positiu, de manera que li demana que el seu Grup\nno es posi en contra sinó que treballi a favor.\nFa notar que les intervencions han posat de manifest fins a quatre propostes\ndiferents, tot i que assegura que encara no sap quin és el model que defensa el\nGrup Socialista, que fins ara es pensava que era el del comerç de proximitat.\nObserva que els reclamen un estudi, que ja tenen, i que la proposta s’hi adequa en\nel sentit que l’obertura dels comerços tal i com es disposa no provocarà destrucció\nde llocs de treball, sinó increment de l’activitat econòmica.\nRemarca, igualment, que el Grup Socialista no vol zonificació, i només que els\ncomerços obrin en aquelles zones consolidades com a atractores de turisme, cosa\nque els porta a pensar que no creu en els plans de turisme de Districte i la\ndescentralització.\nPer acabar, es referma en què continuaran treballant i negociant amb el sector, i\nfa avinent que estan oberts a les propostes dels grups municipals, sempre que\nestiguin avalades pel teixit comercial.\nLa Sra. Jaurrieta replica a la Sra. Recasens que estan oberts a la negociació però\nno estan disposats a l’adhesió, i li demana que fixi dia i hora per asseure’s a\nnegociar.\nInsisteix que el vot contrari del seu Grup a la proposta és una reprovació a la\nmanera d’actuar del govern municipal, i no pas a les expectatives de diàleg.\nEl Sr. Mulleras es refereix al prec que presenta el seu Grup en aquesta sessió, i\nque el govern té l’oportunitat d’acceptar, en què demanen l’ampliació de l’horari\nd’obertura els diumenges, i més mesos a l’any a fi d’aprofitar totes les oportunitats\nde venda que els proporciona l’afluència de turisme durant molts mesos a l’any.\nRatifica, per tant, que el seu Grup només demana allò que és de sentit comú.\nLa Sra. Ribas puntualitza que valoren l’esforç del sector del comerç, no només\nper aixecar cada dia la persiana, sinó també per la seva voluntat d’arribar a un\nacord amb el govern de la ciutat. Afegeix que són coneixedors de l’existència d’un\nestudi que confirma que la proposta, de moment, no modifica els hàbits de compra\nde la ciutadania; tanmateix, manifesta que són del parer que això cal englobar-ho\nen el marc de liberalització creixent, que avança inexorablement cap a un canvi de\nmentalitat pel que fa als hàbits de compra.\nEs rebutja el dictamen en debat amb el vot en contra dels Srs. Martí, Trullén,\nColomé, Espriu i Escudé i les Sres. Escarp, Jaurrieta, Andrés, Moraleda, Díaz i\nSánchez, dels Srs. Fernández Díaz, Mulleras, Villagrasa, Bolaños i Ramírez i les\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nSres. Esteller, Martín, Pajares i Casanova, i també dels Srs. Gomà i Mestre i les\nSres. Blasco, Sanz i Ribas, i l’abstenció dels Srs. Laporta i Portabella.\nCOMISSIÓ D'HÀBITAT URBÀ I MEDI AMBIENT\nDistricte de les Corts\n18. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic d’ordenació de l’equipament escolar\n“Col·legi Loreto Abat Oliba“, situat a l’avinguda de Pearson, núm. 22, promogut per\nFundación San Pablo.\nS’aprova el dictamen precedent amb l’abstenció dels Srs. Gomà i Mestre i les\nSres. Blasco, Sanz i Ribas.\nDistricte d'Horta-Guinardó\n19. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic d’ordenació de les instal·lacions de\nmanteniment al Parc dels Tres Turons al Viver de Can Baró, d’iniciativa municipal.\nS’aprova el dictamen precedent amb l’abstenció dels Srs. Martí, Trullén, Colomé,\nEspriu i Escudé i les Sres. Escarp, Jaurrieta, Andrés, Moraleda, Díaz i Sánchez.\n20. Aprovar provisionalment, de conformitat amb l’article 66.3 de la Carta\nMunicipal de Barcelona, la Modificació puntual de la modificació del Pla General\nMetropolità en l’àmbit del I Cinturó, en el tram comprès entre el carrer de Sant\nQuintí i l’avinguda de la Meridiana, pel que fa a la Unitat de Projecte “G”.\nBarcelona, d’iniciativa municipal; resoldre les al·legacions presentades en el tràmit\nd’informació pública de l’aprovació inicial, de conformitat amb l’informe jurídic de\nla Direcció de Serveis de Planejament, que consta a l’expedient i a efectes de\nmotivació s’incorpora a aquest acord; i trametre l’expedient a la Subcomissió\nd’Urbanisme de Barcelona per a la seva aprovació definitiva.\nEl Sr. Vives apunta que aquesta modificació elimina la restricció d’ús residencial\nper combinar-lo, en les plantes baixes, amb l’ús comercial a fi de generar una\nmixtura d’usos que permeti millor integració de l’espai.\nLa Sra. Escarp avança el vot favorable del seu Grup, entre altres motius perquè\nconsideren que en l’aprovació provisional s’han atès algunes de les demandes\nveïnals que milloren les condicions d’implantació de l’edifici previst, no només\nperquè hi ha 800m2 d’edificació menys, sinó perquè també s’elimina el volum i es\nguanya interior d’illa; i, sobretot, perquè la destinació dels usos comercials,\nmitjançant tres locals diferenciats, realment permeten la mixtura d’usos.\nEl Sr. Bolaños indica que el seu Grup s’abstindrà perquè, tot i que estan d’acord\nque ha millorat respecte a l’aprovació inicial, no comparteixen que s’elimini\nl’apartat comercial per a ús residencial.\nLa Sra. Blasco assenyala que el seu Grup va presentar al·legacions perquè no\nestava d’acord amb què la planta baixa de l’edifici deixés de ser comercial i passes\na ser residencial, especialment en una zona d’interacció amb el mercat del\nGuinardó. Admet que una part de la nova proposta torna a ser l’ús comercial, i que\nes redueix una mica l’edificabilitat, de manera que la consideren més acceptable,\ntot i que entenen que no és una garantia atès que el planejament no els obliga a\nfer-ho així.\nEl Sr. Portabella avança que UpB emetrà un vot en contra, que relaciona,\ntambé, amb el debat que han tingut abans sobre els horaris comercials. Precisa\nque la catalogació 18 no permet l’habitatge en planta baixa, i en aquest cas es vol\ncanviar per poder-ne fer en detriment del comerç.\nSubratlla que, justament davant del mercat del Guinardó és on hi ha d’haver\ncomerç, i creu que a ningú no se li escapa que aquesta modificació respon a una\ndemanda de l’empresa interessada a comprar els drets d’habitatge.\n\n3663\n\n\f3664\n\nGASETA MUNICIPAL DE BARCELONA\n\nNÚM. 21\n\nS’aprova el dictamen precedent amb el vot en contra dels Sr. Laporta i\nPortabella i l’abstenció dels Srs. Fernández Díaz, Mulleras, Villagrasa, Bolaños i\nRamírez i les Sres. Esteller, Martín, Pajares i Casanova, i també dels Srs. Gomà i\nMestre i les Sres. Blasco, Sanz i Ribas.\n21. Aprovar definitivament, de conformitat amb l'article 68 de la Carta Municipal\nde Barcelona, el Pla de millora urbana de l’àmbit Centre Comercial Glòries,\npromogut per Unibail-Rodamco, S.L.U., amb les modificacions a que fa referència\nl’informe tècnic de la Direcció de Serveis de Planejament de 22 d’abril de 2014; i\nresoldre les al·legacions presentades en el tràmit d’informació pública de\nl’aprovació inicial, de conformitat amb l’informe jurídic de l’esmentada Direcció\nemès en data 23 d’abril de 2014; informes, tots dos, que consten a l’expedient i a\nefectes de motivació s’incorporen a aquest acord.\nEs retira el dictamen precedent.\nCOMISSIÓ DE QUALITAT DE VIDA, IGUALTAT, JOVENTUT I ESPORTS\n22. Atorgar la medalla d’or al mèrit esportiu al Sr. David Moner i Codina pel seu\ncompromís, per la llarga trajectòria com a directiu, i per les idees i projectes que\nha dut a l’esport català.\nLa Sra. Fandos saluda el Sr. David Moner, que avui els acompanya juntament\namb el senyors Gerard Esteve i Jordi “Txiqui” Sans.\nDiu que és un honor retre aquest reconeixement a una persona que ha fet molt\nper la capitalitat esportiva de Barcelona, i fa seves les paraules de l’Alcalde en dir\nque Barcelona és una ciutat esportiva d’èxit perquè té darrere els seus clubs,\nentitats i federacions. En aquest àmbit, David Moner ha estat una persona clau per\na la construcció i consolidació d’aquesta ciutat d’èxit esportiu.\nDestaca que, des dels seus orígens a Banyoles, David Moner ha estat dedicat a\nl’esport, primer com a jugador de waterpolo al Club Natació Banyoles, jugador de\nrugbi i, posteriorment, en la seva etapa de gestió en diverses federacions, entre\nles quals la Federació Catalana de Rem, des d’on va aconseguir que l’estany de\nBanyoles s’ampliés de cent setanta metres per convertir-lo en camp de regates\nhomologat, sent el primer de tot l’estat.\nAssenyala que també va aconseguir que la Federació Catalana de Natació\ncreixés i es tecnifiqués, i va començar a gestionar-la d’una manera professional, de\nmanera que avui és un espai de referència.\nPosa en relleu especialment la seva etapa, que va iniciar el 1996, quan va ser\nescollit president de la Unió de Federacions Esportives (UFEC) que, des de llavors\nençà, ha crescut i ha tingut grans èxits esportius.\nFinalment, es felicita per poder presentar avui aquest guardó a una persona\namb una trajectòria tan reconeguda en el món de l’esport.\nEl Sr. Escudé se suma a les salutacions que acaba de fer la Sra. Fandos i a les\nseves paraules de reconeixement.\nCentra la figura de David Moner en el context de la UFEC, una entitat\nimprescindible en la història de l’esport català, en la qual la seva contribució ha\nestat definitiva per a la seva modernització.\nDestaca que amb la fusió de la Federació d’Associacions Esportives de Barcelona\ni el Consell de les olimpíades catalanes, i sota la presidència de Pompeu Fabra, el\n1933, va néixer la Unió Catalana de Federacions Esportives, que va desaparèixer\namb l’adveniment del règim franquista, i que es va refundar el 1985 com a Unió\nCatalana de Federacions Esportives Catalanes, recuperant els ideals del 1933 com\na òrgan de solidaritat entre les federacions esportives i el conjunt de l’esport, i de\npromoció i representació de l’esport federat a Catalunya.\nPosa en relleu la faceta de David Moner com a advocat, com a esportista i com a\ndirectiu en diverses federacions esportives, membre del tribunal d’arbitratge del\nComitè Olímpic Internacional, Cavaller de l’Orde del Mèrit Internacional de la\nRepública francesa, l’Orde Olímpica de Plata i Creu de Sant Jordi, però, sobretot,\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nremarca la seva faceta de persona omnipresent en qualsevol esdeveniment\nesportiu fent costat a les federacions, als esportistes i als clubs.\nConstata, per tant, que a David Moner li mancava el reconeixement de la seva\nciutat d’acollida, que avui materialitzen amb l’atorgament de la Medalla d’Or al\nmèrit esportiu.\nEl Sr. Fernández Díaz glossa la llarga trajectòria de David Moner i el seu\ncompromís amb el món de l’esport, avui reconegut una vegada més amb la\nconcessió d’aquest guardó.\nDestaca la seva vinculació al món de l’esport des de ben jove, primer com a\nnedador, jugador i entrenador de waterpolo, i posteriorment com a dirigent, camp\nen què ha estat una de les persones amb més influència i compromís en\nl’organització i el desenvolupament de l’esport a Catalunya i, sobretot, a\nBarcelona; una singladura que s’inicia el 1957, quan va ocupar un dels primers\ncàrrecs i responsabilitats federatives que ha ostentat, entre altres com a\nvicepresident de la Federació catalana de Rem, president de la Federació catalana\nde Natació, fundador de la Federació espanyola d’esquí nàutic, o vicepresident de\nla Federació espanyola de natació; i a partir del 1997, nomenat president de la\nUFEC, entitat que agrupa totes les federacions catalanes.\nRemarca que sota la seva presidència, l’entitat ha esdevingut interlocutora de\nles federacions esportives catalanes i els seus clubs davant de les administracions,\nha augmentat el foment i la promoció de les activitats organitzades per aquestes\nfederacions, pels clubs i els mateixos esportistes, i alhora s’han creat nombrosos\nserveis professionals dirigits als seus membres, entre els quals l’assessorament\njurídic, fiscal, comptable o laboral a fi de millorar la gestió de l’esport català.\nFinalment, diu que no vol oblidar la tasca de David Moner com a president de la\nSecció de dret esportiu del Col·legi d’Advocats de Barcelona i membre del Tribunal\nd’Arbitratge del Comitè Olímpic Internacional, que en el seu dia el va guardonar\namb l’Orde olímpica de Plata.\nLa Sra. Sanz, en primer lloc, saluda el Sr. Moner i totes les persones que avui\nl’acompanyen, i posa en valor les seves nombroses actuacions per les quals tots\nels grups municipals mostren el seu acord unànime en la concessió d’aquest\nguardó.\nDestaca que la vida de David Moner està al servei de l’esport, amb dedicació i\nimplicació des de sempre. Com s’ha fet en les intervencions anteriors, enumera les\nnombroses responsabilitats que ha ostentat i ostenta en l’àmbit esportiu, entre les\nquals remarca les de la darrera etapa com a dirigent i persona influent en el càrrec\nde president, des del 1996, de la UFEC i el 2007 en ser elegit president del Comitè\nOlímpic de Catalunya; esmenta també que és posseïdor de la Creu de Sant Jordi.\nAgraeix, en nom del Grup d’ICV-EUiA, el compromís de David Moner i el feliciten\nper la concessió d’aquesta medalla.\nEl Sr. Laporta saluda també el Sr. Moner i les persones que avui l’acompanyen, i\nobserva que gairebé s’ha dit tot de la seva persona en les intervencions que l’han\nprecedit, que han destacat la seva faceta d’advocat, esportista i un excel·lent\ndirigent de l’esport català.\nEs refereix igualment a la seva faceta d’esportista com a nedador i jugador de\nwaterpolo al Club Natació Banyoles, i com a jugador de rugbi, esport que entén\nque li ha donat la visió estratègica i la valentia que l’han portat a ser una persona\nclau en l’organització i desenvolupament de l’esport català des de fa més de dues\ndècades; i remarca la seva determinació en defensar i aglutinar els interessos de\nles federacions esportives catalanes, alhora que ha estat un ferm defensor del\nComitè olímpic català.\nAcaba la seva intervenció felicitant David Moner per l’atorgament d’aquest\nguardó i animant-lo a continuar la tasca que avala la seva trajectòria fins ara.\nS’aprova, per unanimitat, el dictamen en debat.\n23. Autoritzar la sol·licitud de l’Ajuntament de Barcelona a la renovació del\nreconeixement del municipi de Barcelona dins el Programa CAI Ciutats Amigues de\nla Infància creat per UNICEF Espanya. Facultar la Ima. Sra. Irma Rognoni i Viader,\nRegidora de Família, Infància, Usos del Temps i Discapacitats de l’Ajuntament de\n\n3665\n\n\f3666\n\nGASETA MUNICIPAL DE BARCELONA\n\nNÚM. 21\n\nBarcelona, per a la signatura de tots aquells documents que es derivin de\nl’esmentada renovació.\n24. Autoritzar l’adhesió de l’Ajuntament de Barcelona a la VI Fase de la Xarxa de\nCiutats Saludables de l’Organització Mundial de la Salut a Europa. Facultar la Sra.\nCristina Iniesta i Blasco, Delegada de la Ciutat de Salut, per a signar la\ndocumentació pertinent dimanant d’aquest acord i realitzar les actuacions\nnecessàries per a la seva efectivitat.\n25. Aprovar l’expedient 20140096 de reconeixement de crèdit per un import de\n58.019,77 euros, IVA inclòs, atesa la necessitat de regularitzar despeses a favor\nde JOSEL, SL, realitzades durant l’any 2010 i no reconegudes en l’exercici que li\ncorresponien. Autoritzar, disposar i obligar la despesa per un import de 58.019,77\neuros, IVA inclòs, amb càrrec al pressupost de 2014 i partida pressupostària 0201\n– 63824 – 23011, a favor de JOSEL, SL, amb NIF núm. B08236127.\nCOMISSIÓ DE SEGURETAT I MOBILITAT\n26. Ratificar el Decret d'Alcaldia, de 14 de març de 2014, pel qual s'atorga la\nmedalla d'Honor al sofriment en categoria d'argent al Sr. Ricardo Cervantes\nValdeoliva (17583) i al Sr. Juan José Vandellós Fernández (17572), bombers del\nServei de Prevenció, Extinció d'Incendis i Salvament de l'Ajuntament de Barcelona,\namb els beneficis establerts a l'article 5 del Reglament d'Honors i Recompenses\ndels membres de la Policia Municipal i del Servei d'Extinció d'Incendis, de 17 de\nsetembre de 1976, per les lesions que van patir arran de l'accident sofert en acte\nde servei el 15 de febrer de 1980 al carrer Sant Elies, núm. 10 baixos, provocant\nla baixa fins al 12 de maig de 1980 i 24 d'abril de 1980, respectivament.\n27. Ratificar el Decret d'Alcaldia, de 14 de març de 2014, pel qual s'atorga la\nmedalla d'Honor al mèrit en la categoria d'argent al Sr. Àlvar Méndez Amorós\n(25975), bomber del Servei de Prevenció, Extinció d'Incendis i Salvament de\nBarcelona, amb els beneficis establerts a l'article 5 del Reglament d'Honors i\nRecompenses dels membres de la Policia Municipal i del Servei d'Extinció\nd'Incendis, de 17 de setembre de 1976, en reconeixement per la intervenció\nrealitzada el 17 de gener de 2014 a la carretera de Mataró, 18 de Sant Adrià del\nBesòs, posant en risc la seva seguretat en el rescat de dues persones.\n28. Ratificar el Decret d'Alcaldia, de 14 de març de 2014, pel qual s'atorga la\nmedalla d'Honor al mèrit en la categoria de bronze al Sr. Josep Lluís Fernández i\nPadró, sacerdot i bomber del Servei de Prevenció, Extinció d'Incendis i Salvament\nde Barcelona, amb els beneficis establerts a l'article 4.2. apartat C, del Reglament\nd'Honors i Recompenses dels membres de la Policia Municipal i del Servei\nd'Extinció d'Incendis, de 17 de setembre de 1976, per la important tasca feta\ndurant tots aquests anys al Servei de Prevenció, Extinció d'Incendis i Salvament.\nS’aproven, per unanimitat, els sis dictàmens precedents.\nc) Proposicions\nMOCIONS\nMc 1. Ratificar l’acord adoptat pel Consell d’Administració de l’Autoritat del\nTransport Metropolità, en data 6 de març de 2014, sobre l’aprovació del Pla marc\ndel programa de sanejament financer del sistema de transport públic i de\nrefinançament de l’endeutament.\nEl Sr. Forn precisa que es tracta de la ratificació del programa de sanejament\nfinancer del transport públic, un acord a què van comprometre’s en el si del consell\nd’administració de l’ATM, assolit entre la Generalitat, l’Àrea Metropolitana de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nBarcelona i aquest ajuntament, del qual en destaca la vital importància que té per\nal futur d’un servei públic de primera necessitat.\nReitera la voluntat de disposar d’un servei de transport públic eficient i de\nqualitat, que ajudi a la dinamització de l’economia i que sigui un element de\nbenestar i de qualitat de vida; no obstant això, avisa que cal tenir molt clar que no\nes pot mantenir la situació actual, per la qual cosa calen acords per garantir-ne la\nviabilitat futura, atès el deute acumulat de 546 milions d’euros, en cas que no es\nprenguin les mesures necessàries, podria posar en risc la viabilitat i la continuïtat\ndel servei.\nAssenyala que el compromís de l’Alcalde i del govern municipal és fer tot allò\nque estigui a la seva mà per garantir una bona prestació del servei, un dels més\nben valorats per la ciutadania.\nSeguidament, esmenta alguns dels aspectes més destacables de l’acord, entre\nels quals l’augment de les aportacions econòmiques de les administracions\nconsorciades durant els propers anys, i el compromís d’incrementar-les a partir de\n2017; l’obligatorietat que els nous serveis que es posin en marxa en el futur\nprevegin la seva sostenibilitat a partir de noves aportacions; la confecció d’un pla\nd’estímul de la demanda que estableixi una millora del sistema tarifari; i,\nfinalment, el manteniment de la tarifa social existent, que actualment representa\nun 22% dels viatges que es fan.\nFa avinent, per tant, que cal un gran pacte de ciutat, i fins i tot de país, per\nassolir aquests objectius, i per això confien que l’acord assolit sumi altres\nadministracions, especialment el govern de l’estat.\nLa Sra. Escarp observa que el gran pacte de ciutat i de país hauria de ser la Llei\ndel finançament del transport.\nPuntualitza que el present acord és de refinançament i de sanejament,\nconjuntural. En aquest sentit, recorda que han discutit en moltes ocasions que allò\nque és de vital importància és buscar un acord polític i parlamentari entorn d’una\nllei de finançament del transport públic.\nEn conseqüència, diu que aquesta raó, i alguna més que apuntarà més\nendavant, porten al Grup Socialista a abstenir-se en aquest acord de ratificació.\nExpressa, com a segona raó per a aquest posicionament, el fet que amb l’acord\ns’assoleixen més aportacions, bàsicament de les administracions locals, i només es\nfa una referència molt de passada quant a la manca d’aportacions de l’estat i a la\ndisminució substancial de les aportacions de la Generalitat.\nConsidera que caldria molta més fermesa, la mateixa que va demostrar el Grup\nde CiU en temps passats en exigir al govern municipal de recuperar les aportacions\nque en aquell moment feia l’estat i la Generalitat. I puntualitza que la pèrdua de\nmés de quaranta milions provinents de l’estat com a aportació al transport públic\nés el que genera una situació d’inestabilitat econòmica.\nFinalment, expressa com a tercera raó per a l’abstenció la utilització de\nl’increment de tarifes com a única fórmula per a l’equilibri financer. Així, els\nrecorda que el seu Grup ha proposat més d’una vegada que, amb vint-i-cinc\nmilions del superàvit, enguany miressin de no incrementar les tarifes dels títols de\ntransport més utilitzats, la T-10 i la T-50-30.\nEl Sr. Ramírez fa avinent que el seu Grup comparteix els objectius d’aquest\npacte metropolità, alhora que sol·licita més implicació de totes les administracions\nconsorciades, Àrea Metropolitana, Ajuntament i la Generalitat, així com també de\nl’administració general de l’estat, en el sosteniment del sistema de transport\npúblic.\nAfegeix que són contraris a l’ús de l’increment de tarifes de transport públic com\na única manera per assolir l’equilibri financer del sistema perquè consideren que\ncastiga l’usuari.\nTanmateix, entenen que aquest pacte és insuficient enfront de la greu situació\neconòmica del sistema de transport públic, amb un deute de 546 milions d’euros\nacumulat, i un dèficit previst per al 2014 de cent quaranta milions. Entenen que es\ntracta, per tant, d’una solució a curt termini, i consideren que cal continuar\ntreballant en la línia d’impulsar i aprovar una llei específica de finançament del\ntransport públic que garanteixi la sostenibilitat en el temps.\n\n3667\n\n\f3668\n\nGASETA MUNICIPAL DE BARCELONA\n\nNÚM. 21\n\nIgualment, creuen que l’augment d’aportacions econòmiques de les\nadministracions consorciades i signants del conveni és insuficient, i en el cas\nconcret de la Generalitat els sorprèn la manca d’exigència i d’implicació en aquest\nsosteniment, atès que per a enguany l’increment que se li exigeix és de zero\neuros.\nEn conseqüència, avança que el seu Grup farà una abstenció en aquest punt, en\ncoherència amb allò que ja van manifestar fa poc dies a l’Àrea Metropolitana.\nDirigint-se a la Sra. Escarp, li fa saber que els sobta el seu discurs de\nposicionament, atès que el seu posicionament va ser favorable a l’Àrea\nMetropolitana; i afegeix que, si això fóra poc, el Grup Socialista presenta avui una\nproposició amb què sol·licita un increment de vint-i-cinc milions d’euros d’aportació\na l’ajuntament de Barcelona per sostenir el sistema de transport públic, tot i que\nen signar el conveni a l’Àrea Metropolitana ja coneixia l’aportació de l’Ajuntament.\nQuant a l’afirmació de la regidora que el seu Grup no aprova l’increment de les\ntarifes per sostenir el sistema, diu que els sorprèn, ja que en el consell\nd’administració de l’ATM el seu Grup no hi va votar en contra.\nEl Sr. Mestre diu que aquest acord representa un punt d’inflexió, tot i que\nencara insuficient; en fan una lectura positiva en el sentit que es tracta de la\nrectificació d’un error que s’ha produït durant tres anys seguits per part dels\ngoverns de CiU a l’Ajuntament i a la Generalitat; així, durant els exercicis de 2012,\n2013 i 2014 han carregat sobre les persones usuàries del transport públic els\ndesequilibris econòmics del sistema, i se les ha castigat amb uns increments\nabusius de tarifes.\nAfegeix que, al seu parer, aquest acord cal complementar-lo amb altres\nactuacions, especialment amb la Llei de finançament del transport públic col·lectiu,\nque entenen que l’alcalde de Barcelona, com a president també de l’Àrea\nMetropolitana, hauria d’exigir a les administracions competents i liderar el procés\nde concreció. Igualment, diu que cal completar-lo també amb un increment de\nl’aportació de l’administració general de l’estat i de la Generalitat, atès que els\ntermes econòmics de l’acord descansen bàsicament en majors aportacions per part\nde les administracions locals, de l’Àrea Metropolitana i de l’ajuntament de\nBarcelona.\nFinalment, fa notar que aquest acord s’ha produït en un moment de gran\ncontestació i rebuig ciutadà a l’increment abusiu de tarifes, per aquest motiu\nrecorda l’acord que es va prendre, amb el vot favorable tots els Grups d’aquest\nPlenari, tret del de CiU, arran de la proposta presentada pel seu Grup a la comissió\nde Seguretat i Mobilitat el gener d’enguany, en què manifestaven el profund\ndesacord per l’increment de tarifes del transport públic per al 2014, i s’acordava\ntambé desaprovar l’actuació dels membres del govern municipal.\nEl Sr. Portabella indica que el seu Grup mantindrà el mateix vot d’abstenció que\nva emetre a l’Àrea Metropolitana, que justifica per la necessitat d’arribar a un\nacord a fi que l’estat se sumi al conveni entre la Generalitat, l’Àrea Metropolitana i\nl’Ajuntament, ja que no és suficient la major exigència a les administracions\ncatalanes, com demostra el fet que l’acord que avui ratifiquen, en el sentit que del\ndeute de 546 milions d’euros l’ATM només una part correspon a TMB,\nconcretament 340 milions, i que a 31 de desembre de 2013, el deute de TMB es\ncomptabilitzava en 793,4 milions, de manera que no saben què passarà amb els\nquatre-cents milions i escaig que resten, una part dels quals s’haurà de pagar en el\ntermini d’un any.\nAfegeix que hi troben a faltar, d’una banda, la Llei de finançament estatal i,\nd’altra banda, fa notar que l’usuari del transport públic ja paga el 43% del cost del\nviatge, i es refereix a l’existència de la clàusula que especifica que aquest cost no\ns’ha de traspassar el topall del 50% del cost del viatge.\nConclou, per tant, que troben insuficient l’acord en relació al deute actual de\nTMB, i que hi manca la incorporació de l’estat i, sobretot, una llei global de\nfinançament del transport públic.\nEl Sr. Forn fa avinent que l’acord que avui ratifiquen és important per a la ciutat\ni el país.\nDiu que està d’acord amb la Sra. Escarp i amb el Sr. Mestre en què no tot s’ha\nde repercutir en les tarifes, així com també que hi ha d’haver majors aportacions\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nde les administracions; no obstant això, els recorda que van fer-hi res quan\ngovernaven de la ciutat.\nEn aquest sentit, observa que quan van començar a detectar l’increment del\ndeute del transport públic el 2009, el govern decideix disminuir l’aportació de\nl’Ajuntament de vint milions d’euros.\nAl Sr. Ramírez, que els acusa de ser poc exigents amb la Generalitat, que\nincrementa l’aportació en zero euros, li pregunta per quin motiu no critica el\ndecrement de l’aportació de l’estat, que ha passat de cent cinquanta milions\nd’euros a noranta-quatre. I afegeix que el decrement de les aportacions, primer de\nl’aportació municipal i posteriorment de la l’estat, han portat a la situació de deute\nactual.\nSubscriu plenament que cal una llei de finançament del transport públic, tot i\nque insisteix que no es pot obviar com s’ha arribat a la situació actual.\nFinalment, puntualitza que quan el govern parla d’incrementar tarifes i\naportacions públiques per arribar a un equilibri de 50% per a cada part, no s’ha de\nvalorar només com l’increment tarifari, sinó el fet que pot revertir en un estímul de\nl’ús i la qualitat del transport públic.\nLa Sra. Escarp reclama rigor al Tinent d’Alcalde, i puntualitza que entre 2003 i\n2009 es quan es produeixen les majors aportacions per part de la Generalitat i de\nl’estat al funcionament del transport públic, i la disminució de l’aportació municipal\nrespon a què ja s’havia acabat de pagar el deute existent llavors.\nS’aprova aquesta moció en debat, la urgència de la qual fou declarada per la\nJunta de Portaveus, amb l’abstenció dels Srs. Fernández Díaz, Mulleras, Villagrasa,\nBolaños i Ramírez i les Sres. Esteller, Martín, Pajares i Casanova, i també dels Srs.\nLaporta i Portabella.\nMc 2. Prendre coneixement de la renúncia al càrrec del Regidor d’aquest\nAjuntament presentada per l’Im. Sr. Jordi Martí i Grau, i trametre certificació del\npresent acord a la Junta Electoral Central als efectes d’atribució de l’esmentada\nvacant al candidat que correspongui de la llista electoral del Partit dels Socialistes\nde Catalunya – Progrès Municipal.\nEl president del Plenari del Consell Municipal presenta la moció de renúncia al\ncàrrec de regidor d’aquest ajuntament presentada per l’Im. Sr. Jordi Martí Grau, al\nqual dóna la paraula.\n“Alcalde de Barcelona, president del Consell Plenari, Regidors, regidores, i tots\nels que avui heu volgut acompanyar-me.\nAcomiadar-se és, sens dubte, una tasca difícil. Al dir adéu t’aclaparen els\nmoments i experiències viscudes, no pots escapar-te de la sensació de buit per allò\nque deixes i que el temps, malauradament, anirà difuminant. Deixar aquesta casa,\nla casa consistorial, és deixar, una mica, casa meva.\nEn totes les meves intervencions en aquest plenari he mirat d’enraonar, un verb\nmeravellós de la nostra llengua: de parlar amb raons. He mirat de fer-ho, sempre,\namb respecte cap als adversaris (que mai he considerat enemics), amb un punt\nd’humor però evitant caure en el cinisme, amb la vehemència suficient però sense\nque el to aixafés el contingut. Però avui, que ja marxo, els hi vull confessar quina\nha estat la manera d’elaborar el meu pensament polític al voltant de la ciutat. Hi\nvaig caure llegint una frase atribuïda al geni de Pablo Picasso: “pensar amb els\npeus, aquesta és la meva manera de caminar”. Suposo que el pintor, entre\nmalagueny i barceloní, pensava que l’art només val la pena si manté un\ncompromís ètic amb la realitat que l’envolta, sinó es converteix en pura\nespeculació estètica; a la política li passa, en certa manera, el mateix: deslligada\nde la realitat esdevé retòrica vàcua o fins i tot un trist vodevil. Regidors, per\nacomiadar-me els convido a caminar! Però no ho confonguin amb fer política al\ncarrer, en repartir petons i globus a les criatures, abraçades als ancians i\nencaixades als mercats, que d’això els ciutadans n’estan, n’estem, tips. Caminar la\nciutat és pensar-la a peu de carrer, deixant-se endur per la curiositat a un ritme\nmés lent i, així, veure allò que els apressats vianants camí de la feina i altres\nocupacions els hi passarà per alt. Rodejat de ciutat se m’han ocorregut les idees\nque acabaven en proposicions o propostes per aquest Plenari, és assegut en\n\n3669\n\n\f3670\n\nGASETA MUNICIPAL DE BARCELONA\n\nNÚM. 21\n\nl’absent banc d’un parc que he escrit frases que després he deixat anar aquí, és\npalpant la tristor de l’ambient d’alguns barris de Barcelona on he interioritzat les\ndades salvatges de la desigualtat, és assegut a la plaça de Trinitat Vella, o en un\nracó de Sant Genís que he sentit la importància de la vida de barri, i cada vegada\nque havia de baixar una vorera per esquivar l’allau de turistes augmentava el meu\ncompromís amb preservar Ciutat Vella.\nLa política necessita entendre la ciutat a la seva manera: ni amb les ulleres de\nl’urbanista, ni amb el detall de l’historiador, ni amb les estadístiques del sociòleg o\nl’economista, sinó amb el pas lent de qui estima allò que trepitja. Aquesta mena\nparticular de coneixement és la que permet utilitzar els sabers tècnics per\nproposar, intervenir, modificar i transformar la ciutat. Sense pensar amb els peus\nesdevenim administradors de freds pressupostos públics.\nEl diumenge després de perdre les primàries, mentre els diaris anunciaven\nl’acord pel BcnWorld, amb la Marta, la meva companya de fatigues i\nd’innombrables excursions urbanes, ens vàrem perdre pels camins i masies que\npuntegen el parc agrari del Llobregat. Prou quilòmetres de ciutat al davant per pair\nla derrota i per rememorar, espontàniament, la meva primera iniciativa política:\nuna proposició contra la bogeria d’Eurovegas. No els avorriré amb arguments –\navui, com deia aquell, no toca-, només m’atreviré a donar-los un consell: corrin\nperquè la temporada de carxofes s’acaba. I, com també deia aquell, al loro! A euro\nel quilo comprades a qualsevol pagès. Recordin: treure les fulles dures, un raig\nd’oli i al forn no més de vint minuts. S’oblidaran per sempre més de la temptació\nde substituir les carxoferes per ruletes i taules de Black jack. Caminant\ndescobreixes, entre altres coses, que no sabem el que tenim.\nJa ho veuen, he estat una mena de polític flâneur, entestat en gastar sabates en\nllargues excursions urbanes. Es pot entendre, per exemple, la centralitat urbana\ndel Besòs mirant un plànol de la Barcelona metropolitana, vaja la real, però per\nentendre’l i pensar-lo políticament s’ha de caminar de cap a cap, des de Vallbona i\navall fins al mar. Al fons, les tres xemeneies: “La del amor, la de la muerte, la de\nla vida, como las tres heridas de Miguel Hernández, las tres chimeneas de la\ntérmica del Besòs palpitan abiertas en canal anunciando su fin, que no ha sido una\nmuerte anunciada sino un tiro por la espalda.” Perez Andujar, l’autor de “Paseos\ncon mi madre”, denunciava fa uns dies el buidatge de les xemeneies de qualsevol\nrastre humà. Quina llàstima! Potser la neteja facilitarà la captació d’inversions,\nperò si convertim els espais plens de memòria i significat en cartró-pedra, on\naturarà la seva mirada el que camina per la ciutat? Com entendrà els múltiples\nrecorreguts vitals que acumula Barcelona? No es pot passejar per una marca ni per\nun decorat.\nDeixo de ser regidor, i no seré mai un senyor de Barcelona, però no vull deixar\nde ser el més badoc de la meva ciutat.\nAquests dies he intensificat les caminades, ja s’ho poden imaginar, poca feina i\nuna manera, com dirien els psicoanalistes, d’elaborar el dol. Fa un mes que semblo\nun jubilat vagant per Barcelona. Als tres turons, una extremitat de la serra de\nCollserola que irromp al mig de la ciutat. Tres muntanyetes, altra vegada tres, com\nles xemeneies: una pelada, a l’espera, l’altra, guardiana de la memòria de la\nguerra, i de la Barcelona de les barraques, i a la tercera el luxe gaudinià. Totes\ntres coronen barris populars, d’aquells que la pendent els fa desendreçats.\nResoldre el parc dels tres turons és una de les operacions més enrevessades: vida\nurbana densa, espai verd i patrimoni atractiu per turistes. La insistència del tres\nem porta a una altra idea: Catalunya tot ho fa de quatre en quatre: les barres, les\nprovíncies... Si saben una mica de música deduiran que el nostre és un país binari,\ncom el ritme de la sardana. Fins i tot per la consulta (que tan de bò es pugui\ncelebrar) s’ha hagut d’inventar una pregunta binària. La rumba, en canvi, com els\nvalsos, és de ritme ternari. El binari és el ritme de les certeses; el ternari el de les\npreguntes. Caminen a ritme binari els que saben on van, ho fan a ritme de vals els\nque caminen per pensar.\nEncara m’ha quedat temps per revisitar dues fàbriques que m’estimo: la Fabra i\nCoats, a Sant Andreu, i Can Batlló, a La Bordeta. En una, la iniciativa municipal ha\ndespertat l’ànima industrial i creativa, però a totes dues la tenacitat d’una colla de\nveïns ha estat la clau per reactivar-les. El meu primer agraïment a tots els\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nciutadans actius. Més enllà de les seves concepcions ideològiques i postures\npolítiques, s’estimen Barcelona dedicant-li el seu temps i la seva energia. Fan\nciutat en milers d’iniciatives i projectes, resistint a les dinàmiques contemporànies\nque converteixen les ciutats en simples urbanitzacions. Són els aliats naturals del\nconsistori, per debatre i discutir, com ara s’està fent a l’eix Pere IV o s’hauria de\nfer al Paral·lel i al Poble Sec, i per treballar plegats en infinitat de projectes de\nreapropiació col·lectiva de la ciutat. Sovint són rondinaires i pesats, impertinents i\nirreverents. Però benvinguts siguin si duen les sabates gastades. A tots ells, el\nmeu sincer agraïment.\nEstimar la ciutat, potser sonarà massa ensucrat, parlar d’amor en un plenari.\nJoan Raventós va escriure: “el socialisme, entre altres coses, és un sentiment”.\nCaminar la ciutat és estimar-la, a poc a poc, sabent que mai te la faràs teva. És\nl’altra cara de l’amor a la pàtria, tan masculí, i tan sospitós, que quan el sento\nsempre m’acabo posant la ma a la cartera. La nació és un pòsit, una tradició, una\nllengua, que l’alimenta la ciutat. Quan t’enfiles a un cim, amb la mirada t’apropies\ndel paisatge. He mirat aquesta terra, canta Espriu, quan camines pel carrer ets\npaisatge i ets ciutat.\nDisculpin la passejada discursiva, la caminada de paraules desendreçades. Se’m\nva ocórrer escriure-les d’aquesta manera assegut en un parterre al bell mig de la\nplaça de les Glòries, fa una setmana. Contemplava l’enderroc de l’anella, i els\nconfessaré un secret: hi vaig anar per mirar d’enfilar-m’hi, desafiant grues i\nexcavadores. I possiblement a la mateixa Guardia Urbana! Sempre m’havia\nsemblat que abans de enderrocar-la s’havia de caminar, de saber que es veia\nexactament des d’un indret tan singular, i poder mirar de fit a fit, l’edifici un xic\nmassa desafiant del Dhub, saludar als inquilins d’alguna de les plantes de la torre\nAgbar, i veure una altra perspectiva de l’espectacular tapadora dels encants. No\ns’amoïnin, sóc poruc de mena i de seguida vaig desistir, però estic convençut que\nla mania de molts veïns a aquesta mena d’ull que encerclava la plaça era perquè\nno s’havia pogut caminar. Me’n vaig endur un bocí a la butxaca... Només havia fet\nuna cosa igual el Nadal del 1989 a Berlín, amb un tros de mur acabat d’enderrocar.\nSí, sí, no m’ho diguin, una autèntica bestiesa, però el caminant també és una\nmena d’arqueòleg a la recerca de l’arca o de la glòria perduda.\nL’arca, alguns es pensen que ja l’hem trobada al Born. S’equivoquen. El Born és\nel temps acumulat en l’espai com diria Calvino. Un espai públic en el seu sentit\nmés profund, lloc de trobada i intercanvi entre passat i present. És un espectacle\nasseure’s a dins, una plaça pública porxada carregada de significat. Però alerta a\nno passar-se en l’excés de farciment. Si les Tres Xemeneies no s’havien de buidar,\nel Born no el podem recarregar. Per això m’hi sobra la bandera, és un gest un xic\nprovincià i dóna excessiva solemnitat a la plaça. Els 17,14 metres de pal fan mal\nd’ulls amb la proporcionalitat de l’excel·lent edifici de Fontserè. Li passa el mateix\nque als plats excessivament condimentats, enfarfeguen. De vegades la nació\naixafa la ciutat, de la mateixa manera que en ocasions la ciutat vol fugir-ne i\ns’equivoca, perdria el seu lloc al món. El debat entre ciutat i nació, o entre\nBarcelona i Catalunya, és el debat entre dues maneres diferents de caminar. A\nuna, sovint, li ha sobrat el cosmopolitisme vacu; a l’altra, el romanticisme de les\nessències. És hora de trobar-se, de fer coincidir la vocació d’estat amb l’amor a la\nciutat.\nEl darrer capítol d’aquesta passejada desordenada com ho són sempre els\ncomiats, dedicat als agraïments. En primer lloc a les dues persones que m’han\nfacilitat l’entrada a l’Ajuntament en les dues ocasions que hi he fet llargues\nestades: al Ferran Mascarell, que em va ensenyar a mirar la ciutat com a espai\ncultural i al Carles Martí, qui m’introduïa en la vida política institucional. Les\ndesavinences mai m’han fet dubtar d’un afecte sincer a dues persones tan\ndiferents, que casi sembla contradictori aparellar-les. Moltes gràcies a tots dos.\nGràcies a dos alcaldes. En primer lloc a Pasqual Maragall. No he treballat mai\namb ell, però per mi ha tingut el paper de referent indiscutible d’una manera\ngenuïna de fer ciutat. El més important del que va fer és ensenyar-nos als\nbarcelonins a estimar la nostra ciutat. Em sembla que és el gran objectiu de\nqualsevol alcalde. I gràcies a l’alcalde Hereu, per moltes coses, però especialment\n\n3671\n\n\f3672\n\nGASETA MUNICIPAL DE BARCELONA\n\nNÚM. 21\n\nper la confiança i per l’entusiasme desbordant fins i tot en els moments més\ndifícils. La seva aposta per la cultura mai va estar prou agraïda.\nVull fer extensius els agraïments a tots els presidents dels grups. Al Ricard per la\nseva perseverança incombustible en la defensa dels més vulnerables i la\ncoherència del seu discurs, al Jordi perquè és un murri que les aprofita totes però\nsempre disposat a debatre amb arguments, a l’Alberto que, malgrat estar a les\nantípodes de les meves posicions polítiques, sempre trasllueix un compromís amb\nBarcelona genuí i autèntic. I alcalde, Xavier, et vull agrair el tracte i la\nconsideració, però sobretot el plaer d’haver pogut debatre amb un gat vell de la\npolítica. El combat dialèctic és l’escenari privilegiat de la política i amb tu he tingut\nun contrincant a respectar, hàbil i sorprenent, que es defensa i ataca sense previ\navis, i que fa de la bonhomia una arma infal·lible per desmuntar l’estratègia\ndiscursiva més acurada. Ha estat un plaer compartir aquest plenari amb tots i\ncadascun dels 41 regidors. Si en alguna ocasió m’he excedit en els atacs, ha estat\nfruit dels excessos del principiant.\nI un agraïment molt especial als meus companys i col·legues del grup socialista.\nSé que de vegades he estat un incordi però sempre heu sabut distingir el debat\npolític de la relació humana. Un agraïment extensiu als tècnics del grup, i a\nl’Amaya en particular per aguantar la meva quotidianitat desendreçada. I a la\nfederació socialista de Barcelona. La lliçó més important és que m’heu ensenyat a\nperdre. Ja era hora, als 48 anys, de notar el gust amarg de la derrota. He estat un\ntipus amb sort, feliç, que ha fet sempre el que li ha semblat, i que mai em faré ric\nperò tampoc m’ha faltat mai la feina. Alguna vegada havia d’ensopegar.\nVull afegir l’agraïment a la colla de periodistes que segueixen, caminant, la\nciutat. Encara ahir, en el dinar de comiat amb ells, la cortesia es va convertir en un\ndebat encès sobre el futur de Barcelona. Ha estat un honor tenir-vos al voltant, i\nels hi asseguro: també porten les sabates gastades.\nNo puc deixar de donar les gràcies al Carlos, a la Grabu i al Mercader, els meus\ntres companys de fatigues. Tres mosqueters apassionats, divertits i un xic\ngamberros. Mai m’he sentit tan ben acompanyat.\nI per acabar als 1515 barcelonins que em van avalar i votar a les primàries. Un\nnúmero ple de quinzes, casi sembla premonitori... És la primera vegada que he\nnotat l’escalf de ciutadans desconeguts, de persones que s’han acostat a compartir\nun tros de la meva passejada sense demanar res a canvi. És una sensació nova\nper mi, la de sentir-me deutor d’una confiança que no es basa ni en l’amistat, ni en\nel currículum. Gràcies a tots ells.\nFa uns dies vaig rebre un correu del Lluís Rabell, el president de la FAVB que em\nva fer una especial il·lusió. El tancava una frase d’un personatge complex i\napassionant, l’Andreu Nin. No he trobat una millor manera de descriure el que\nhauria volgut fer mentre pensava amb els peus, caminant per Barcelona. Diu així:\n“la tasca més important dels revolucionaris és sembrar: sembrar fins i tot damunt\nde les pedres i de les terres que creiem ermes, sembrar amb obstinació; sembrar\namb la certesa que, finalment, arribarà el temps de la collita.”\nMoltes gràcies a tothom i sort i encerts als il·lustríssims membres d’aquest\nplenari.”\nEls membres del Consistori agraeixen amb aplaudiments el parlament del Sr.\nMartí Grau.\nTot seguit, intervé en primer lloc el Sr. Portabella, que recorda que va conèixer\nJordi Martí el 2006, quan treballava en l’àmbit de la cultura, i en destaca la feina\nmolt remarcable que hi va fer, dotant els aspectes culturals amb un pressupost\ndigne i d’una intencionalitat que ha contribuït a enfortir el criteri cultural de la\nciutat.\nQuant a la representació institucional que, en un moment difícil per al seu Grup,\nha ostentat posteriorment el Sr. Martí Grau, en fa un breu repàs, destacant que el\n2011 és la primera vegada que el PSC no guanya una eleccions municipals a\nBarcelona, fet que desemboca en la renúncia de Jordi Hereu, que és substituït per\nJordi Martí Grau.\nConsidera, però, que del seu pas relativament breu en el terreny de la política\ninstitucional, del coneixement, l’equilibri i la dignitat en recollirà rèdits. En aquest\nsentit, coincideix amb les paraules que ha expressat el regidor en el seu parlament\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nde comiat, en què deia que la política és una qüestió que es porta dins amb la\ndecisió i la voluntat, en aquest cas, de conèixer el batec de la ciutat. Tanmateix,\nles persones que s’hi impliquen, hi pensen i la caminen amb la voluntat de fer\naportacions per millorar-la, no sempre troben en la política la recompensa més\nadient i, de vegades, les persones que així actuen es troben amb dificultats per\npoder continuar la seva tasca, un fet que afirma que mai no deixarà de\nsorprendre’l i de provocar-li una reflexió sobre la que considera l’activitat humana\nmés complexa: la dedicació a la política.\nCreu, per tant, que un polític digne, humanista i amb conviccions municipalistes\n–i un punt sobiranista– té un gran futur, i desitja molta sort i encert al Sr. Martí\nGrau en les seves tasques futures, i li fa avinent que la petja que deixa en els\nmembres d’UpB és molt positiva, i li expressa el reconeixement de Joan Laporta i\nd’ell mateix per les tasques en què han coincidit i en què ha mostrat el seu perfil\nhumà i la seva intel·ligència, palesada en la modèstia, la discreció i les seves\naportacions inspirades sempre pel bé comú.\nEl Sr. Gomà expressa a Jordi Martí Grau, en nom propi i dels seus companys del\nGrup d’ICV-EUiA, Quim, Janet, Isabel i Elsa, reconeixement, agraïment i afecte\npersonal. Remarca que durant vuit anys han compartit molta feina i molt intensa\nen aquesta casa, en la qual han comptat amb les aportacions de Jordi Martí.\nExpressa també un afecte personal molt sincer a Jordi Martí, assentat en anys\ndifícils en què han ocorregut moltes coses, i també durant els quals han tingut la\nsort de poder fer ciutat des la política municipal, entenent Barcelona com el\nveritable motor del seu compromís i passió política que els porta a entendre, fins i\ntot, que difícilment ho podrien fer des d’un altre àmbit.\nEsmenta, entre tot allò que els ha aportat Jordi Martí, la seva dèria d’articular el\nbinomi ciutat i cultura, i d’entendre la ciutat com un projecte netament humanista,\ni la cultura com un projecte orientat a l’emancipació personal i col·lectiva, no\nnomés en el terreny de les idees, sinó també en el dels fets i de la pràctica.\nFa un reconeixement a la tasca de Jordi Martí com a magnífic responsable\ncultural de Barcelona, des de la proximitat, amb l’impuls als territoris de\nbiblioteques, fàbriques de creació, suport als agents culturals o la xarxa de cultura\nper a la inclusió, i tot allò que ha fet en l’àmbit més general.\nAcaba agraint l’excel·lent parlament del regidor, i li desitja que continuï\ncaminant la ciutat en la nova etapa que ara enceta, i que tingui èxit en els\nprojectes professionals i personals i temps per dedicar a la gent que estima i que,\nsobretot, sigui feliç.\nEl Sr. Fernández Díaz destaca de Jordi Martí Grau, en primer lloc, la seva\ncoherència, que ha demostrat els darrers mesos i, també, en tota la seva\ntrajectòria a l’ajuntament de Barcelona, on sempre ha defensat allò en què creia i\nque pensava.\nSubratlla, igualment, la seva actitud sempre positiva, que considera que és la\nmanera barcelonina de fer política, malauradament estranya en altres àmbits, a\nCatalunya i a Espanya, fins i tot en les relacions amb les formacions polítiques a\nles quals pertanyen.\nReconeix i agraeix, doncs, aquesta actitud per part del regidor en les seves\nrelacions amb el Grup del PP. Així, malgrat les discrepàncies entre el seu Grup i el\nGrup Socialista en la defensa de dos models distints de ciutat i de societat, no ha\nestat incompatible situar Barcelona per damunt de les sigles i trobar punts de\ncoincidència.\nObserva que, tot i avui assisteixen al comiat de Jordi Martí Grau, el que resulta\nevident és que es tracta del seu comiat com a regidor, però, coneixent la seva\ntrajectòria vital, de ben segur que hi haurà continuïtat del seu compromís amb\nBarcelona, amb la ciutadania a disposició de la qual posarà el seu actiu personal\ncom a gran coneixedor de l’àmbit de la cultura.\nAcaba la seva intervenció desitjant-li en nom del seu Grup, i a títol personal,\ntots els èxits i encerts en la seva vida personal i en la seva activitat professional i\ntal vegada, en el futur, política.\nEl Sr. Colomé observa que avui acomiaden l’últim Jordi del Grup Socialista, el\ndarrer després de Jordi Hereu i Jordi William Carnes; i, com en els casos anteriors,\n\n3673\n\n\f3674\n\nGASETA MUNICIPAL DE BARCELONA\n\nNÚM. 21\n\navui també acomiaden un amic, que passa a una nova situació que confia que no\ns’allunyi de la polis; atès que la polis, com la política, és entrar i sortir.\nRecorda que han compartit la direcció del Grup Socialista durant dos anys, en\nels quals ha après a valorar un company i un amic que compleix la màxima de Max\nWeber en parlar de l’ètica de la responsabilitat, i actuar sempre en funció dels seus\nvalors i del seu ideari.\nRemarca que avui, a més, aquest consistori perd un orador de raça, tal i com ha\ndemostrat fa ben poc en el seu parlament de comiat, que tanca una etapa llarga\nen aquesta casa, de la qual diu que li estalviarà la glossa en atenció a la timidesa\nque s’atribueix el regidor Martí.\nTanmateix, sap que, com deia Kerouak, alguna dia es trobaran al camí, ja que\nforma part d’una de les dues tradicions del PSC, un partit definit com d’àmplies\nfronteres;\nAfegeix que algú va escriure en la seva tesi doctoral, el 1988, el següent:\n“Aquestes dues tradicions i concepcions socialistes diferenciades poden descriure’s\nde la manera següent: la tradició socialista provinent del PSC-Congrés pren les\nseves arrels històriques en el moviment cooperativista, en l’anarcosindicalisme, en\nel catalanisme; és anticentralista, antiestatista i autogestionària, i té unes fortes\ninfluències del cristianisme de caire social. En canvi, el PSOE representaria el\nsocialisme de tradició republicana, laica, obrerista i estatista.\nLa primera, s’anomena tradició societal, l’altra, estatal. La suma de les dues\nforma part de la pluralitat, diversitat i riquesa del PSC; una no s’entén sense\nl’altra.”\nAcaba dient que avui no és un adéu, sinó un fins aviat; i remarca que, sobretot,\nJordi Martí sempre serà un ciutadà de Barcelona.\nEl Sr. Alcalde tanca les intervencions de comiat al regidor Jordi Martí Grau, i com\na alcalde de la ciutat li expressa el seu agraïment, i com a representant del Grup\nde CiU, també. Fa un reconeixement de la seva tasca al servei de Barcelona durant\nels darrers anys, i li fa avinent la seva estima i valoració. Reconeix que els temps\nno han estat fàcils, sobretot aquests últims anys, amb moments complicats des de\nla perspectiva econòmica i social, política i institucional, que els han dificultat\npoder arribar a acords importants.\nIgualment, des d’òptiques i posicions diferents en ocasions, remarca que Jordi\nMartí ha treballat amb fermesa per la ciutat des de l’oposició; destaca la seva\ndedicació i el seu compromís, especialment pel que fa a l’àmbit de la cultura, com\na bon entusiasta del coneixement; però també en altres àmbits on també ha tingut\nresponsabilitats, i considera que avui li deu un reconeixement públic per\nconsecucions com l’impuls al Pla de biblioteques, de la xarxa de fàbriques de\ncreació o la internacionalització del sector cultural de la ciutat a través de l’Agenda\n21 de la Cultura.\nDestaca i comparteix el convenciment del regidor que la manera d’avançar d’una\nciutat és creient en la cultura, com a eina de generació de llocs de treball i\nd’activitat econòmica; i posa en valor la seva vocació de servidor públic i de\ncompromís amb Barcelona i Catalunya.\nAcaba la seva intervenció, després de desitjar-li molta sort i fer-li avinent que\ncontinuen comptant amb la seva implicació, amb uns versos de Miquel Martí i Pol:\n“Dóna’m la mà per fer camí cap al gran llac dels somnis/dóna’m la mà, hi ha un\nhoritzó que ens crida molt lluny./Dóna’m la mà, dóna’m la veu i proclamem que tot\nestà per fer, tot és possible avui/fem sentir arreu el vell desig d’un món millor.”\nS’aprova, per unanimitat, aquesta moció, la urgència de la qual fou declarada\nper la Junta de Portaveus.\nMc 3. Designar l’Im. Sr. Guillem Espriu Avendaño President de la Comissió\nd’Economia, Empresa i Ocupació, en substitució de la Ima. Sra. Assumpta Escarp i\nGibert.\nMc 4. Adoptar, en l'exercici de les competències reservades a l'Ajuntament com\na soci únic de la Societat Barcelona d’Infraestructures Municipals, S.A., els acords\nsegüents: Primer. Designar la Ima. Sra. Carmen Andrés i Añón i l’Im. Sr. David\nEscudé i Rodríguez membres del Consell d'Administració de la Societat Barcelona\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nd’Infraestructures Municipals, SA, en substitució, respectivament, de l’Im. Sr. Jordi\nMartí i Grau i l’Im. Sr. Joan Trullén Thomàs. Segon. Establir que el termini de\ndesignació dels consellers que es nomena serà l'establert en els respectius\nestatuts, sens perjudici de la renovació que fos procedent en el canvi de mandat\nconsistorial. Tercer. Facultar indistintament el President i el Secretari del Consell\nd'Administració per comparèixer davant notari i elevar a escriptura pública els\nnomenaments anteriors, com també per complir els tràmits necessaris per a la\nseva inscripció en el Registre Mercantil i també la correcció d'errors materials en\ncas necessari.\nMc 5. Designar representant de l’Ajuntament de Barcelona al Consell Metropolità\nde l’Àrea Metropolitana de Barcelona la Ima. Sra. Montserrat Sánchez Yuste, en\nsubstitució de l’Im. Sr. Jordi Martí i Grau.\nMc 6. Designar representants de l’Ajuntament de Barcelona als Consorcis\nsegüents: Consorci del Centre de Cultura Contemporània. Casa de la Caritat: Im.\nSr. Guillem Espriu Avendaño vocal del Consell General en substitució de l’Im. Sr.\nJordi Martí i Grau. Consorci de la Zona Franca: l’Im. Sr. Gabriel Colomé i Garcia\nmembre del Ple, en substitució de l’Im. Sr. Jordi Martí i Grau.\nS’aproven, per unanimitat, les quatre mocions precedents, la urgència de les\nquals fou declarada per la Junta de Portaveus.\nPART D’IMPULS I CONTROL\na) Proposicions / declaracions de grup\nDel Grup Municipal Socialista\nPp 1. El Plenari de l'Ajuntament de Barcelona acorda: Que el Govern municipal\ndestini els 139.285.463,68 euros del superàvit obtingut l’exercici 2013 a: 1.\nImpulsar un Pla per a polítiques socials que incorpori les mesures següents: a) 25\nmilions d’euros per incorporar, com a mínim, 2.000 nous usuaris al Servei\nd’atenció a la dependència. B) 28 milions d’euros per la finalització de les obres de\nl’Hospital del Mar. C) 12 milions d’euros per la planificació i construcció de noves\nescoles i instituts, prioritàriament els instituts Vallcarca (Gràcia), Fabra i Coats\n(Sant Andreu) i Angeleta Ferrer (Eixample), previstos al pla d’equipaments\neducatius i que s’inclogui aquesta inversió en el compte del deute que la\nGeneralitat de Catalunya té amb l’Ajuntament de Barcelona. d) 25 milions d’euros\nper incrementar l’aportació de l’Ajuntament de Barcelona de l’any 2014 al\nfinançament del transport públic metropolità, per permetre avançar en\nl’establiment d’una nova estratègia tarifària, aplicable ja aquest 2014. 2. Impulsar\nun Pla per a la reactivació econòmica que incorpori les mesures següents: a) 25\nmilions d’euros per reforçar les polítiques actives d’ocupació i de suport al comerç\nde proximitat que realitzen l’empresa municipal Barcelona Activa i l’àrea de\ncomerç, consum i mercats de l’Ajuntament que incloguin, entre d’altres, ajuts per\nals nous emprenedors, pines i autònoms de la nostra ciutat així com les mesures\nincloses en el Pla de xoc contra l’atur juvenil (ajuts per a la contractació de joves,\nprograma municipal de beques, programa de crèdits per a la formació, etc.). b) 25\nmilions d’euros per impulsar, en el marc del Consorci de l’Habitatge de Barcelona,\nuna nova convocatòria d’ajuts a la rehabilitació destinats a subvencions per a la\nrehabilitació d’edificis d’ús residencial i d’habitatges a la ciutat de Barcelona, que\nabastin com a mínim la reparació de patologies estructurals, la millora de\nl’envolvent de l’edifici, de les instal·lacions i de l’accessibilitat, incloent un\nprograma específic d’instal·lació d’ascensors.\nEl Sr. Colomé presenta la proposició, que justifica perquè la gestió\npressupostària de l’any 2013 ha fet sortir a la llum un fet que confien que no es\ntorni a repetir mai més en aquest ajuntament, i que poden resumir amb la xifra de\n140 milions d’euros de superàvit pressupostari, que el govern ha deixat a la caixa\n\n3675\n\n\f3676\n\nGASETA MUNICIPAL DE BARCELONA\n\nNÚM. 21\n\nen comptes de posar-los al servei de la ciutadania, i addueix que aquests milions\nde superàvit s’haurien d’haver gastat, en un context de crisi econòmica, per cobrir\nles creixents necessitats socials dels veïns i les veïnes de Barcelona.\nArgumenta que podria posar moltes dades damunt la taula per il·lustrar aquesta\nqüestió, tot i que prefereix sintetitzar-ho en què que quan CiU va arribar al govern\nde la ciutat, un 38% de les persones aturades de la ciutat no cobrava cap\nprestació, i avui aquest percentatge s’ha incrementat fins al 46%.\nFa notar que, davant d’aquesta crisi social sense precedents, la resposta de\nl’Alcalde ha estat tancar el 2013 amb un superàvit de 140 milions d’euros i amb\nuns recursos de caixa de més de cinc-cents milions, que suposen un increment\nrespecte a l’any anterior de més de dos-cents seixanta milions d’euros.\nConsidera, doncs, que aquest seguit de dades demostren que el relat de\nl’Alcalde, que es presenta com a socialdemòcrata, ha quedat desacreditat, atès que\nno s’adiu amb el fet de tancar un exercici amb un superàvit a la caixa, que defineix\ncom un fet escandalós. Altrament, remarca que aquests recursos haurien permès,\nper exemple, iniciar els més de mil habitatges socials amb què intenta camuflar\namb l’operació de privatització de la gestió dels aparcaments del centre de la\nciutat. Entén, per tant, que aquesta liquidació és la prova que ja disposaven de\nrecursos per fer-los.\nAddueix que aquesta manera d’actuar no es pot qualificar de gestió, sinó\nd’aplicació directa d’ideologia, i no pas precisament socialdemòcrata, de manera\nque recomana a l’Alcalde que, si encara aspira a ser-ho, escolti amb atenció allò\nque li proposen el socialdemòcrates autèntics.\nTot seguit, enumera les mesures que el seu Grup considera que s’haurien de dur\na terme amb els cent quaranta milions de superàvit: 25 milions per incorporar dos\nmil nous usuaris, com a mínim, al servei d’atenció a la dependència; 28 milions per\na la finalització de les obres de l’Hospital del Mar; 12 milions per a la planificació i\nconstrucció de noves escoles i instituts, entre els quals els de Vallcarca, Fabra i\nCoats i Angeleta Ferrer; 25 milions per aturar l’increment de les tarifes del\ntransport públic; 25 milions per reforçar les polítiques actives d’ocupació i activar\nel pla de xoc contra l’atur juvenil; suport al comerç de proximitat, autònoms i\npimes que dóna Barcelona Activa; i 25 milions per impulsar, en el marc del\nConsorci de l’Habitatge una nova convocatòria d’ajuts a la rehabilitació. Recapitula\nque aquest seguit de mesures es podrien agrupar en dos eixos; un primer eix\nd’impuls de polítiques socials i un segon de suport a les mesures de reactivació\neconòmica.\nConsideren, en definitiva, que Barcelona necessita un alcalde que mai no perdi\nde vista que la solvència econòmica del consistori ha d’estar sempre al servei de la\nciutat.\nEl Sr. Mulleras indica que el seu Grup comparteix la necessitat de millorar els\nserveis d’atenció a la dependència o de fer les obres necessàries a l’Hospital del\nMar; estan d’acord amb què cal invertir en nous equipaments educatius i en\ntransport públic, que cal reforçar les polítiques d’ocupació; donar suport a\nl’emprenedoria i al comerç de proximitat; i també comparteixen que s’han de\nreforçar els ajuts a la rehabilitació d’habitatge.\nConclou, per tant, que poden arribar a compartir el contingut de moltes de les\ndespeses i inversions que proposa el Grup Socialista, tot i que manifesta que no\nentenen el perquè de la proposició, atès que saben que és inviable perquè ho\nimpedeix el marc normatiu vigent. Precisa que la llei actual estableix que el\nsuperàvit no es pot gastar, llevat que hi hagi una font d’ingressos alternativa, i si\nés així, la tresoreria que genera el superàvit es pot emprar fins que es materialitza\nla nova font d’ingressos, que en el cas de l’ajuntament de Barcelona serà l’operació\nde Bamsa, després de l’estiu. Observa, en aquest sentit, que en punt sisè de\nl’ordre del dia d’aquest Plenari s’ha aprovat definitivament una modificació de\ncrèdit que aplica cent milions d’euros d’aquest superàvit com a avançament dels\ningressos de Bamsa.\nPregunta, en conseqüència, com és que el Grup Socialista no va presentar\nal·legacions a aquesta modificació de crèdit a la qual s’acaba de referir, i ni tan sols\nno l’ha volgut debatre en aquesta cambra, altrament haurien tingut l’oportunitat\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nd’incorporar totes les despeses que ara demanen i fer-les realitat mitjançant\nal·legacions.\nEntén que no ho van fer perquè, potser, prefereixen el màrqueting polític. En\naquesta línia apunta que l’article 32 de la Llei pressupostària impedeix fer el que es\nplanteja amb la proposició; i l’única manera de fer-ho és incórrer en dèficit, i diu\nque el seu Grup és conscient que aquest dèficit hipoteca el futur i aboca a un Pla\nEconòmic i Financer (PEF) que posaria aquest ajuntament sota la tutela de la\nGeneralitat, cosa absolutament paradoxal tenint en compte el superàvit de\nl’ajuntament de Barcelona.\nAfegeix que aquesta proposta obligaria els propers dos anys a tenir superàvit\nobligatòriament per recuperar el dèficit que proposa per a enguany.\nReprenent els arguments expressats al principi de la seva intervenció, fa avinent\nque el seu Grup podria estar d’acord amb les inversions que proposa el Grup\nSocialista, fent-ho a través d’altes i baixes del pressupost per a aquest exercici,\nperò no pas de la manera que pretén atès que va contra la llei vigent.\nAvança, per tant, que atès que la proposició és d’impossible compliment el seu\nGrup hi votarà en contra.\nEl Sr. Mestre avança el vot favorable a la proposta del Grup Socialista, entre\naltres motius perquè el seu Grup considera que no estableix un debat tècnic o legal\nsinó polític sobre una qüestió central d’aquesta administració, un instrument bàsic\nper a l’actuació municipal com és el pressupost; és a dir, l’establiment de\njerarquies i prioritats per als recursos econòmics municipals. Precisa, en aquest\nsentit, que aquests recursos s’han de focalitzar en fer front a la crisi, abocant-hi\ntots els recursos disponibles per fer créixer la despesa i la inversió social, en\nserveis socials, habitatge, als barris on hi ha més risc d’exclusió o fractura social, a\nles polítiques actives d’ocupació, a la formació i a la reactivació econòmica de la\nciutat.\nObserva que podent haver fet tot això els darrers dos anys no s’ha fet i, en\nconseqüència, es pregunten novament com pot ser que el 2012 no s’empressin els\nseixanta milions d’euros de superàvit de l’exercici per a aquestes emergències i\nexigències socials; com pot ser que tampoc no s’hagi fet el 2013, quan hi va haver\ncent quaranta milions disponibles. Diu que els provoca indignació comprovar com\ndos-cents milions d’euros durant els darrers dos anys no s’han posat al servei de\nles persones i dels barris que pateixen més intensament la crisi; i critica que tants\nrecursos, superiors als pressupostos municipals de la gran majoria d’ajuntaments\nde Catalunya, s’hagin quedat a la caixa d’aquest ajuntament, cosa que, al seu\nparer, denota la diferència entre els models de govern de la ciutat. Així, apunta\nque l’anterior govern d’esquerres, els anys 2009 i 2010, va reorientar els\npressupostos i la hisenda municipal per obtenir i dedicar majors recursos per front\na la crisi, i va establir un pla específic el juny de 2010, alhora que es va fer també\nun PEF, aprovat a finals de 2009, a fi d’obtenir aquest increment de recursos.\nAltrament, el govern de CiU prefereix guardar dos-cents milions d’euros a la caixa.\nConsidera, per tant, que es tracta d’un contrast evident entre discursos i fets; i\ntot i que el de CiU no es cansa de dir que la seva prioritat són les persones, es\npregunta per què no ha esmerçat tots els recursos disponibles al seu servei durant\nel 2012 i el 2013. Addueix, en vista d’això, que els discursos que no s’acompanyen\namb fets són només propaganda.\nEl Sr. Laporta comença la seva intervenció amb la consideració que el superàvit\ngenerat per aquest ajuntament el 2013 és excessiu en una conjuntura com\nl’actual; tanmateix, consideren que la generació de superàvit no es pot desvincular\nde l’actual legislació espanyola, fruit de la reforma constitucional pactada pel PP i\nel PSOE, que ofega els municipis i que aboca a la situació paradoxal que, tenint\ndiners a la caixa, l’ajuntament de Barcelona ha de fer filigranes per utilitzar-los\nlegalment. Precisa que aquestes filigranes consisteixen a emprar el superàvit per\nfer inversions financeres sostenibles i alliberar la despesa per cobrir nous\nprojectes; aquesta escletxa que la llei permet té el problema que implica generar\ndèficit, cosa que, al seu torn, obliga a fer un PEF, que porta a la generació de\nsuperàvit el 2015 i, en conseqüència, obliga a fer retallades.\nAfegeix que el PEF posa l’Ajuntament sota la tutela financera de la Generalitat i,\nper tant, consideren contradictori que el Grup Socialista, que sempre critica el\n\n3677\n\n\f3678\n\nGASETA MUNICIPAL DE BARCELONA\n\nNÚM. 21\n\nsotmetiment d’aquest ajuntament a la Generalitat, especialment en el paper de\nbanc bo, ara faci aquesta proposta; alhora que pensen que el PEF obriria la porta a\nquè el ministeri d’Hisenda intervingués en els comptes municipals.\nResumeix que, tot i compartint ideològicament les propostes d’aplicació del\nsuperàvit del 2013 que planteja el Grup Socialista, consideren que no són viables o\nque impliquen escenaris contradictoris o poc desitjables, per la qual cosa avança el\nposicionament d’abstenció.\nLa Sra. Recasens diu, d’entrada, que el govern no donarà suport a la proposició.\nObserva que el Grup Socialista no es cansa de repetir afirmacions que no són\ncertes, confegint un debat a base d’arguments populistes i demagògics.\nAssenyala que Barcelona, des de fa temps, presenta amb transparència el\ntancament dels exercicis pressupostaris; i posa en relleu que la primera mesura de\ngovern del mandat va ser orientar els comptes harmonitzats segons la UE i, per\ntant, eixugant el dèficit acumulat que els van deixar. Precisa, en aquest sentit, que\nl’anterior govern va acumular durant tres anys vuit-cents milions d’euros; i a\ntravés dels resultats i de la gestió dels anys 2012 i 2013, estan aconseguint\nreequilibrar la situació.\nFa notar, en aquest sentit, que no hi ha pitjor política social que tenir uns\ncomptes que no estiguin sanejats i tenir dèficit; i remarca que la visió plurianual\ndels comptes és obligatòria si no es volen hipotecar les generacions futures.\nObserva que el Sr. Colomé ha expressat que no volen que la situació de\nsuperàvit actual es produeixi mai més a Barcelona, i li recorda que els governs\nanteriors van tenir sempre situacions de superàvit entorn dels dos-cents milions\nd’euros, i sempre van mantenir uns comptes sanejats que els permetien dur a\nterme les polítiques socials, tal i com ara fa el govern actual.\nConsidera que la visió del Grup Socialista és a curt termini, i només posa èmfasi\ndemagògicament en el superàvit de l’exercici.\nQuant a les diverses al·lusions del Sr. Colomé a la socialdemocràcia, diu que li\nsorprèn que els països més avançats en socialdemocràcia, aquells que destinen\ngran part dels seus pressupostos a l’impuls de polítiques socials són els que tenen\nmés clar com n’és d’important garantir la sostenibilitat de les finances amb una\nvisió que ultrapassa l’anualitat estricta.\nDestaca, per tant, que la millor política social comença per ser capaços de\ngarantir la sostenibilitat i la liquiditat, atès que sense aquesta garantia les\npolítiques socials no són altra cosa que demagògia, són antisocials i trenquen les\nfinances públiques, cosa que provoca, com tots han pogut comprovar, retallades.\nAfegeix que en la conjuntura actual, que provoca el trencament de les finances i\ndeixa el país sense recursos per tirar endavant, Barcelona mantindrà el seu paper\nde cap i casal del país, fent de motor econòmic i mantenint les finances sanejades,\nredreçant la situació de les persones, creant ocupació i situant la capital de\nCatalunya com a referència de creixement, de futur i d’esperança.\nRatifica, doncs, que el retorn a l’estabilitat perduda els ha permès autonomia i\ndestinar la solvència a habitatge.\nEl Sr. Colomé fa notar que la Sra. Recasens els acusa d’haver deixat vuit-cents\nmilions de dèficit, i insinua que van fer el mateix quan eren al govern de la\nGeneralitat; tot i que, posteriorment, es refereix a uns comptes sanejats i a la\nsolvència de l’Ajuntament que es van trobar en arribar al govern. Es pregunta\nquina explicació té aquesta incongruència, i què pretén traient a relluir els vuitcents milions d’euros de dèficit, que afegeix que van ser auditats.\nEn conseqüència, demana a la Tinent d’Alcalde que els faci arribar l’informe\nd’auditoria que confirma els arguments que esgrimeix, altrament, haurà de\nconsiderar que menteix a aquesta cambra.\nReclama, igualment, que no els donin més lliçons de responsabilitat, i li recorda\nque el govern del qual forma part està en minoria, i convida a la Sra. Recasens a\nestablir més diàleg. En aquest sentit, fa avinent que el pressupost del 2013 ha\nestat prorrogat, que els comptes del 2012 no es van aprovar, i que el pressupost\nd’enguany va ser sotmès a una qüestió de confiança.\nEn conseqüència, atesa la situació, entén que la Tinent d’Alcalde faria bé de no\nvantar-se d’un currículum excel·lent en el seu àmbit.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nPuntualitza que la negociació no significa una adhesió incondicional, i li fa\navinent que sempre els trobarà predisposats al diàleg; i afegeix que la mà estesa\ndel govern sempre és la dreta, motiu pel qual sempre acaba pactant amb el Grup\ndel PP.\nEl Sr. Mulleras, arran de les paraules del Sr. Colomé, replica que no sempre\npacten amb el govern.\nTot seguit, precisa que la Llei d’estabilitat pressupostària no és un caprici del\nministre Montoro, ni del PP i tampoc del PSOE, sinó que és conseqüència del\nreglament del dèficit excessiu de la UE i del pacte d’estabilitat i creixement del\n1997, que prové de les condicions de Maastricht. En conseqüència, és fruit de la\npertinença dels estats a la UE.\nEl Sr. Mestre addueix que la Sra. Recasens sempre el sorprèn amb els seus\narguments, que gosa qualificar de més papistes que el Papa. Així doncs, es troben\namb què la llei obliga a no fer dèficit, i la Tinent d’Alcalde s’entesta a fer superàvits\nsupermilionaris, de cent quaranta milions el darrer exercici. Ratifica, com també\nsap la Sra. Recasens, que durant l’exercici pressupostari, els majors ingressos es\npoden utilitzar, cosa que no ha fet i que els resulta incomprensible.\nObserva, a més, que tampoc no els escolta, atès que la liquidació de 2012 es va\ntancar amb seixanta milions de superàvit, i quatre grups municipals de l’oposició\nvan advertir que aquest superàvit no era acceptable; malgrat això, l’exercici\nsegüent el superàvit va arribar als cent quaranta milions.\nDiu que els desconcerta que no escoltin els grups municipals, i que no només\ncometin els mateixos errors, sinó que els cometin multiplicats.\nEs rebutja la proposició / declaració de grup en debat amb vint-i-tres vots en\ncontra –emesos pels Srs. Trias, Forn, Puigdollers, Vives, Ciurana, Ardanuy, Blasi,\nMartí i Freixedes i les Sres. Recasens, Fandos, Homs, Vila i Rognoni, i també pels\nSrs. Fernández Díaz, Mulleras, Villagrasa, Bolaños i Ramírez i les Sres. Esteller,\nMartín, Pajares i Casanova–, dues abstencions –emeses pels Srs. Laporta i\nPortabella– i setze vots a favor de la resta de membres del Consistori.\nDel Grup Municipal del Partit Popular\nPp 2. El Plenari del Consell Municipal acorda: Aprovar una modificació de crèdit\nd’altes i baixes per import de 71.045.358 euros en el Pressupost 2014 de\nl’Ajuntament de Barcelona per tal d’incrementar la despesa en atenció social,\nequipaments educatius, sanitaris i esportius, inversions de barri, i en suport a\nl’empresa i foment de l’ocupació, a partir de reduir despesa corrent innecessària\ncom una part de les transferències als ens dependents, de publicitat, i d’informes i\ntreballs tècnics, entre altres, com també inversions no prioritàries o innecessàries,\nsegons la taula adjunta.\nEl Sr. Fernández Díaz, que presenta la proposició, diu que a l’ajuntament de\nBarcelona es dóna la paradoxa que els pressupostos del 2014 es van aprovar amb\nel refús majoritari del Plenari, aplicant-hi el mecanisme legal de la qüestió de\nconfiança.\nNo obstant això, i malgrat que el govern actuï com si tingués majoria absoluta,\nadverteix que els pressupostos són modificables, fet que justifica la proposició que\navui presenta el seu Grup, en el sentit de fer-ne una primera modificació puntual,\nque obre la possibilitat a què en successives sessions plenàries es puguin presentar\naltres mesures complementàries a mesura que avança l’exercici i l’execució\npressupostària en diversos capítols i partides.\nPrecisa que aquesta primera modificació pressupostària que avui presenten té\nun impacte econòmic de setanta-un milions d’euros, i ho proposen fer amb la\npertinent determinació d’altes i baixes en les partides i capítols implicats.\nConsidera que aquesta modificació és factible i positiva per afavorir més\nausteritat en la despesa corrent, en la contractació i en la redacció i elaboració i\nd’informes, estudis o publicitat municipal. Entenen que cal, alhora, una millor\ngestió pressupostària, derivada d’un seguiment de l’execució del capítol\nd’inversions municipals, que obre la possibilitat de reassingnar noves inversions, o\n\n3679\n\n\f3680\n\nGASETA MUNICIPAL DE BARCELONA\n\nNÚM. 21\n\nprioritzar-ne d’altres que havien estat relegades o descartades pel govern\nmunicipal en aprovar el pressupost.\nA tall d’exemple, es refereix a la reunió d’ahir mateix del consell d’administració\nde Bimsa amb motiu de la licitació de les obres de la Diagonal, i en què van poder\ncomprovar que es generava una reducció de gairebé quatre milions d’euros de la\nxifra pressupostada inicialment.\nAfegeix que també consideren factible i imprescindible que es facin noves\nassignacions d’inversions, o reassignacions de les partides com passa amb el\ncastell de Montjuïc o el Museu de les Cultures del Món, que els grups municipals\nmajoritàriament van considerar que no eren una prioritat.\nRemarca que, d’acceptar la proposició, podrien alliberar més recursos per\ndestinar-los a polítiques d’actuació prioritàries en els àmbits de les persones, dels\nbarris i d’ocupació; puntualitza que en capítol de l’ocupació han centrat algunes de\nles prioritats pressupostàries que proposen en aquest primer paquet de setanta-un\nmilions d’euros, i esmenta la lluita contra la crisi amb la creació de llocs de treball,\nincrementant els recursos per a polítiques d’ocupació i de capacitació professional,\no donar més suport a l’emprenedoria i al comerç. Es refereix, també, a la\nnecessitat d’enfortir l’atenció social amb mesures concretes com ara l’increment\ndel servei d’atenció domiciliària, teleassistència, beques menjador, i el suport a les\nfamílies en diversos àmbits.\nCita altres aspectes a tenir en compte a favor de les persones, entre els quals la\ninversió en sanitat, en equipaments, en educació –sempre amb el reconeixement\nde deute per part de la Generalitat–; afegeix la inversió en polítiques d’habitatge i\nde rehabilitació, que en complementin d’altres que tiraran endavant amb l’acord de\nmodificació de crèdit de cent milions d’euros inclosa en el punt sisè de l’ordre del\ndia d’aquesta sessió; propostes en favor dels barris en l’àmbit de l’esport, i amb\nequipaments diversos en els àmbits de la cultura o de la gent gran; altres\nactuacions diverses a la Trinitat, Vallcarca o La Verneda Industrial, totes les quals\nhan annexat amb detall a la proposició.\nPosa en relleu que aquest és el sentit de la seva proposta, atenent a l’aprovació\nd’uns pressupostos amb el mecanisme legal de la qüestió de confiança, que el seu\nGrup no comparteix, i als quals va presentar al·legacions que, coherentment, avui\nels porten a plantejar aquesta proposició, que significa una primera actuació\nmitjançant el mecanisme legal de la modificació puntual pressupostària per un\nimport de 71 milions d’euros, i la reassignació dels recursos d’altes i baixes a fi de\nmantenir l’equilibri necessari.\nLa Sra. Escarp inicia la seva intervenció amb l’observació que la sessió d’avui és\nde constatacions, i afirma que el seu Grup comparteix amb el del PP que el\npressupost de 2014 presentat pel govern és un mal pressupost; alhora que també\nconstaten la seva soledat, tant pel que fa a aquest pressupost com en molts altres\naspectes.\nAvança, no obstant això, que el seu Grup emetrà un vot contrari a la proposició,\nque justifica, bàsicament, perquè el seu Grup i el del PP es mouen en dos móns\neconòmics diferents; el Grup del PP ho fa en el món de l’austeritat i de la\nprivatització, i el seu en el món de la inversió i la defensa de la cosa pública.\nPuntualitza que mai no acceptarien un ajuntament enriquit enfront d’una ciutat\nempobrida; i afegeix que la solvència municipal només s’ha de posar a favor de la\nciutadania, amb serveis per als qui els necessiten.\nAddueix que aquesta argumentació que acaba de fer és la diferència entre la\nproposició del PP i la del seu Grup; així, la present proposició reclama setanta\nmilions d’euros entre les partides d’un mal pressupost, mentre que la seva és\nincorporar cent quaranta milions per generar polítiques socials i de reactivació\neconòmica.\nAfegeix que, si alguna cosa ha caracteritzat l’obra de govern els darrers tres\nanys, ha estat la influència clara del Grup del PP, atès que amb la seva\nconcurrència s’ha aprovat el Pla d’Usos de Ciutat Vella, la Marina del Port Vell,\nl’ordenança de terrasses, l’operació Bamsa, el pressupost de 2012 i les ordenances\nfiscals, l’acord d’inversions del 2013, i la recent modificació de crèdit, de cent\nmilions d’euros.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEn conseqüència, diu que els sorprèn que avui reclamin aquesta modificació de\ncrèdit, quan la seva força negociadora hauria pogut aconseguir que moltes de les\ncoses que demanen imposant-les i condicionant-les juntament amb altres\naprovacions, cosa que no va fer, per exemple, amb la inversió del Museu de les\nCultures del Món o el Castell de Montjuïc.\nTot seguit, entra breument en el detall del paquet de setanta-un milions d’euros,\namb el qual es proposa una reducció lineal del 10% de compra de serveis i,\nparadoxalment, amb les altes, proposen compra de serveis; motiu pel qual posa en\nevidència que, si no els diuen d’on faran les baixes, incorren en una flagrant\nmanca de rigor.\nPrecisa que comparteixen moltes de les altes que proposa el Grup del PP, però\nmoltes són compres de serveis que entren en contradicció si no se sap en què es\nprodueixen les baixes.\nConclou, però, que no entra ni en les altes ni en les baixes de la proposta, sinó\nque vol deixar clar que no comparteixen el model econòmic que defensa el Grup\ndel PP juntament amb el govern de la ciutat.\nEl Sr. Mestre addueix que la proposta del Grup del PP té el problema d’origen\nque no suporta el contrast ni amb la memòria ni amb la realitat dels ajuntaments,\nmassa sovint imposada des del ministeri d’Hisenda.\nPuntualitza que no suporta el contrast amb la memòria recent, i relata breument\nels fets a fi d’il·lustrar-ho: el pressupost de 2012 s’aprova amb un pacte entre CiU i\nel PP, així com també la seva pròrroga el 2013, i de la mateixa manera es fan dues\nmodificacions de crèdit, de 129 i de 93 milions d’euros, per a despesa corrent i\ninversió.\nEs pregunten, doncs, com és que amb aquests precedents no van pactar el\npressupost d’enguany, i no van incorporar-hi les propostes que avui presenten.\nConstaten que la situació és estranya, atès que ambdós grups tenen\ncoincidències clares quant al model de ciutat, han pactat les grans magnituds\npressupostàries del 2012 i 2013, coincideixen en parlar de política pressupostària i\nprivatització; en conseqüència, sospiten que enguany no s’ha produït el pacte\nperquè s’acosten les eleccions municipals.\nAfegeix que el Grup del PP proposa com a baixes inversions no prioritàries, entre\nles quals no hi consta ni la reforma del passeig de Gràcia ni de la Diagonal, que\nrepresenten pràcticament vint milions d’euros, que contràriament al que considera\nel seu Grup, per al PP i al govern de la ciutat sí que en són, de prioritàries.\nIgualment, si es contrasta la proposta amb la realitat que viuen els ajuntaments,\nconsideren que tampoc no té credibilitat, ja que el ministeri d’Hisenda i el govern\nde l’estat, via decrets i lleis, imposen què poden fer els ajuntaments i què no,\nsense respectar l’autonomia local, sense diàleg, i sense arribar a acords amb la\nrepresentació dels municipis. Remarca que amb l’obsessió de regular l’acció\nmunicipal, també imposen què cal fer amb el superàvit, tal i com fa el Reial\nDecret-llei 2/2014, de 21 de febrer, que modifica el text refós de la Llei d’hisendes\nlocals, i estableix una limitació extraordinària –pràcticament anul·la– de la\ncapacitat de dur a terme inversions municipals a partir de la utilització dels\nsuperàvits; i afegeix que si es pot fer alguna inversió de les que estan llistades en\nels programes d’inversions sostenibles financerament, tal i com les anomena el\nministeri, resulta que si tenen alguna afectació en els capítols I i II –com sol ser\nhabitual–, cal demanar autorització prèvia al ministeri d’Hisenda per fer-les.\nConclou que la realitat és que, per incrementar la despesa i la inversió social, tal\ni com proposa el Grup del PP, la seva mateixa formació al govern de l’estat hi posa\nimpediments.\nEntén, doncs, que la proposició és en si una incoherència, ja que Madrid\nprohibeix que es dediquin tots els recursos amb criteri d’autonomia municipal per\natendre la ciutadania i els territoris.\nEl Sr. Laporta observa que la modificació pressupostària que proposa el Grup del\nPP és de 71 milions d’euros, una xifra gens menystenible, obtinguda donant de\nbaixa un seguit de partides que actualment formen part del pressupost de 2014, i\nincorporant altres propostes, bàsicament de despesa social i d’inversions en\nequipaments als barris. Apunta que el seu Grup comparteix la majoria de\npropostes de la llista d’altes, moltes de les quals són reivindicacions veïnals;\n\n3681\n\n\f3682\n\nGASETA MUNICIPAL DE BARCELONA\n\nNÚM. 21\n\ntanmateix, la proposta els planteja un seguit de dubtes, entre els quals, en primer\nlloc, per quin motiu presenten una modificació del pressupost d’enguany quan\npodrien haver inclòs la demanda en el moment de negociar-lo, i ni tan sols en van\nvoler parlar. En aquest sentit, fa avinent que UpB sí que va tenir intenció de\nnegociar, malgrat que el pressupost no era precisament el que haurien volgut.\nEn segon lloc, assenyala que no comparteixen que pretenguin donar de baixa\npartides que impliquen perdre els 4.875.000 euros d’inversió al Castell de\nMontjuïc; i, d’altra banda, els sorprèn que proposin com a altes el CEIP La\nMaquinista o l’IES Vallcarca, que impliquen l’increment del deute contret per la\nGeneralitat amb l’Ajuntament.\nFinalment, indica que hi ha altres projectes que no s’inclouen en la proposició\ndel Grup del PP i que consideren que són prioritàries per a la ciutat.\nAcaba dient que el posicionament del seu Grup serà d’abstenció, atès que no\nexpliquen els criteris segons els quals prioritzen alguns projectes en detriment\nd’altres, i perquè no veuen clar el marc en què insereixen la proposta.\nLa Sra. Recasens comença la seva intervenció comparant la proposició que ha\npresentat abans del Grup Socialista, que ha qualificat de populista, demagògica i\nimpossible de complir, amb la present proposició, que si bé no hi votaran a favor,\nconsideren que en temps i forma es pot arribar a negociar.\nJustifica aquesta precisió per la necessitat de la sostenibilitat de les finances\npúbliques com a millor garantia i eina per tirar endavant les polítiques socials.\nObserva que el Sr. Colomé, en tractar la proposició del seu Grup, li demanava\nd’estendre la mà esquerra en comptes de la dreta, i replica que la mitjana dels\nanys 2007-2011 de despesa social va ser de cent cinquanta-quatre milions\nd’euros, mentre que el 2012 va ser de dos-cents onze i el 2013 de dos-cents vinti-cinc, i el 2014 està prevista en dos-cents quaranta-un milions d’euros, xifres que\nposen en relleu l’increment substancial en inversió en polítiques socials respecte a\nl’anterior mandat.\nQuant a l’acusació que els feia la Sra. Escarp de defensar les privatitzacions, li fa\nnotar que quan governava la seva formació es va vendre el 85% de Serveis\nFuneraris.\nConfirma que no poden donar suport a la proposició, tot i que reconeixen que\nestà ben plantejada, i no es limita a demanar més despesa sense dir d’on s’ha de\ntreure i proposen un seguit de baixes i altes, és a dir, plantegen una modificació de\ncrèdit, tot i que adverteix que ara no és el moment oportú de parlar-ne. Així,\nrecorda que quan el govern confegia els pressupostos del present exercici, i van\nproposar negociar-los, el Grup del PP no va plantejar aquestes modificacions de\ncrèdit. Consideren que, tal vegada, el motiu va ser que, en aquella ocasió, el Grup\ndel PP buscava la foto i no pas l’interès real.\nPuntualitza que aquesta proposició es podria incloure en el marc de la negociació\nque han de tenir d’aquí a pocs mesos per als pressupostos de 2015; sobre el qual\nesmenta que la partida de despesa social continuarà estant garantida.\nAvança la voluntat, per tant, que aquesta proposta es continuï mantenint durant\nels propers mesos i que es pugui negociar de cara al pressupost de l’any vinent,\njuntament amb les de tots els grups municipals.\nEl Sr. Fernández Díaz argüeix que si els sembla tan dolent pactar amb el govern\nde la ciutat, no entén com el Grup Socialista i el d’ICV-EUiA poden governar amb\nCiU al Consell Comarcal del Barcelonès i a l’Àrea Metropolitana, més encara quan\naquests grups voten en un sentit en aquest ajuntament i en un altre de diferent en\naquelles institucions quan es tracta d’assumptes de ciutat.\nConsidera que les intervencions dels grups de l’oposició han posat de manifest\nque els preocupa més qui proposa que no pas què es proposa, emprant una\nretòrica fàcil en el sentit que prefereixen criticar els partits que pacten que no pas\nels continguts. Fa notar que aquesta actitud ja la van constatar en ocasió del pacte\nd’inversions, i la prova és que no hi van presentar cap al·legació, com també ho\nhan posat de manifest avui mateix, quan en el punt sisè de l’ordre del dia, de\nmodificació de crèdit de cent milions d’euros, no han tingut la valentia de\npresentar-hi cap al·legació ni tampoc no han intervingut per justificar el vot en\ncontra. Entén que, altrament, haurien hagut de reconèixer que no podien anar en\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ncontra d’uns acords municipals promoguts pel Grup del PP, que destinen cent\nmilions d’euros a habitatge i quinze més per a polítiques socials.\nRatifica que han presentat aquestes propostes perquè els pressupostos del 2014\nno són els seus i, en conseqüència, no hi van donar suport; i justifica que no les\nvan presentar abans en una negociació amb el govern perquè la seva manera de\nfer-ho era presentant al·legacions, que no van tirar endavant atès que el\npressupost es va aprovar amb el mecanisme de la qüestió de confiança.\nFinalment, fa avinent que, malgrat el vot contrari dels Grups Socialista i d’ICVEUiA, i l’abstenció d’UpB, que aprofita per agrair, es podria donar la paradoxa que\nsi el govern s’absté, l’Alcalde haurà aprovat els comptes municipals de Barcelona\nActiva gràcies al Grup Socialista, i s’haurà refusat modificar els pressupostos.\nLa Sra. Escarp fa notar al Sr. Fernández Díaz que resulta evident que hi ha un\nmodel econòmic que comparteix amb el Grup de CiU, tal i com la Tinent d’Alcalde\nha posat de manifest en iniciar la seva intervenció.\nFinalment, fa avinent a la Sra. Recasens que avui, una vegada més, ha\ndemostrat la seva voluntat de fer política a la manera de la Sra. Merkel.\nLa Sra. Recasens lamenta aquesta darrera intervenció de la Sra. Escarp, i es\npregunta per què, quan fa una estona han aprovat una modificació de crèdit de\ncent milions d’euros per a habitatge, amb el suport del Grup d’UpB, del PP i del\nseu, el Grup Socialista no s’ha afegit al consens.\nPosa de manifest que ni la proposició anterior del Grup Socialista ni aquesta\naconsegueixen l’aval d’aquest Plenari, cosa que palesa que no existeix una majoria\nalternativa al govern.\nEs rebutja la proposició / declaració de grup en debat amb trenta vots en contra\n–emesos pels Srs. Trias, Forn, Puigdollers, Vives, Ciurana, Ardanuy, Blasi, Martí i\nFreixedes i les Sres. Recasens, Fandos, Homs, Vila i Rognoni, Srs. Martí, Trullén,\nColomé, Espriu i Escudé i les Sres. Escarp, Jaurrieta, Andrés, Moraleda, Díaz i\nSánchez, i també dels Srs. Gomà i Mestre i les Sres. Blasco, Sanz i Ribas–, dues\nabstencions –emeses pels Srs. Laporta i Portabella– i nou vots a favor de la resta\nde membres del Consistori.\nDel Grup Municipal d’Iniciativa per Catalunya Verds-EUiA\nPp 3. El Plenari del Consell Municipal acorda que el Govern municipal: 1. Doni\ncompliment a la proposició aprovada a la Comissió d’Hàbitat Urbà i Medi Ambient\ndel passat 19 de març respecte a les polítiques municipals per prevenir\ndesnonaments, i de forma immediata al seu punt primer, que estableix: “Designar\nun responsable del Govern municipal en relació a les actuacions per evitar\ndesnonaments a la ciutat”. 2. Garanteixi el dret al reallotjament públic de totes les\npersones vulnerables afectades per processos de llançament per mitjà de: a)\nL’elaboració d’un nou Reglament d’Accés als habitatges de la Taula d’Emergències\nSocials. La nova regulació haurà d’estar adaptada a la situació d’emergència\nhabitacional que viu avui Barcelona, i contemplar de forma inclusiva el conjunt de\nsupòsits que la configuren; b) L’increment del nombre d’habitatges del fons de\nlloguer social a disposició de la Taula d’Emergències, per tal de garantir l’atenció\nprioritària i el dret a l’habitatge en tots els casos de vulnerabilitat social. 3.\nGaranteixi el dret a l’habitatge de totes les persones i famílies en situació\nd’exclusió residencial i amb necessitat de suport social personalitzat a través de\nl’ampliació del Programa Municipal d’Habitatges d’Inclusió, per tal d’avançar cap al\nmodel “housing first” i enfortir els processos d’inclusió social. Dotar el Programa\nMunicipal d’un mínim de 50 habitatges d’inclusió nous abans de finalitzar l’actual\nmandat.\nEl Sr. Gomà, inicia la seva intervenció agraint al govern municipal l’esforç\nd’haver transaccionat la proposició del seu Grup, que confia que també pugui\nobtenir el suport de la resta de grups municipals i que es pugui aprovar, inscrivintse al conjunt de proposicions aprovades anteriorment en aquest Plenari en\nreferència a la lluita contra els desnonaments i l’exclusió residencial a Barcelona,\namb barris on els desnonaments són una realitat punyent que provoca una situació\nd’emergència habitacional continuada, juntament amb l’exclusió social vinculada al\n\n3683\n\n\f3684\n\nGASETA MUNICIPAL DE BARCELONA\n\nNÚM. 21\n\nrisc de pèrdua de l’habitatge o a la seva pèrdua en el cas de persones socialment\nmolt vulnerables.\nEntén que resulta obvi que aquesta realitat requereix respostes polítiques\npúbliques, de manera que en aquesta cambra hi ha hagut debat i aprovació de\npropostes en aquest sentit; així, recapitula que el desembre de 2012 es va aprovar\nuna proposició àmplia que, al llarg dels darrers mesos, ha tingut un\ndesenvolupament parcial i no suficient al seu parer, per la qual cosa consideren\nque cal continuar enfortint els instruments per fer de la lluita contra els\ndesnonaments i l’exclusió residencial una prioritat.\nEn aquesta línia, recorda que ara fa un mes a la comissió d’Hàbitat Urbà es va\naprovar una proposició, amb l’acord del govern, que incorporen en el primer punt\nde la present proposició; una proposta que parlava de la necessitat de reforçar la\nxarxa d’oficines d’habitatge, que es presentés un informe trimestral a la Comissió\nmixta de Desnonaments, i de la necessitat que el govern nomeni un responsable\npolític en matèria de lluita contra els desnonaments, de manera que hi hagi\nexpressió política i visualització que es tracta d’una prioritat, amb una figura del\ngovern de la ciutat que la impulsa i que la situa en el centre de l’agenda de les\npolítiques d’habitatge públiques, com ja passa en altres àmbits de les polítiques\nsocials com és el cas de la immigració, l’acció comunitària o les persones grans.\nA banda d’aquesta voluntat política, insisteix que també cal reforçar els\ndispositius d’actuació. En aquest sentit, recorda que Barcelona va ser una ciutat\npionera en la creació d’una Taula d’habitatges d’emergència i d’un programa\nmunicipal d’habitatges d’inclusió. Consideren que aquests dos instruments, vigents\nencara, són rellevants, però també que cal adaptar-los i reforçar-los en funció de\nla nova realitat.\nQuant a la Taula d’habitatges d’emergència entenen que el seu paper\nfonamental hauria de ser garantir el dret al reallotjament públic de les persones i\nde les famílies socialment vulnerables, cosa que passa per modificar el reglament\nd’accés, tal i com també assenyalava la Síndica de Greuges en el seu informe\nanual. Diu que són del parer que l’actual reglament és anacrònic, atès que quan es\nva elaborar encara no s’havia desencadenat la situació d’emergència habitacional\nactual en alguns barris de la ciutat. En conseqüència, aquesta modificació passa\nper fer-lo més inclusiu i cobrir el conjunt de supòsits que formen part de la realitat\nsocial; igualment, consideren que cal un compromís a fi d’incrementar el nombre\nd’habitatges del fons públic d’habitatge social a disposició de la Taula\nd’emergències.\nEn referència al programa municipal d’habitatges d’inclusió, adreçats al col·lectiu\nque, més enllà de l’exclusió residencial, necessita suport social o socioeducatiu de\ncaire personalitzat, assenyala que el model està canviant, atès que fins ara es\nconsiderava que les persones sense llar o en risc de perdre l’habitatge havien de\npassar primer per habitatges d’acollida i vincular-se a un circuit que, finalment,\nacabava amb l’accés a un habitatge d’inclusió; altrament, tot i que entenen que\naquest model ha de continuar existint, cada vegada més s’imposa el model de\nl’habitatge primer (house in first), ja que com demostren diverses experiències el\nfet de vincular les persones a un habitatge de qualitat i amb suport socioeducatiu i\npersonalitzat és la millor manera que puguin tirar endavant la inclusió social en la\nresta d’àmbits.\nConsideren, doncs, que el programa municipal d’habitatges d’inclusió és un bon\ninstrument, però també que, a hores d’ara, el seu dimensionament és insuficient.\nAixí doncs, en la versió inicial de la proposició demanaven un increment de\ncinquanta habitatges, cosa que representaria dues-centes places, tot i que han\nacceptat, arran de la transacció amb el govern, no establir una xifra concreta ja\nque entenen que és a ell a qui pertoca fixar-la, i perquè consideren que el\ncompromís d’un increment substancial és acceptable.\nA tall de síntesi, recapitula que es tracta, doncs, de voluntat i d’acció política per\nlluitar contra els desnonaments i l’exclusió residencial, i que Barcelona esdevingui\nrealment una ciutat activa en la prevenció dels desnonaments i que, finalment, en\nquedi lliure.\nLa Sra. Andrés assenyala que durant el primer trimestre de l’any es van produir\n105 desnonaments a Barcelona, segons les xifres exposades a la comissió de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nQualitat de Vida; desnonaments que han recaigut en persones que pateixen\nvulnerabilitat social, tal i com confirma el seu pas pel centre d’emergències socials.\nIndica que el 2013, el nombre de desnonaments a la ciutat va ser de cinc-cents.\nAfegeix que, segons dades aportades pel Consorci de l’Habitatge, el 48,4% de\nsol·licitants d’habitatge de protecció social tenen uns ingressos anuals entre quatre\nmil i quinze mil euros, una dada que pressuposa situacions de dificultat per fer\nfront al pagament de l’habitatge i, en conseqüència, de desnonament posterior.\nIndica que l’Ajuntament, en virtut de la Carta Municipal, té una alta\nresponsabilitat en la garantia del dret a l’habitatge i, en aquest aspecte, té molt\ncamí per recórrer encara, tal i com posava de manifest la Síndica en presentar el\nseu informe anual, que indicava que les queixes en matèria d’habitatge han passat\nde menys d’un centenar el 2012 a més de tres-centes el 2013, de manera que va\nrecomanar al govern municipal que calia millorar la coordinació entre l’Oficina\nd’Habitatge i els centres de serveis socials, dedicar més recursos a facilitar\nhabitatge digne a les persones més vulnerables socialment, i incrementar el parc\nde lloguer social.\nDiu que malgrat que reconeixen l’esforç de la Quarta Tinència d’Alcaldia,\nconsideren que cal fer molta feina encara quant a l’aplicació de totes les mesures\nincloses en el Pla d’inclusió, presentat pel govern el desembre de 2012, i sobre el\nqual formula un seguit de qüestions; en primer lloc, pregunta quan es començaran\na construir els mil pisos de lloguer social finançats per l’operació Bamsa; quan\nestarà redactat el nou Pla d’Habitatge, impulsat pel govern a petició del Grup del\nPP; quan podran constatar la seva eficàcia per garantir el dret universal a\nl’habitatge digne; pregunta, també, quan posaran en marxa el sistema de sancions\na les entitats financeres propietàries de pisos buits, que es van comprometre a\naplicar amb la Declaració del Consell de Ciutat que donava suport a la moció de la\nPAH.\nInsisteix, doncs, que cal treballar a fons i amb rapidesa, motiu pel qual avança\nel suport del seu Grup a la proposició, malgrat que preferien el seu redactat inicial,\nen què es precisava la xifra d’habitatges a construir perquè, tenint en compte que\nel govern ha donat mostres que no té per norma acomplir tot allò que s’acorda en\naquest Plenari, els dóna més garanties la concreció ja que permet una avaluació\nposterior.\nEl Sr. Bolaños avança que el seu Grup donarà suport a la proposició, que\nincideix en un drama humà que pot ser minorat amb l’aportació de recursos\nmunicipals. En conseqüència, estan a favor de l’ampliació del parc d’habitatges\nd’inclusió social i consideren que s’ha de situar entre les prioritats del govern\nmunicipal.\nAssenyala que el drama dels desnonaments s’ha plantejat en diverses ocasions\nen aquesta cambra, i admet que el govern ha fet actuacions, tot i que, al seu\npaper, no han estat suficient i s’han fet amb una descoordinació evident, així com\namb una escassa aportació de recursos públics. Afegeix que també hi ha hagut\nmanca de previsió de moltes de les qüestions que planteja el Grup d’ICV-EUiA amb\naquesta iniciativa.\nEl Sr. Laporta posa de manifest que l’accés a un habitatge digne és un dels\nproblemes més rellevants en la conjuntura de crisi actual; en aquest sentit, es\nrefereix a les iniciatives endegades pel seu Grup a fi de pal·liar la situació, entre\nles quals esmenta la proposició que va presentar al Plenari l’octubre de 2011, en\nquè proposaven la creació d’una comissió especial mixta amb integrants dels grups\nmunicipals, associacions de persones afectades i organitzacions socials\nconeixedores de la problemàtica; igualment, en la mateixa proposició feien\nreferència a la declaració de Barcelona com a ciutat activa i compromesa en la\nprevenció dels desnonaments per dificultats econòmiques i en defensa del dret a\nl’habitatge, i en la qual consideren emmarcarda la present proposició, per la qual\ncosa hi votaran a favor.\nAfegeix que també subscriuen les valoracions i recomanacions de la Síndica de\nGreuges, a les quals s’ha al·ludit abans, que en el seu informe del gener passat\nincidia en què la carència d’allotjament social per donar resposta a les situacions\namb algun grau d’exclusió social requereix un plantejament valent.\n\n3685\n\n\f3686\n\nGASETA MUNICIPAL DE BARCELONA\n\nNÚM. 21\n\nPosa en relleu que UpB ha tingut una actitud crítica quant al funcionament de la\ncomissió mixta, atès que no n’han sorgit mesures concretes; i indica que el\ndesembre de 2012 van reclamar que es dinamitzés aquesta comissió a fi\nd’estimular una participació més propositiva que no pas consultiva.\nConclou que troben encertada la proposició, que al seu parer enforteix els\ninstruments per pal·liar les situacions descrites i, alhora, per trobar solucions a la\nproblemàtica dels desnonaments.\nEl Sr. Vives, d’entrada, agraeix la predisposició del Grup proposant per\ntransaccionar el text inicial, que considera com una continuació de la que van\ntractar ara fa una setmana en la comissió d’Hàbitat Urbà que, alhora, provenia\nd’un prec del mes anterior, generant una seqüència que reforça el fet situar en un\nlloc prioritari el drama humà que representen els desnonaments.\nRatifica, doncs, l’acord amb la proposta, tal i com ha expressat en les diverses\nreunions i les converses que han mantingut amb els responsables directes de les\npolítiques d’habitatge.\nCom a resposta al punt de la proposició que demana la figura d’un responsable\npolític, indica que es considera la persona adequada per assumir aquest paper, ja\nque és qui impulsa les polítiques d’habitatge.\nSeguidament, quant a la modificació del reglament d’accés a l’habitatge, informa\nque actualment està en fase d’aprovació, i que allò que pretén el nou redactat és\ndonar una resposta a les situacions d’emergència habitacional.\nPel que fa al punt b), inclòs en el segon punt de la proposició, diu que cal tenir\nmolt present l’augment exponencial en l’adjudicació d’habitatges per a\ncontingències especials, i precisa que entre 2009 i 2013 s’han adjudicat 776\nhabitatges d’aquesta mena, la gran majoria els darrers anys.\nFinalment, respecte al punt tercer, agreix que el Grup d’ICV-EUiA hagi admès de\nno concretar la xifra, malgrat que la proposada era molt raonable, alhora que\nconfirma que estan treballant també en l’àmbit de house in first des de Qualitat de\nVida.\nEl Sr. Gomà agraeix al conjunt de grups municipals i al govern en particular el\nseu suport a la proposició; igualment, diu que consideren molt pertinent que la\nresponsabilitat política directa sigui assumida per la Tinència d’Alcaldia d’Hàbitat\nUrbà i que recaigui en el Sr. Vives, al qual demana tot el compromís polític i\npersonal i que faci tot el possible per posar tot el potencial en aquestes polítiques.\nObserva que des de començament d’any hi ha hagut més cent famílies\nsocialment vulnerables afectades per ordres de llançament, i que s’han activat els\nserveis socials; concreta que la setmana passada mateix s’han produït\ndesnonaments a Porta, Prosperitat, Roquetes i Ciutat Meridiana, malgrat que\ns’havia aprovat en Plenari el compromís que a Barcelona no hi hauria més\ndesnonaments per part de les entitats bancàries amb les que treballa aquesta\nadministració, i que farien una cessió d’habitatges buits per a programes de lloguer\nsocial, i ambdues coses no s’han produït, tret de la cessió d’un nombre irrellevant\nde pisos.\nInsisteix que no s’han de resignar i, per tant, continuaran impulsant aquestes\npolítiques, i acompanyant les persones que pateixen els desnonaments i donant\nsuport a la feina de la PAH i al moviment veïnal.\nTanca el debat dient que voldria que aquesta proposició, que aproven per\nunanimitat, s’interpretés com una veritable invitació a què l’Ajuntament tingui una\nacció més forta i compromesa, i que si fa uns anys Barcelona va ser capaç de ser\nciutat pionera amb la Taula d’habitatges d’emergència i amb el programa municipal\nd’habitatges d’inclusió, ara ho sigui capaç de posar fi al drama inhumà dels\ndesnonaments.\nS’aprova, per unanimitat, la proposició / declaració de grup en debat amb el text\ntransaccionat següent:\nEl Plenari del Consell Municipal acorda que el govern municipal:\n1. Doni compliment a la proposició aprovada a la Comissió d’Habitat Urbà i Medi\nAmbient del passat 19 de març respecte a les polítiques municipals per prevenir\ndesnonaments, i de forma immediata al seu punt primer, que estableix: “Designar\nun responsable del Govern Municipal en relació a les actuacions per evitar\ndesnonaments a la ciutat”.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n2. Garanteixi el dret al reallotjament públic de totes les persones vulnerables\nafectades per processos de llançament per mitjà de: a) L’elaboració d’un nou\nReglament d’Accés als habitatges de la Taula d’Emergències Socials. La nova\nregulació haurà d’estar adaptada a la situació d’emergència habitacional que viu\navui Barcelona, i contemplar de forma inclusiva el conjunt de supòsits que la\nconfiguren; b) L’increment del nombre d’habitatges del fons de lloguer social a\ndisposició de la Taula d’Emergències, per tal de garantir l’atenció prioritària i el\ndret a l’habitatge en els casos de vulnerabilitat social.\n3. Garanteixi el dret a l’habitatge de les persones i famílies en situació d’exclusió\nresidencial i amb necessitat de suport social personalitzat a través de l’ampliació\ndel Programa Municipal d’habitatges d’inclusió, per tal d’avançar cap al model\n“housing first” i enfortir els processos d’inclusió social. Incrementar de forma\nsubstancial els habitatges d’inclusió nous d’aquest Programa Municipal abans de\nfinalitzar l’actual mandat.\nDel Grup Municipal d’Unitat per Barcelona\nPp 4. El Plenari del Consell Municipal de l’Ajuntament de Barcelona acorda instar\nel Govern municipal a: 1. Crear un programa de suport al Tercer Sector (entitats,\nassociacions i ONG), a partir del Barcelona Crea Ocupació, i dotar-lo\npressupostàriament, amb l’objectiu de fomentar la contractació i que incorpori\nsubvencions de fins a 6000,00 euros per a cada contracte de més de 6 mesos de\ndurada per a persones de més de 45 anys o aturats de llarga durada. 2. Un cop\ncreat aquest pla ocupacional, elaborar un pla de comunicació que es pugés\nreforçar, entre d’altres, a través de la taula del tercer sector i la xarxa d’economia\nsocial de Barcelona.\nEl Sr. Portabella presenta la proposició sobre la creació de nous plans d’ocupació\ndestinats a entitats, associacions i ONG, especialment del tercer sector.\nAssenyala que s’han adonat, especialment des d’algunes de les àrees que porten\na l’Àrea Metropolitana, que les entitats estan passant tantes dificultats que amb\nprou feines poden fer la tasca per a la qual van ser creades. Així, tenint en compte\nque una de les principals xacres socials és l’atur, han intentat confegir una\nproposició que, d’una banda, proposa plans d’ocupació i, d’altra banda, que els\nllocs de treball que proporcionin estiguin destinats a les entitats que ha esmentat.\nPel que fa a la manera com ho plantegen, d’entrada consideren que cal una\ndotació pressupostària amb una subvenció de sis mil euros per a cada contracte de\nmés de sis mesos de durada i adreçat a persones de més de 45 anys o aturades de\nllarga durada.\nPosa de manifest que els sectors més afectats són tant les persones joves, bé\nperquè no troben feina o bé perquè es veuen forçades a l’exili laboral, com les\npersones aturades de llarga durada. En aquest sentit, indica que els plans\nd’ocupació que proposen podrien donar uns rèdits molt importants. En aquest\nsentit, fa avinent que la UE diu literalment que les polítiques actives d’ocupació de\nl’estat espanyol tenen un paper insuficient en la promoció de la mobilitat laboral i\nen la reducció de les desigualtats laborals i formatives, i afegeix que cal reforçar\nles polítiques actives d’ocupació ja que això ajudaria a activar les persones\naturades i a millorar les seves habilitats, sobretot en el cas de les persones amb\nmés risc com els joves, els aturats de llarga durada o les persones menys\nqualificades.\nObserva que en el debat sobre la utilitat dels plans d’ocupació, fins i tot la UE,\nque no es destaca pas per la seva sensibilitat social, hi continua fent confiança.\nD’altra banda, apunta que el nivell d’atur a Catalunya i a Barcelona arriba a unes\nxifres molt preocupants que es resumeixen en què el 2008 hi havia 57.000\npersones a l’atur a Barcelona, i el març de 2014 n’hi ha 107.000.\nEn conseqüència, la proposició que presenten té la voluntat d’elaborar uns plans\nd’ocupació nous per crear llocs de treball i, d’altra banda, donar suport al tercer\nsector.\nLa Sra. Moraleda reconeix que el context econòmic no només ha tingut i té\ngravíssimes conseqüències entre la ciutadania, sinó també en el teixit social de\n\n3687\n\n\f3688\n\nGASETA MUNICIPAL DE BARCELONA\n\nNÚM. 21\n\nBarcelona, de manera que esdevé essencial la feina amb les entitats a favor de la\ncohesió social que han estat i són bones aliades per a la governança local.\nPosa de manifest que la col·laboració entre l’administració i les entitats i\norganitzacions socials per treballar en favor de la cohesió social és, al seu parer,\nl’autèntic model Barcelona, que tant l’estat com la Generalitat estan debilitant amb\ncontínues retallades de despesa social pública –que sovint gestionen–, amb la qual\ncosa s’està provocant una disminució de recursos i un aprimament de l’estat del\nbenestar.\nFa notar que les xifres són molt dures, com demostra que a Catalunya, d’ençà\nque va debutar la crisi, han desaparegut set-centes entitats del sector social i\ns’han perdut divuit mil llocs de treball des del 2009, tot i que malgrat això encara\nresten cent mil llocs de treball, que representen el 2,8% del PIB de Catalunya.\nObserva que aquesta situació es produeix en el moment que la crisi té uns\nefectes més esfereïdors justament quan s’incrementen les demandes d’atenció a\naquestes entitats. A tall d’exemple, fa avinent que l’anuari del tercer sector social\nindica que el nombre de persones destinatàries ha augmentat d’1,7 a 2,1 milions;\nés a dir, que en tres anys s’han incrementat els usuaris en gairebé un 26%.\nAixí doncs, reitera que en el moment en què es fa més necessari incrementar la\ninversió social, topen amb la reducció d’ingressos arran de les retallades que estan\naplicant tant el govern de la Generalitat com el de l’estat. En conseqüència, amb\nl’aplicació de les polítiques del PP i de CiU disposen de menys recursos per atendre\nl’increment de les demandes socials.\nArgumenta que aquest decrement dels ingressos impedeix estimular la\ncontractació a moltes entitats que podrien contractar moltes persones a l’atur a\nBarcelona; i afegeix que pensar en polítiques econòmiques socials és una bona\neina per impulsar les polítiques actives d’ocupació, una recomanació que també\nfeien l’FMI, l’OCDE i la UE, i que no ha estat recollida pel govern de l’estat, tal i\ncom palesa l’evolució dels recursos destinats a les polítiques actives d’ocupació,\nque han passat dels 443 milions l’any 2011 a 176 milions enguany, quan la crisi\nestà aposentada i és molt més dura i a Espanya governa la dreta.\nConsidera, per tant, que la proposta de creació d’un programa de suport al\ntercer sector social en forma de plans d’ocupació pot contribuir a un impuls de les\npolítiques actives d’ocupació.\nDiu que haurien volgut que s’hagués acceptat l’esmena del seu Grup, en el\nsentit que bona part dels 140 milions d’euros de superàvit que té la ciutat\ns’haguessin destinat a implementar aquests plans; malgrat això, subscriuen\nl’increment de les polítiques actives d’ocupació i més inversió en política social i,\nper tant, estan d’acord a destinar els recursos que la ciutadania aporta a la ciutat\nperquè siguin retornats en forma d’ocupació.\nLa Sra. Casanova es refereix també a què, en una conjuntura com l’actual, és\nfonamental intensificar la inserció laboral de les persones a l’atur, especialment\nd’aquelles que estan en una situació més vulnerable o en risc d’exclusió social.\nEn aquest sentit, consideren que no hi ha millor política social que la d’ocupar un\nlloc de treball digne, motiu pel qual el seu Grup ha proposat avui un augment de\ntres milions d’euros per a polítiques d’ocupació i capacitació professional durant el\n2014, per tal d’atendre i incorporar al mercat laboral més persones en situació\nd’atur, a més de dos milions d’euros més per a polítiques d’empresa i de creació de\nllocs de treball. Lamenta, però, que aquesta proposició hagi estat refusada.\nAfegeix que, en aquesta mateixa línia, en la darrera sessió de la comissió\nd’Economia, Empresa i Ocupació van deixar clar que el seu Grup és partidari\nd’emprar els plans d’ocupació si es dirigeixen a persones vulnerables o en risc\nd’exclusió social. Recorda que el febrer passat van arribar a un acord amb el\ngovern municipal per incrementar en dos milions d’euros la dotació dels programes\nocupacionals per a aquests col·lectius durant el 2014, passant d’un pressupost de\nprop de set-cents mil euros a 2,7 milions, que significa un increment de més del\n200%.\nEntenen, doncs, que la proposta encaixa en aquesta línia que acaba d’exposar,\nja que pretén el reforç del programa “Barcelona crea ocupació” amb una ajuda\nespecífica al tercer sector a fi que pugui contractar persones de més de 45 anys o\namb una situació d’atur de llarga durada.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nAvança, per tant, que votaran a favor de la proposició, que volen que es porti a\nterme a través del tercer sector, implicant-hi entitats, associacions i ONG,\nfonamentals per donar resposta a les actuals necessitats socials i preservar la\ncohesió a la ciutat, sobretot en els barris que enregistren més atur, més\nimmigració i més problemes d’habitatge.\nPer acabar, demana al govern municipal que es comprometi a què els contractes\nlaborals tinguin una durada mínima d’un any a fi de garantir més estabilitat laboral\na les persones que estan en una situació més desfavorable, afegint-hi l’increment\nde la subvenció al tercer sector. Remarca, en aquest sentit, que la durada\ncontractual d’un any és un requisit del mateix programa “Barcelona crea ocupació”.\nLa Sra. Sanz fa avinent que el seu Grup fa temps que insisteix, a través de\ndiverses iniciatives, perquè el govern municipal es prengui seriosament l’activitat\neconòmica de la ciutat entorn del tercer sector i de l’economia social, i el model\nconcret de les cooperatives.\nObserva que, en teoria, tots comparteixen els beneficis de l’economia social, que\nes fonamenta en el respecte dels valors comuns, de la democràcia, de la\nparticipació dels actors socials, i que situa la primacia de les persones i l’objecte\nsocial per sobre del benefici individual, permet la creació de llocs de treball de\nqualitat i reforça la cohesió social, econòmica i territorial.\nAssenyala que són coneixedors de la bona trajectòria del sector pel que fa a la\nfacturació i el percentatge que representa en el PIB estatal, i el fet que, en\ngeneral, tenen molt bona solvència econòmica, de manera que s’ha de contribuir a\nquè continuïn tenint aquest pes. Entenen, a més, el tercer sector pot tenir un\npaper fonamental en la reactivació econòmica i la millora de qualitat de l’ocupació,\na partir de formes alternatives i sostenibles per fer créixer econòmicament i\nsocialment els serveis que ofereix la ciutat.\nPosa en relleu que el sector està resistint la crisi, malgrat les retallades en el seu\nfinançament a què el sotmeten totes les administracions, de manera que, d’una\nbanda, perd quota de mercat com a conseqüència de les retallades en serveis de\ndependència, a les persones amb discapacitat, residències, centres de dia o tallers\nocupacionals; d’altra banda, també pateix la reducció a la meitat del finançament\nque rep de les administracions.\nApunta que, en conseqüència, consideren molt adient la proposició i avança que\nli donaran suport; no obstant això, adverteix que el programa ha d’anar\nacompanyat, també, de formació. Puntualitza que els col·lectius de les persones\naturades de llarga durada o les més grans de 45 anys tenen unes necessitats\nformatives molt concretes, de manera que fóra convenient que la subvenció\npública que rebran aquestes entitats s’adreci cap a polítiques actives d’ocupació\nper reforçar les habilitats d’aquests col·lectius.\nRecalca, per tant, la necessitat de coordinació entre Barcelona Activa i les\npolítiques actives de capacitació professional i ocupacional i el desenvolupament\ndels plans ocupacionals.\nLa Sra. Recasens anuncia el suport del govern a la proposició d’UpB, que està en\nconsonància amb la prioritat màxima del govern de la ciutat: la creació d’ocupació.\nAfegeix que la creació d’ocupació, en aquest cas, també haurà de revertir en la\nmillora de la cohesió social i de la qualitat de vida, atès que incideix en el tercer\nsector.\nAdmet que les dades de l’atur, ara com ara, continuen sent una xacra, tot i que\na Barcelona es constaten certes millores, com palesa el fet que l’abril s’ha tancat\namb 106.398 persones aturades, que significa l’evolució mensual més favorable en\nun mes d’abril d’ençà del 2010; alhora que ja és el quart mes consecutiu que la\nxifra d’atur es redueix en tots els sectors econòmics.\nEntén que aquestes dades indiquen que van per bon camí, malgrat la lentitud, i\nque la xifra d’aturats a Barcelona encara continua sent massa elevada. En\nconseqüència, subratlla que cal continuar pensant accions noves, com és el cas\nd’aquesta proposició, que qualifica d’oportuna i adequada, alhora que consideren\nque serà eficaç per contribuir a assolir la prioritat a què s’ha referit.\nAfegeix que el col·lectiu de persones a qui s’adreça, aturades de llarga durada i\nmajors de 45 anys, té un pes del 60% a les xifres de l’atur, de manera que és molt\nindicat fer actuacions específiques en aquest sentit.\n\n3689\n\n\f3690\n\nGASETA MUNICIPAL DE BARCELONA\n\nNÚM. 21\n\nDiu que consideren el tercer sector com un agent clau en les polítiques\npúbliques socials i d’atenció a col·lectius més vulnerables; així, mentre\ns’incrementen les necessitats socials, el tercer sector ha patit una situació molt\ncomplexa, i moltes entitats han hagut de plegar.\nIndica que volen posar la solvència financera al servei de les persones i de la\ncreació d’ocupació, de manera que consideren oportú destinar sis mil euros per\ncontracte creat en el tercer sector. En aquest sentit, assenyala que Barcelona\nActiva està fent els darrers anys un avenç molt significatiu en el terreny de les\npolítiques municipals de foment de l’ocupació; en aquesta línia, fa una aposta\ndecidida per l’empresa, desplegant un conjunt de serveis.\nSeguidament es refereix al programa “Barcelona crea ocupació” d’ajuts a la\ncontractació estable de persones aturades menors de trenta anys i aturades de\nllarga durada, amb tres mil euros d’ajut econòmic, i subratlla que va força bé, que\nha atorgat ajuts a més de tres-centes empreses, i s’ha aconseguit formalitzar més\nde quatre-cents cinquanta contractes indefinits. En conseqüència, consideren molt\npositiu ampliar amb una nova dimensió aquest programa dirigida al tercer sector,\nampliant la subvenció a les empreses que facin contractacions de més de sis\nmesos.\nConclou, per tant, que la present proposició complementa el catàleg de serveis i\nprogrames d’aquest ajuntament, i que ajudarà a dinamitzar la demanda laboral i\nestimularà i ajudarà la contractació estable i de qualitat, sobretot entre el col·lectiu\nde persones més vulnerables.\nEl Sr. Portabella agraeix el suport de tots els grups municipals a la proposició,\ndemostrant sensibilitat pel problema que suposa l’atur a la ciutat, tot i determinats\nmatisos que, atesa la gravetat de la situació, es dilueixen.\nIndica que en la proposició demanen la creació d’un pla de comunicació a fi que\nentitats, associacions i ONG tinguin coneixement de la implementació del\nprograma. Recorda que es referia a què un percentatge elevat d’entitats estan en\nuna situació gairebé de latència, sense capacitat per fer la funció per a què van ser\ncreades, per la qual cosa la contractació d’una persona per reactivar la seves\nactivitats pròpies pot, fins i tot, assegurar el manteniment dels llocs de treball\nactuals que encara queden en aquests organismes.\nRemarca que consideren aquesta proposició altament beneficiosa, tant des de\nl’òptica de creació de llocs de treball i del manteniment del teixit associatiu de la\nciutat i del país, i també per vertebrar el territori i arribar a les persones més enllà\nde les institucions, enfortir la cohesió social i, en definitiva, per assolir una societat\ncada vegada més justa i inclusiva.\nLa Sra. Moraleda es felicita per l’aprovació de la proposició, i vol posar en relleu,\nperò, que significa una altra substitució d’allò que correspondria fer al govern de la\nGeneralitat; alhora que demana a la Sra. Recasens que comptabilitzi el cost del\nprograma en la llista del deute de la Generalitat.\nLa Sra. Sanz replica a la Sra. Recasens que les dades de l’atur no són positives,\ni entén que hauria de ser més prudent en parlar de xifres, atès que resulta evident\nque es continuen destruint llocs de treball, i que els pocs llocs nous són precaris i\ntemporals. En aquest sentit, li recorda que han reduït de vuit mil persones l’atenció\nen programes de capacitació professional i ocupacional que porta Barcelona Activa\ni que, mentrestant, el govern de la Generalitat retalla el finançament a les entitats.\nS’aprova, per unanimitat, la proposició / declaració de grup en debat.\nb) Proposicions amb contingut de declaració institucional\nc) Precs\nDel Grup Municipal Socialista\nPc 1. Que el Govern municipal arribi a un acord de conveni amb els pintors i\npintores de la Rambla, per que aquests puguin gestionar la Mostra de\ncaricaturistes, retratistes i paisatgistes de La Rambla i, en conseqüència, retiri els\ncriteris d’ordenació i ocupació per l’activitat de venda no sedentària de pintors a La\nRambla de Barcelona establerts pel govern actual.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Sra. Jaurrieta formula el prec que demana la retirada dels criteris d’ordenació\ni ocupació per a l’activitat de venda no sedentària dels pintors de la Rambla, atès\nque ja està reglada des del 2000, tal i com demostra la memòria justificativa, i\nsotmesa a la nova normativa del 2008.\nTot seguit, llegeix literalment el contingut del BOP, en què es diu que “es fa\nnecessària una nova regulació que iguali altres processos similars del Districte de\nCiutat Vella”, i pregunta quin significat té, en aquest cas, el terme similar, atès que\nentén que es poden referir a una assimilació als pintors de la plaça Sant Josep\nOriol, els firaires de Santa Llúcia o els artesans de la Rambla, tots regulats per\nconveni. Per tant, demanen que també s’estableixi conveni amb els pintors de la\nRambla.\nFa avinent que tenen la sensació que el Districte només actua contra els dèbils, i\nque el problema no està al bell mig de la Rambla, i que no són ni els pintors, ni els\nmúsics, ni els floristes ni els quiosquers, sinó el fet que l’actual govern està matant\ntot el que ha significat la Rambla com a espai de llibertat i de creativitat.\nPosa de manifest que el Districte no ha rebut ni una sola queixa per l’activitat\ndels pintors i, per tant, tampoc no ha imposat cap sanció i, en conseqüència, es\npregunta quin sentit té tocar allò que funciona i que contribueix a enriquir el\ncarrer.\nConclou la seva intervenció demanant on són els deu milions que havien\nanunciat que s’invertirien a la Rambla.\nLa Sra. HOMS, en qualitat de regidora del Districte de Ciutat Vella, assenyala\nque la seva resposta se cenyirà a l’enunciat del prec, i fa avinent que durant el\nprocés de redacció de nous criteris, en què han mantingut reunions amb el\ncol·lectiu de pintors de la Rambla, es va plantejar, i està viva, l’opció d’aplicar la\nfórmula jurídica del conveni, tot i que ara com ara, el col·lectiu no reuneix les\ncaracterístiques que calen, entre les quals disposar d’un únic interlocutor legitimat\nper tot el col·lectiu; que garanteixi el compliment dels deures i les obligacions del\nconveni; que tingui un recorregut com a entitat col·lectiva que garanteixi la\nrepresentativitat; així com disposar d’una mínima capacitat organitzativa i\nd’estructura a fi d’exercir correctament la gestió de les obligacions conveniades.\nPuntualitza, doncs, que ara com ara aquestes premisses no es donen entre els\npintors de la Rambla, un col·lectiu poc cohesionat i sense experiència prèvia en la\ngestió. Això no obstant, i valorant positivament la tasca del col·lectiu durant molts\nanys, indica que l’oferiment que se li ha fet és d’anar treballant conjuntament per\ngarantir les esmentades premisses que farien viable una nova forma de gestió\nmitjançant un conveni.\nEn conseqüència, anuncia que no poden acceptar el prec, atès que ja treballen\nen la bona direcció per assolir un conveni, però en cap cas no poden retirar la nova\nproposta d’ordenació, en la qual les quatre associacions de pintors existents hi han\nincorporat diversos aspectes, alhora que reitera que no es descarta la via del\nconveni més endavant.\nLa Sra. Jaurrieta justifica la presentació del prec per la preocupació que els\ncausa que el govern no abordi els problemes reals de la Rambla i, a canvi, actuï\ncontra els petits col·lectius que, a poc a poc, van quedant arraconats en detriment\nde l’espai de llibertat i creativitat que ha estat i ha de ser aquesta via urbana.\nAprofita per recordar que en la campanya electoral del 2011 CiU no parlava de\nla Diagonal ni del passeig de Gràcia, però sí, i a bastament, de la Rambla.\nAltrament, una vegada al govern de la ciutat, ha triat aquells dos espais; i insisteix\na preguntar on són els deu milions d’euros que hi tenien previst invertir.\nDel Grup Municipal del Partit Popular\nPc 2. Instar al Govern municipal a presentar en el proper Consell Plenari una\nnova proposta comercial a Barcelona que reguli, com a mínim, incrementar el\nnombre de festius, de maig a octubre, i amb horari d’obertura més enllà de les 14\nh., així com fer extensiva l’obertura de festius de la resta de l’any a dates o\nesdeveniments singulars.\n\n3691\n\n\f3692\n\nGASETA MUNICIPAL DE BARCELONA\n\nNÚM. 21\n\nEl Sr. Fernández Díaz formula el prec, i es refereix a la proposta que consta amb\nel número 17 de l’ordre del dia, que ha estat rebutjada, a fi de determinar la zona\nturística i d’obertura comercial en els termes anunciats per l’Alcalde.\nFeta aquesta introducció, assenyala que amb el present prec el seu Grup pretén\nfer una proposta alternativa; així, quan parlen de determinació de la zona turística\ni de l’obertura de comerços en dia festiu, no només parlen de la mateixa proposta\ndel govern, sinó també de la del seu Grup, que qualifica com a realista perquè és\nconseqüent amb les necessitats de la ciutat, i també perquè permetria encetar un\ndiàleg atesa la manca de consens amb el sector, i fins i tot amb els grups\nmunicipals, pel que fa a la regulació comercial i turística que ha promogut el\ngovern de la ciutat.\nConsidera aquest prec, per tant, com un punt de partida per posar de manifest\nque hi ha diferents posicions sobre la determinació de zona turística i d’obertura\ncomercial en festius, i que va més enllà de la proposta de l’Alcalde.\nLa Sra. Recasens justifica que no poden acceptar el prec perquè la proposta que\nplanteja no està avalada per la majoria del teixit comercial de la ciutat, amb el\nqual han establert un compromís ferm.\nAfegeix que el Grup del PP planteja el model adequat a la llei de l’estat,\nmenystenint que Barcelona té un model comercial propi i competències atorgades\nper la llei catalana.\nObserva que fa una estona han tingut ocasió de sentir tres negatives diferents\nen referència a aquest assumpte; d’una banda, pel que fa al mercat laboral; una\nsegona negativa per considerar que l’obertura es considerava escassa; i, una altra,\nacompanyada per l’acusació del Grup Socialista al govern municipal d’haver estat\nincapaç de concretar més enllà de la zonificació. Entén, però, que allò que ha\nquedat ben clar és que el Grup Socialista sumava el seu no al del Grup del PP, en\nun cop d’efecte que, al seu parer, ha estat un error.\nFa avinent que el govern està disposat a negociar i a parlar sempre que les\npropostes que li arribin estiguin avalades amb el suport de la majoria del sector\ncomercial; motiu pel qual diu que estaven disposats a mantenir la proposta que\navui han presentat, per coherència i per lleialtat i suport al pacte assolit amb gran\npart del sector; perquè defensa el model de comerç de proximitat i perquè blinda\nla possible ingerència de l’estat, que aporta un model més liberalitzador que posa\nen perill el model de comerç de proximitat.\nEl Sr. Fernández Díaz replica que el govern deia, inicialment, que només faria la\nregulació de la determinació de zona turística i comercial si comptava amb la\nunanimitat del sector; ara, però, es refereix a un acord assolit amb la majoria del\nsector, cosa que el porta a preguntar-se de quina manera determinen majories i\nminories, i sospita que volen reduir el debat a un conflicte de lleis i entre\nadministracions, quan d’allò que es tracta és d’un conflicte entre models turístics i\ncomercials que, en el seu cas, aposta per la llibertat i per l’eficàcia.\nPrecisa que el model turístic comercial català és el que ha fet que Catalunya\nsigui la comunitat de l’estat amb major nombre de zones turístiques, per sobre de\nCanàries i de Madrid; altrament, el govern de la ciutat pretén limitar, restringir i no\nactualitzar l’activitat comercial a la realitat de Barcelona, amb una demanda\ncreixent per part del sector turístic essencial per a la generació d’ocupació i de\nriquesa.\nLa Sra. Recasens fa notar que si allò que realment vol el Grup del PP és obtenir\nbenefici del turisme ha de lluitar perquè es quedi a Barcelona l’IVA que paga.\nDiu que valora el prec, però entén que cal fer propostes per treballar en positiu\ni, per tant, és imprescindible assolir el consens majoritari del sector.\nNo s’accepta el prec en debat.\nDel Grup Municipal d’Iniciativa per Catalunya Verds-EUiA\nPc 3. Que el Govern municipal doni compliment a la proposició aprovada a la\nComissió de Seguretat i Mobilitat, celebrada el passat 30 d’abril, que acorda\n“deixar sense efecte l’acord de patrocini del servei de Bicing”.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Gomà inicia la seva intervenció posant de manifest que no demana només\nen nom del seu Grup que es deixi sense efecte un acord de patrocini, sinó que, en\nnom de vint-i-set regidors i regidores, de quatre dels cinc grups municipals, que es\ncompleixi un acord polític àmpliament majoritari adoptat per la comissió de\nSeguretat i Mobilitat de deixar sense patrocini el servei del Bicing.\nEl Sr. Alcalde respon que no procediran a modificar el contracte de patrocini, pel\nbé d’aquest ajuntament, dels comptes i en defensa de la ciutadania i perquè\njurídicament la proposició a què es refereix el Sr. Gomà no els hi obliga.\nEl Sr. Gomà observa que, amb aquesta resposta, l’Alcalde ha fet una acció de\nprepotència política. Precisa que en aquest assumpte hi ha dos elements de debat,\nd’una banda, el model, que ja van debatre el mes passat deixant molt clar el seu\nGrup que no es tracta d’una qüestió de patrocini sinó de colonització del Bicing per\npart d’un privat que, a més, posa risc la igualtat de condicions d’accés; igualment,\nvan posar de manifest que l’argument dels problemes de finançament emprat pel\ngovern municipal per justificar-ho és fal·laç, ja que, prèviament, ha desmantellat el\nsistema de finançament del servei.\nD’altra banda, l’aspecte que avui volen posar a debat és la qualitat democràtica\nd’aquesta actitud, i avui, amb la resposta de l’Alcalde, s’ha posat de manifest que\nel govern de la ciutat està ben sol, i només la poden sostenir amb arrogància i\nmenyspreu desestimant un acord democràtic molt majoritari.\nAprofita per recordar que l’Alcalde ha manifestat moltes vegades en aquesta\ncambra que, com a demòcrata, complirà els acords polítics que hi siguin adoptats\nde manera majoritària en comissió en el Plenari; i assenyala que ara li ofereixen\nl’oportunitat de fer-ho, situant-se en el terreny de la democràcia i de\nreconeixement de la majoria.\nDemana a l’Alcalde, doncs, que se situï en el terreny democràtic i que defensi el\ncaràcter de servei públic del Bicing, que defensi els seus mecanismes de\nfinançament, i l’aportació d’aquest servei a la mobilitat i, en conseqüència, que\ndeixi sense efecte l’acord de patrocini de Vodafone en defensa de la lògica\ndemocràtica expressada per una àmplia majoria del Plenari.\nEl Sr. Alcalde remarca que aquesta discussió sobre el compliment d’acords l’han\ntinguda en diverses ocasions, també quan era cap de l’oposició, i que el llavors\nalcalde s’exclamava dient que un dia li demanarien de llançar-se pel balcó, cosa\nque ara està fent el Sr. Gomà, atès que si deixessin sense efecte el contracte de\npatrocini perjudicarien greument la ciutat i haurien d’indemnitzar l’empresa\npatrocinadora.\nAprofita per recordar que, en arribar al govern de la ciutat, es van trobar amb\nun servei amb moltes deficiències, un cost de 17 milions d’euros anuals i amb un\ncontracte blindat. Admet que la situació era difícil i que, malgrat el blindatge, es\nvan proposar millorar el servei i abaixar-ne els costos i augmentar els ingressos,\nno pas per la via tarifària, sinó a través del sistema de patrocini que, d’una banda,\ngenera ingressos i, d’altra banda, tecnologia.\nDemana al Sr. Gomà, per tant, que no empri amb tanta discrecionalitat\ndeterminats conceptes i que atribueixi antagonismes insuperables als conceptes de\nservei públic i gestió publicoprivada. Insisteix, doncs, que no té cap sentit\nperjudicar la ciutadania.\nNo s’accepta el prec en debat.\nDel Grup Municipal d’Unitat per Barcelona\nPc 4. Sol·licitem a l’Alcalde de Barcelona que el Govern municipal creï un Consell\nAssessor per a la transició cap a la Capital d’Estat, com a òrgan col·legiat format\nper representants civils i polítics, de suport al Govern municipal, per a\nl’assessorament en relació a aquells aspectes que preparin Barcelona per a\nesdevenir Capital d’Estat, si així ho decideix el poble de Catalunya.\nEl Sr. Portabella es refereix al fet que el 80% de la població de Catalunya vol\nvotar el 9 de novembre per decidir el seu futur polític, i que si, fruit d’aquesta\nvotació, guanya l’opció que, com d’altres, defensa la seva coalició a favor de la\nindependència del país, Barcelona esdevindria capital d’estat. Per això, justifica la\n\n3693\n\n\f3694\n\nGASETA MUNICIPAL DE BARCELONA\n\nNÚM. 21\n\ndemanda amb aquest prec de crear un consell assessor per a la transició cap a la\ncapitalitat d’estat, atès que cal tenir clar el full de ruta de la ciutat, i estar\npreparats per respondre a la voluntat de la ciutadania.\nApunta que demanen la presència en aquest consell assessor de representants\ncivils i polítics; i afegeix que hi ha diversos aspectes que es veurien afectats pel\ncanvi d’estructura, tant a nivell d’infraestructures com de finançament, pel que fa a\nla governança, a escala territorial i patrimonial o quant als subministraments.\nConclou, per tant, que cal començar a definir els passos pertinents en cas de\nguanyar la seva opció el 9 de novembre.\nEl Sr. Alcalde accepta el prec d’UpB i expressa el parer que la ciutat ha d’estar\npreparada per als esdeveniments que es poden produir. Observa, però, que el\nresultat de la consulta no produeix un efecte immediat tot i que és evident que\ns’enceta una etapa i una direcció que obliga a estar preparats i tenir previstes\ntotes les circumstàncies.\nReitera, per tant, l’acord amb la creació d’aquest consell assessor en què hi\nparticipi el teixit econòmic, social i veïnal de la ciutat, i que és important que es\nfaci en col·laboració estreta amb el Consell Assessor per a la Transició Nacional\ncreat per la Generalitat.\nEl Sr. Portabella es felicita per l’acceptació del prec, i coincideix amb què és\nfonamental per al futur immediat de la ciutat treballar conjuntament amb el\nConsell Assessor d’àmbit nacional. Admet que la ciutat té identitat per ella\nmateixa, i que la capital d’un país és el centre, el catalitzador i el símbol de la vida\nd’un país, i Barcelona, en aquest cas, ha de projectar energia i ambició als catalans\ni a les catalanes, i per això celebra la resposta de l’Alcalde que incideix en la\nvoluntat de treball i col·laboració.\nEl Sr. Alcalde subscriu que la capital d’un país té molt importància, i afegeix que\njuntament amb la seva àrea metropolitana. Adverteix, però cal tenir molta cura a\ndeixar clar que la capital del país no ho vol acaparar tot, i que quedi ben clar que\nestà al servei de tots els pobles i ciutats, al costat del Parlament de Catalunya i del\ngovern de la Generalitat, mantenint l’autonomia pròpia com a capital, tenint\nsempre present la realitat nacional del país.\nd) Preguntes\nDel Grup Municipal Socialista\nPg 1. Quin és el capteniment de l’Alcalde pel que fa al nombre de places, nivell\nd’ocupació i llistes d’espera de la xarxa públic d’equipaments residencials de gent\ngran de Barcelona?\nLa Sra. Díaz, que formula la pregunta, recorda que el 29 de maig de 2013 el seu\nGrup va presentar una pregunta per a resposta escrita a fi de conèixer el nombre\nde places de residència, el nivell d’ocupació, les llistes d’espera de la xarxa pública\nd’equipaments residencials per a la gent gran; posteriorment, l’octubre del mateix\nany van reformular la pregunta per escrit, i el febrer d’enguany es va presentar\ncom a proposició i es va aprovar per unanimitat, tot i que a hores d’ara encara no\nels han proporcionat cap de les dades que demanaven, motiu pel qual formulen la\npresent pregunta.\nEl Sr. Alcalde fa avinent que aquestes dades les va donar la Consellera al\nParlament de Catalunya; precisa que Barcelona té 4.999 places públiques, 5.220\nplaces privades, un nivell d’ocupació del cent per cent, i una llista d’espera de\n7.700 persones.\nLa Sra. Díaz observa que el Sr. Alcalde s’ha referit a les places ocupades, quan\nallò que demana el seu Grup són les dades sobre la demanda real de la gent gran\nde la ciutat; alhora que fa notar que no és la Consellera qui els ha de respondre,\nsinó l’Àrea de Qualitat de Vida d’aquest ajuntament.\nAtesa la resposta de l’Alcalde, diu que no pot deduir altra cosa que, després de\n1.044 dies al capdavant de l’Ajuntament, el govern desconeix la demanda real de\nla ciutat en aquest àmbit, i quin és el grau de manca de cobertura d’aquesta\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ndemanda. Precisa, en aquest sentit que segons dades d’ACRA hi ha set mil\npersones grans en llista d’espera, i que la situació es pot allargar entre dos i tres\nanys, i moltes d’aquestes persones moren sense haver obtingut plaça en una\nresidència.\nAfegeix, parafrasejant el contingut del programa electoral de CiU de 2011, en\nquè el Sr. Trias deia que “ser l’alcalde de les persones no és un eslògan, sinó que\nvol dir que s’ha de treballar per millorar el benestar i la qualitat de vida de la\ngent”, i afegia que donarien resposta a les places residencials per a la gent gran\namb dependència. Tanmateix, adverteix que queden només 381 dies de mandat i\nes pregunta com s’ho faran atesa la situació.\nAcaba la seva intervenció referint-se, a tall d’exemple, a la reivindicació veïnal\nde la residència de Prosperitat, a Nou Barris, que defineixen com a la residència\nsense avis, atès que no està en funcionament.\nEl Sr. Alcalde repeteix que hi ha una llista d’espera de 7.700 persones, cosa que,\nòbviament, lamenta. Precisament per això han incrementat els serveis de\nteleassistència, els d’atenció domiciliària, el programa Respir, els centres\nresidencials, els àpats en companyia i a domicili o els serveis de localització amb\nGPS, tot plegat a base d’augmentar un 30% el pressupost que s’hi ha destinat els\ndarrers tres anys.\nPosa de manifest, però, que el dèficit remarcable de places en residències per a\ngent gran arrenca del fet que, el 2005, el govern de la Generalitat, va signar un\nconveni d’equipaments socials amb l’Ajuntament, que posteriorment es va ampliar\nfins al 2009, en una època de bonança econòmica, i només en va fer set.\nPosteriorment, ha estat impossible fer-ne cap perquè el país està arruïnat.\nDel Grup Municipal del Partit Popular\nPg 2. (M1115/11013) Quan es facilitarà tota la justificació de despeses i\ndemés informació sol·licitada al Grup Municipal Popular corresponent a la\ncontractació i litigis pendents, entre d’altres, tant de l’esdeveniment del Fòrum\n2004 com de tots els anys que porta en procés de liquidació, i les raons per les que\nno s’ha fet fins ara com per la no commemoració del 10è aniversari de la seva\ncelebració?\nEl Sr. Fernández Díaz diu que, en complir-se el desè aniversari del Fòrum de les\nCultures, el seu Grup continua sense tenir accés als comptes d’aquell\nesdeveniment a fi de poder fer una valoració de la justificació de les despeses\ncorrents i poder fiscalitzar els contractes d’adjudicació de les diverses actuacions.\nObserva, també, que a diferència del que va succeir amb el vintè aniversari dels\nJocs Olímpics, en aquesta ocasió no s’ha fet cap celebració, i malgrat que al seu\nparer no hi ha res a celebrar, entenen que s’hauria pogut presentar en aquesta\nsessió un informe titulat “Fòrum de les Cultures i Barcelona deu anys després”.\nEn conseqüència, formulen la present pregunta per demanar, una vegada més,\nquan podran accedir als comptes i quin és l’estat dels litigis pendents, així com els\nmotius de la manca de commemoració del desè aniversari de l’esdeveniment.\nEl Sr. Alcalde recorda que ja els han fet arribar gran part dels comptes que\nreclamen, i precisa que el 23 d’octubre de 2013 els van proporcionar diversa\ndocumentació sobre retribucions i contractes, i la relació de tota la documentació\ndel Fòrum dipositada a l’Arxiu municipal. Afegeix que el Grup del PP va tenir\noportunitat de comprovar l’estat de la documentació, i que és coneixedor de la\nvoluntat d’accelerar el procés de liquidació, així com de la celebració properament\nd’una reunió en què els posaran a disposició més documentació.\nIndica que estan impulsant un nou conveni de liquidació entre les\nadministracions responsables, després haver estat esperant a tenir la conformitat\ndel ministeri d’Hisenda, amb la qual cosa podran donar per tancat el procés i, en\nconseqüència, podran disposar de la totalitat de la informació sobre el Fòrum.\nAfegeix que la Sindicatura de Comptes està tancant l’informe sobre la situació del\nFòrum.\nEl Sr. Fernández Díaz replica que les explicacions de l’Alcalde no són certes, i\ndenuncia l’absoluta opacitat entorn dels comptes del Fòrum, gairebé idèntica a la\n\n3695\n\n\f3696\n\nGASETA MUNICIPAL DE BARCELONA\n\nNÚM. 21\n\nque va mantenir el tripartit, i diu que no voldria pensar que amb això puguin estar\nprotegint el llavors regidor de Cultura, Ferran Mascarell, que ara és conseller del\ngovern del Sr. Mas.\nInsisteix a denunciar, per tant, la manca d’informació i l’opacitat absoluta quant\na aquest assumpte i, en conseqüència, assegura que només pot concloure o bé\nque l’Alcalde menteix, o bé que no disposa de tota la informació que hauria de\ntenir. Admet que van fer una reunió l’octubre de 2013, però també que no van\npoder retirar cap mena de document i ni tan sols accedir-hi, només els van\nmostrar una pila de caixes de documentació en un magatzem. Des de llavors ençà,\nels havien anunciat un reunió per concretar les seves peticions, que el seu Grup ha\nreiterat per escrit, la darrera vegada el 9 d’abril, que continuen sense resposta per\npart del govern.\nEl Sr. Alcalde indica que el Fòrum de les Cultures va ser un procés amb què el\nseu Grup va manifestar discrepàncies i crítiques, però també reconeix que va ser\nimportant per a la ciutat i que ha transformat una part de Barcelona. Considera,\ndoncs, que no cal posar-lo en qüestió constantment i sense aturador.\nApunta que en el procés de liquidació de l’entitat hi és present el govern central,\ncosa que entén que ja hauria de suposar alguna garantia per al Grup del PP, i\nremarca que els comptes clars quedaran, podent valorar si s’han produït defectes i\nen què. Nega, doncs, que no sigui possible consultar la documentació, i els recorda\nque tenen pendent una reunió amb el liquidador per tractar els assumptes en litigi.\nDel Grup Municipal d’Iniciativa per Catalunya Verds-EUiA\nPg 3. Quin és el capteniment del Govern municipal respecte les actuacions\niniciades per l’Oficina Antifrau de Catalunya en relació a la Marina del Port Vell?\nEl Sr. Gomà formula la pregunta que justifica perquè el seu Grup sempre s’ha\nmanifestat amb insistència i proactiu a situar el Port Vell, amb la marina de luxe,\nen el debat públic d’aquest Plenari, manifestant una posició de descord profund\namb el projecte. I assenyala que la presenten avui atès que hi ha un nou element\nd’informació que, d’una banda, els sembla rellevant i, d’altra banda, molt\npreocupant, i és que l’Oficina Antifrau està analitzant un conjunt d’informacions\nrelatives al titular actual de la marina del Port Vell, Salamanca Group, i\nconcretament en relació a un complex entramat de societats pantalla directament\nvinculades a aquest grup i ubicades en paradisos fiscals.\nConsideren, doncs, que és important valorar i debatre quin és el capteniment del\ngovern davant d’aquests fets.\nEl Sr. Vives informa que l’Ajuntament no ha rebut cap notificació, ni té\nconeixement de les perquisicions de què parla el Sr. Gomà, per tant, afirma que no\ntenen cap capteniment al respecte.\nEl Sr. Gomà replica que és innegable que s’ha endegat la investigació a què\nal·ludia, de manera que demanen al govern municipal dues coses. En primer lloc,\nque no miri cap a una altra banda i que tingui una actitud proactiva en aquest\nprocés; i, en segon lloc, li reclamen transparència, que sigui un procés subjecte a\nla rendició de comptes i escrutini públic, de manera que no hi hagi cap zona\nd’opacitat.\nRecorda que les discussions que van tenir sobre la marina de luxe ja van\nmanifestar que calia situar el capital financer en el centre del model econòmic del\nport perquè estaven convençuts que hi havia oportunitat de negoci, però\ninteressos absolutament aliens al model de ciutat.\nTanmateix, assenyala que avui són coneixedors que darrere de l’adquisició de\nMarina Port Vell no hi havia la matriu del Salamanca Group, ubicada al Regne Unit,\nsinó el Salamanca Nine, una de les seves ramificacions ubicada a Xipre, una filial\nparticipada alhora per dues corporacions, una amb seu a Xipre i l’altra a les Illes\nVerges, ambdues avui sota sospita d’obtenció de fons en operacions de blanqueig\nde capital, i en concret per un préstec procedent d’un fons a les illes Caiman,\nclausurat l’any passat i controlat per oligarques del petroli.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nReitera que tenen coneixement que aquesta informació està sent analitzada per\nl’Oficina Antifrau de Catalunya, la qual decidirà si ho posa en les mans de la\nfiscalia.\nPrecisa que no demanen altra cosa que, atenent unes informacions com les que\nacaba d’esmentar, el govern actuï amb la màxima responsabilitat.\nEl Sr. Vives dubta de les fonts d’informació del Sr. Gomà, i assegura que el\ngovern actua quan rep una notificació; altrament, entén que el Grup d’ICV-EUiA\npodria haver obtingut informació de primera mà, atès que té representant al\nconsell d’administració del Port Vell des del dia que es va fer l’adjudicació.\nConsidera que aquesta dèria a fer indagacions que ara manifesta el Grup del Sr.\nGomà respon, en el fons, a la voluntat d’aturar la transformació de la ciutat.\nDel Grup Municipal d’Unitat per Barcelona\nPg 4. Per quin motiu es va informar desfavorablement el projecte de reforma del\nReial Cercle Artístic l’1 d’agost de 2012, i per quin motiu s’informa favorablement\nel 22 d’octubre de 2012?\nEl Sr. Portabella es refereix a què l’1 d’agost de 2012 l’Ajuntament va denegar,\nal seu parer encertadament, al Reial Cercle Artístic una llicència d’obres perquè no\ncomplia la normativa pròpia del pla especial de protecció de patrimoni. No obstant\naixò, al cap d’uns mesos la va obtenir malgrat que encara incomplia la normativa,\nmotiu pel qual formula la pregunta.\nEl Sr. Vives respon que el canvi de la denegació a l’informe favorable rau en què\ndurant l’interval transcorregut es van produir canvis en la presentació de la\ndocumentació associada al projecte, relacionats amb l’escala d’emergències que\npretenia construir el Reial Cercle Artístic, així com pel que feia als projectes de\nrestauració de la Sala dels Atlants i el menjador.\nDit això, recorda que van tractar aquest assumpte a la comissió d’Hàbitat Urbà i\nMedi Ambient, i expressa que està d’acord amb les crítiques que llavors va fer el\nregidor a l’actuació, que reconeix que tenen molt de sentit i, per tant, que els\nportaran a actuar per corregir la situació generada.\nEl Sr. Portabella agraeix la resposta del Tinent d’Alcalde perquè considera que\nl’impacte de l’escala d’emergències no passa desapercebut, no només per la\nubicació, sinó perquè afecta un edifici protegit, l’únic abeurador d’origen medieval i\nla font més antiga que es conserven a la ciutat.\nEs felicita, doncs, per aquest canvi d’actitud que palesa la resposta del Sr. Vives\nque, en definitiva, opta per corregir el que considera una llicència de restauració\nmal donada, que s’intenta solucionar amb una llicència d’obres, mal donada\ntambé, que afecta el catàleg de patrimoni.\ne) Seguiment Proposicions / Declaracions de Grup\nMOCIONS\nLes mocions han estat tractades abans de la part d’impuls i control.\nDECLARACIONS INSTITUCIONALS\nDI 1. El 18 de desembre de 1913 s’aprovà el Reial Decret que facultava a les\nDiputacions Provincials a mancomunar-se. Els dies 20, 22 i 23 del mes de\ndesembre es reuniren a l’antic Palau de la Generalitat la junta de delegats de les\nquatre diputacions catalanes per tal de redactar l’estatut de la Mancomunitat de\nCatalunya.\nEl 8 de gener de 1914 els delegats de les quatre diputacions catalanes,\nencapçalats pels respectius presidents, van subscriure el projecte d’estatut de la\nmancomunitat i el 6 d’abril de 1914 es va constituir la Mancomunitat de Catalunya,\nfruit de la unió de les quatre diputacions i va ser escollit com a President de\n\n3697\n\n\f3698\n\nGASETA MUNICIPAL DE BARCELONA\n\nNÚM. 21\n\nl’Assemblea de la Mancomunitat de Catalunya el president de la Diputació, Enric\nPrat de la Riba, que s’erigia com a veritable inspirador de tot aquell procés.\nLa institució naixia com a resultat de la suma de capacitats i esforços de les\ndiputacions catalanes i amb la voluntat de serveis a les expectatives de major\nreconeixement polític de Catalunya i com a instrument de modernització de les\nestructures existents i absents – des de les viàries fins a les educatives i culturals.\nEn un període de temps certament breu es van realitzar accions concretes per a\nla millora de qualitat de vida i pel benestar de la ciutadania al temps que es\nposaren les primeres pedres d’institucions culturals, científiques i acadèmiques que\nhan estès la seva actuació fins als nostres dies.\nLa Mancomunitat de Catalunya va significar una gran aportació al progrés social,\neconòmic i nacional del nostre País i de la seva gent, al mateix temps que es\nposaren les bases per a estructures i institucions culturals, científiques i educatives\nque perviuen en el temps, entre d’altres, l’institut d’Estudis Catalans, la Biblioteca\nde Catalunya, l’Escola Superior de Belles Arts, l’Escola Industrial o l’Escola del\nTreball.\nAquest any 2014 es compleixen 100 anys des del naixement de la\nMancomunitat, i, és per això que la Diputació impulsa la commemoració d’aquesta\ndata tan important, i vol traslladar a la societat l’evidència de la feina feta per\naquesta singular institució.\nSense la Mancomunitat, sense en Prat de la Riba, en Puig i Cadafalch i tanta\naltra gent, la Catalunya actual no seria pas la mateixa. Sense ells i elñ seu esperit i\nel seu treball no serien on som. Perquè certament la gent de la Mancomunitat\nsabien el que es feien. Com si s’haguessin avançat cents anys en el temps. Com si\nfos avui mateix, Prat de la Riba escrivia el 1917:\n“No hem fet la Mancomunitat per a tenir una Diputació més gran, ni per a donar\na l’ànima catalana un petit cos d’administració subordinada, secundària: una\nprovíncia. Tots, anant més o menys enllà, que deturant-se aviat, qui veient lluny\nencara el terme del seu ideal, tots volem per a Catalunya un cos d’Estat, totes\nsentim que la voluntat popular catalana exigeix imperiosament, més o menys\naccentuades o atenuades, formes d’Estat”.\nD’acord amb el què estableixen els articles 60.6, 65, 73.5 i 101.1 del Reglament\nOrgànic Municipal, l’Ajuntament de Barcelona vol manifestar el seu posicionament i\naprovar la declaració institucional següent:\nPrimer. Adherir-se a la commemoració del centenari de la Mancomunitat de\nCatalunya, tot fent extensiva aquesta adhesió a la comunitat veïnal per tal de\nparticipar-ne i programar-ne actes, si s’escau.\nSegon. Notificar el present acord a la Diputació de Barcelona per al seu\nconeixement i efectes.\nS’aprova aquesta declaració institucional que ha estat llegida pel Sr. Forn amb el\nposicionament favorable de tots els Grups municipals excepte el del Partit Popular.\nDI 2. Davant els terribles fets ocorreguts recentment a Nigèria amb el segrest\nde nenes adolescents a les poblacions de Chibok i Warabe, per part del grup\nislamista Boko Haram.\nDonat que aquests successos suposen una flagrant vulneració de la Declaració\nUniversal dels Drets Humans, atacant brutalment els drets i llibertats d’aquestes\nnenes i adolescents.\nDonada la incertesa de la seva situació, que algunes fonts indiquen que podrien\nhaver estat venudes, amb finalitat de ser explotades sexualment o bé per a\nmatrimonis forçats.\nDonat que aquest segrest és una clara manifestació de tràfic d’éssers humans.\nDonat que el tràfic de persones suposa també una greu vulneració de la\nConvenció dels drets de la Infància, que han ser protegits contra qualsevol forma\nde violència, particularment pel que fa a la protecció enfront l’abús sexual, al tràfic\ni qualsevol tipus d’explotació.\nDonat que el tràfic de dones i de nenes amb l’objectiu d’explotació sexual és\nl’expressió universal de la persistent discriminació per raó de gènere de les dones i\nde la violència de gènere.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nDonat que Barcelona ha lluitat per respectar i fer respectar els drets humans\ntambé a través dels seus projectes de cooperació internacional.\nDonat que la nostra ciutat està adherida a les Ciutats Amigues de la Infància\ncreat per UNICEF.\nDonat el compromís de Barcelona per la promoció i la defensa dels drets\nhumans i les llibertats fonamentals, universals, indivisibles i interdependents,\nconsiderant la llibertat, la democràcia i la dignitat de la persona com a fonaments\nde tot l’esforç en pro del desenvolupament humà.\nDe conformitat amb l’article 60.6, 65, 73.5 i 101.1. del Reglament Orgànic\nMunicipal de l’Ajuntament de Barcelona, els grups municipals sotasignats\npresenten al Plenari del Consell Municipal els següents compromisos:\nPrimer. Expressar amb rotunditat el rebuig pel segrest que estan patint les\nnenes i adolescents de Nigèria, amb la finalitat de ser explotades sexualment o bé\nper matrimonis forçats.\nSegon. Constatar la clara vulneració dels Drets Humans i dels Drets de la\nInfància que suposa aquesta situació.\nTercer. Reclamar a la comunitat internacional per a què actuï, de forma\ncontundent, en defensa dels Drets Humans, dels drets de la Infància i dels drets de\nles Dones.\nS’aprova, per unanimitat, aquesta declaració institucional que ha estat llegida\nper la Sra. Moraleda.\nDI 3. Atesos els esdeveniments esdevinguts a diverses regions de Veneçuela en\nels darrers mesos.\nPer això, i d’acord amb el que estableixen els articles 60.6, 65, 73.5 i 101.1 del\nReglament Orgànic Municipal de l’Ajuntament de Barcelona, presentem al Plenari\ndel Consell Municipal la declaració institucional següent:\n1. Condemnar l’ús de la violència i la tràgica pèrdua de vides humanes a les\nmanifestacions que han tingut lloc des de principis del mes de febrer a Veneçuela,\nmanifestant la necessitat de donar resposta a la crisis des del diàleg, dins el marc\nde l’estat de dret i respecte als Drets Humans.\n2. Recolzar totes les accions que duguin a terme les forces polítiques del país\nper tal de resoldre els seus problemes actuals dins de la institucionalitat\ndemocràtica.\n3. Subscriure totes aquelles declaracions i comunicats nacionals i internacionals\nque promoguin el respecte a la llei, la informació fidedigne i veraç, així com el ple\nrespecte als Drets Humans.\n4. Mostrar el nostre recolzament a totes les campanyes que es duguin a terme a\nla nostra ciutat en defensa de l’estat de dret a Veneçuela i la defensa del dret a la\nllibertat d’expressió, reunió i associació de forma pacífica a tot el país.\nS’aprova, per unanimitat, aquesta declaració institucional que ha estat llegida\nper la Sra. Esteller.\nDI 4. “BCN World” és un projecte format per un complex hoteler, de lleure i de\njoc, impulsat per La Caixa, que cedeix els terrenys, i Veremonte, promotora\nd’inversions de l’empresari valencià Enrique Bañuelos. Està previst que es comenci\na construir en aquest 2014 i que s’inauguri a finals de 2016.\nMalgrat la utilització del nom BCN, aquest projecte no es vol construir a la ciutat\nde Barcelona. Es vol construir entre Salou i Vila-seca, a prop de les instal·lacions\ndel parc temàtic Port Aventura.\nD’acord amb el que estableixen els articles 60.6, 65, 73.5 i 101.1 del Reglament\nOrgànic Municipal, l’Ajuntament de barcelona vol manifestar el seu posicionament i\naprova la declaració institucional següent:\nDemanar al Govern català i als promotors del complex hoteler, de lleure i joc\nanomenat “BCN World” que no utilitzin els noms de Barcelona o BCN per a aquest\nprojecte.\n\n3699\n\n\f3700\n\nGASETA MUNICIPAL DE BARCELONA\n\nNÚM. 21\n\nS’aprova, per unanimitat, aquesta declaració institucional que ha estat llegida\npel Sr. Gomà.\nNo havent-hi altres assumptes per a tractar, la Presidència aixeca la sessió a les\nquinze hores i vint minuts.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nAcords\nAcords de la sessió del 27 de juny de 2014.\nAprovació de les actes de les sessions de 30 d’abril i 9 de maig de 2014\nC) Part Decisòria / Executiva\na) Ratificacions\nb) Propostes d'acord\nCOMISSIÓ DE PRESIDÈNCIA I RÈGIM INTERIOR\n2. Adoptar, en l’exercici de les competències reservades a l’Ajuntament com a\nsoci únic de la Societat Barcelona d’Infraestructures Municipals, SA, els acords\nsegüents: 1r) Designar el Sr. Albert Civit Fons membre del Consell d’Administració\nde la Societat Barcelona d'Infraestructures Municipals, SA, en substitució del Sr.\nAlbert Vilalta Cambra. 2n) Establir que el termini de designació del conseller que es\nnomena serà l'establert en els estatuts, sens perjudici de la renovació que fos\nprocedent en el canvi de mandat consistorial. 3r) Facultar indistintament el\nPresident i el Secretari del Consell d'Administració per comparèixer davant notari i\nelevar a escriptura pública el nomenament anterior, com també per complir els\ntràmits necessaris per a la seva inscripció en el Registre Mercantil i també la\ncorrecció d'errors materials en cas necessari.\n3. Aprovar l’acta subscrita en data 27 de maig de 2014 per les Comissions de\nDelimitació Territorial dels ajuntaments de Barcelona i del Prat de Llobregat,\nrelativa a la delimitació de la línia de terme entre ambdós municipis; i notificar el\npresent acord al Departament de Governació i Relacions Institucionals de la\nGeneralitat de Catalunya i al propi ajuntament del Prat de Llobregat.\n4. Aprovar l’acta subscrita en data 27 de maig de 2014 per les Comissions de\nDelimitació Territorial dels ajuntaments de Barcelona i de Santa Coloma de\nGramenet, relativa a la delimitació de la línia de terme entre ambdós municipis; i\nnotificar el present acord al Departament de Governació i Relacions Institucionals\nde la Generalitat de Catalunya i al propi ajuntament de Santa Coloma de\nGramenet.\n5. Aprovar l’acta subscrita en data 27 de maig de 2014 per les Comissions de\nDelimitació Territorial dels ajuntaments de Barcelona i de Molins de Rei, relativa a\nla delimitació de la línia de terme entre ambdós municipis, acceptant la Comissió\nde l’ajuntament de Barcelona la totalitat de la línia de terme proposada per la\nDirecció General d’Administració Local i per l’Institut Cartogràfic de Catalunya, amb\nel desacord parcial de la Comissió de l’ajuntament de Molins de Rei, en els termes\nrecollits a la citada acta de delimitació; notificar el present acord al Departament\nde Governació i Relacions Institucionals (Direcció General d’Administració Local),\nals efectes previnguts a l’art. 32.2 i concordants del D. 244/2007, de 6 de\nnovembre, (pel qual es regula la constitució i la demarcació territorial dels\nmunicipis, de les entitats municipals descentralitzades i de les mancomunitats de\nCatalunya) i al propi ajuntament de Molins de Rei.\n6. Atorgar la Medalla d’Or al Mèrit Cívic al Sr. Nelson Rolihlahla Mandela com a\nreconeixement al seu paper conciliador en els Jocs Olímpics de Barcelona’92 i per\nportar el nom de Barcelona arreu del món, com a ciutat que el va inspirar per\ncontinuar la seva lluita contra la desigualtat.\n\n3701\n\n\f3702\n\nGASETA MUNICIPAL DE BARCELONA\n\nNÚM. 21\n\n7. Atorgar la Medalla d’Or al Mèrit Cívic a la Sra. Neus Català Pallejà com a\nreconeixement a la seva trajectòria vital, defensant els drets de les dones i per a la\nseva especial contribució en preservar la memòria històrica comú, cedint a\nl’Ajuntament de Barcelona les gravacions de tants anys de dedicació.\n8. Atorgar la Medalla d’Or al Mèrit Cívic al Sr. Francesc Santacana i Martorell\ncom a reconeixement a la seva trajectòria professional i per la seva contribució en\nfer de Barcelona una ciutat pròspera impulsant el Pla Estratègic Metropolità de\nBarcelona.\nCOMISSIÓ D'ECONOMIA, EMPRESA I OCUPACIÓ\n10. 1r) Aprovar provisionalment, segons l’article 1r. de l’Annex, i amb efectes a\npartir de la seva aprovació definitiva, la modificació per a l'exercici de 2014 i\nsuccessius de l’Ordenança fiscal núm. 3.3. Taxes per serveis urbanístics; 2n)\nSotmetre l’anterior acord i el text de la corresponent ordenança fiscal a informació\npública durant un període de 30 dies hàbils, comptadors des de l’endemà de la\nseva publicació al Butlletí Oficial de la Província, dins dels quals els interessats\npodran examinar l’expedient i presentar les reclamacions que estimin oportunes; i\n3r) Tenir per aprovades definitivament la imposició i les correlatives ordenances\nfiscals reguladores dels tributs esmentats en el supòsit que no es presentin\nreclamacions.\n11. Autoritzar a la Societat Urbanística Metropolitana de Rehabilitació i Gestió,\nSA (REGESA) la transmissió onerosa del dret real d’aprofitament, constituït per\nacord de 24 de febrer de 2012, respecte del subsòl de la finca municipal situada a\nla plaça dels Eucaliptus, a un tercer que acrediti la corresponent solvència tècnica i\neconòmica per a la seva explotació i gestió, mantenint sota la responsabilitat de\ndita societat l’exercici de les funcions de tutela i inspecció que li són pròpies com a\nens de gestió directa, garantint en tot moment el bon ús de les instal·lacions i la\nprestació del servei en les condicions previstes a la regulació de l’aparcament.\nCOMISSIÓ D'HÀBITAT URBÀ I MEDI AMBIENT\n12. Aprovar la incorporació al Catàleg d'arbres d'interès local de l'Ajuntament,\nper tal d'assegurar la protecció dels exemplars que, per les seves característiques\npeculiars de bellesa, raresa i antiguitat, han d'ésser conservats dins el terme\nmunicipal, de deu noves fitxes, corresponents als següents arbres: Pinus\nhalepensis, ubicat al recinte de Can Ponsic. Quercus cerrioides, ubicat a la terrassa\ndel \"Merendero Les Planes\". Quercus cerrioides, ubicat a la terrassa del barrestaurant \"La Pinya 2\". Quercus cerrioides, ubicat a l'aparcament del \"Merendero\nLes Planes\". Taxus baccata, ubicat al carrer Montalegre, al pati interior de la\nFacultat de Geografia i Història de la UB. Pistacia lentiscus, ubicat a l'entrada\nposterior del Parc Güell pel carrer Farigola. Phoenix caneriensis, ubicades a\nl'entrada principal de l'hospital de Sant Pau. Pinus halepensis, ubicat als accessos\ndels Jardins Joan Reventós per la Ronda de Dalt. Tipuana tipu, 5 unitats ubicades\nal passatge Maluquer. Celtis australis, ubicat a la plaça Joan Andreu Abelló.\nPublicar el present acord a la Gaseta Municipal i al Diari Oficial de la Generalitat de\nCatalunya.\n13. Prorrogar el termini de vigència per un període de dos anys i per un import\nde 91.744.634,04 euros, i modificar el contracte 080000529 en un import de\n14.296.660,08 euros a fi de mantenir l’equilibri econòmic de la concessió fent front\na la revisió de preus i a l’augment d’IVA, la qual té per objecte Zona Est - neteja /\nrecollida residus anys 2009-2017 adjudicat a Urbaser SA (NIF. A-79524054), en el\nsentit d’augmentar la consignació per un import total de 106.041.294,12 euros.\nRequerir l'adjudicatari per tal que, en el termini màxim de 15 dies hàbils següents\na la recepció d'aquesta notificació, constitueixi la garantia definitiva\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ncomplementària per un import de 4.241.651,76 euros i comparegui per formalitzar\nla modificació del contracte a les dependències d'Administració d’Hàbitat Urbà.\nProrrogar el termini de vigència per un període de dos anys i per un import de\n67.505.312,74 euros; i modificar el contracte 080000527 en un import de\n9.154.487,76 euros a fi de mantenir l’equilibri econòmic de la concessió fent front\na la revisió de preus i a l’augment d’IVA, la qual té per objecte Zona Nord - neteja\n/ recollida residus anys 2009-2017 adjudicat a Corporación CLD Servicios Urbanos\nde tratamiento de residus UTE (NIF. U-64993256) en el sentit d’augmentar la\nconsignació per un import total de 76.659.800,50 euros. Requerir l'adjudicatari per\ntal que, en el termini màxim de 15 dies hàbils següents a la recepció d'aquesta\nnotificació, constitueixi la garantia definitiva complementària per un import de\n3.066.392,02 euros i comparegui per formalitzar la modificació del contracte a les\ndependències d'Administració d’Hàbitat Urbà. Prorrogar el termini de vigència per\nun període de dos anys i per un import de 104.661.429,06 euros; i modificar el\ncontracte 080000530 en un import de 20.971.103,76 euros a fi de mantenir\nl’equilibri econòmic de la concessió fent front a la revisió de preus i a l’augment\nd’IVA, la qual té per objecte ZONA Oest - neteja / recollida residus anys 20092017 adjudicat a Cespa, SA (NIF. A-82741067) en el sentit d’augmentar la\nconsignació per un import total de 125.632.532,82 euros. Requerir l'adjudicatari\nper tal que, en el termini màxim de 15 dies hàbils següents a la recepció d'aquesta\nnotificació, constitueixi la garantia definitiva complementària per un import de\n5.025.301,31 euros i comparegui per formalitzar la modificació del contracte a les\ndependències d'Administració d’Hàbitat Urbà. Prorrogar el termini de vigència per\nun període de dos anys i per un import de 180.415.203,60 euros; i modificar el\ncontracte 080000528 en un import de 24.124.736,16 euros a fi de mantenir\nl’equilibri econòmic de la concessió fent front a la revisió de preus i a l’augment\nd’IVA que té per objecte ZONA Centre - neteja / recollida residus anys 2009-2017\nadjudicat a FCC Fomento de Construcciones y Contratas (NIF. A-28037224) en el\nsentit d’augmentar la consignació per un import total de 204.539.939,76 euros.\nRequerir l'adjudicatari per tal que, en el termini màxim de 15 dies hàbils següents\na la recepció d'aquesta notificació, constitueixi la garantia definitiva\ncomplementària per un import de 8.181.597,59 euros i comparegui per formalitzar\nla modificació del contracte a les dependències d'Administració d’Hàbitat Urbà.\nAplicar aquestes consignacions amb càrrec als Pressupostos i Partides indicades en\naquest mateix document, condicionats a l’existència de crèdit adequat i suficient\nen els esmentats pressupostos. Notificar la present resolució als interessats.\n14. Ratificar l’acord adoptat pel Consell de Govern del Consorci Institut d’Estudis\nRegionals i Metropolitans de Barcelona (IERMB) aprovat en la sessió de data de 3\nde desembre de 2013 i una vegada incorporada l’esmena a la proposta inicial\naprovada pels membres del Consell de Govern en data 27 de gener de 2014,\nd’aprovar la modificació dels seus estatuts, d’acord amb el text adjunt a aquest\nexpedient.\nDistricte de l'Eixample\n15. Aprovar definitivament, de conformitat amb l'article 68 de la Carta Municipal\nde Barcelona, el Pla de millora urbana d’ordenació i definició de la volumetria\nedificada al carrer de Lepant, núm. 209, promogut pels Srs. Jordi Vergués Teixidó i\nEduard Rodríguez Villaescusa.\nDistricte de Sants-Montjuïc\n16. Aprovar provisionalment, de conformitat amb l'article 66.3 de la Carta\nMunicipal de Barcelona, la Modificació puntual del Pla General Metropolità en\nl’àmbit del cementiri de Montjuïc, d’iniciativa municipal, amb les modificacions a\nque fa referència l’informe de la Direcció de Serveis de Planejament, que consta a\nl’expedient i a efectes de motivació s’incorpora a aquest acord. i trametre\nl’expedient a la Subcomissió d’Urbanisme de Barcelona per a la seva aprovació\ndefinitiva.\n\n3703\n\n\f3704\n\nGASETA MUNICIPAL DE BARCELONA\n\nNÚM. 21\n\nDistricte de Sarrià-Sant Gervasi\n17. Aprovar provisionalment, de conformitat amb l'article 66.3 de la Carta\nMunicipal de Barcelona, la Modificació del Pla General Metropolità per a la\nreordenació de l’entorn de la ronda de Dalt, entre el Parc de Cervantes i el Parc del\nCastell de l’Oreneta, d’iniciativa municipal, amb les modificacions a què fa\nreferència l’informe de la Direcció de Serveis de Planejament; resoldre les\nal·legacions presentades en el tràmit d’informació pública de l’aprovació inicial, de\nconformitat amb l’informe de l’esmentada Direcció de valoració de les al·legacions;\ninformes, tots dos, que consten a l’expedient i a efectes de motivació s’incorporen\na aquest acord; i trametre l’expedient a la Subcomissió d’Urbanisme de Barcelona\nper a la seva aprovació definitiva.\nDistricte de Gràcia\n18. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic de concreció de la titularitat, tipus i\nd’ordenació de l’equipament del carrer Maignon/Verdi, promogut per Penfold, SA; i\nresoldre les al·legacions presentades en el tràmit d’informació pública de\nl’aprovació inicial, de valoració de les al·legacions, de conformitat amb l’informe de\nla Direcció de Serveis de Planejament, que consta a l’expedient i a efectes de\nmotivació s’incorpora a aquest acord.\n19. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic per a la regulació dels elements tècnics\nd’instal·lacions del Centre Esportiu Municipal Claror, situat al carrer de Sardenya,\nnúms. 333-335, promogut per l’Institut Barcelona Esports i la Fundació Claror.\nDistricte de Sant Andreu\n20. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic per a la regulació de l’equipament\n“Canòdrom” situat al carrer de la Riera d’Horta- núms. 3-31, d’iniciativa municipal.\n21. Aprovar definitivament, de conformitat amb l'article 68 de la Carta Municipal\nde Barcelona, el Pla especial integral del carrer Ajuntament i la modificació puntual\ndel Pla especial de Protecció del Patrimoni Arquitectònic a l’àmbit del Districte de\nSant Andreu, d’iniciativa municipal.\nDistricte de Sant Martí\n22. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic per a la regulació dels habitatges\ndotacionals i l’equipament situat al carrer de Tànger, núms. 40-42, d’iniciativa\nmunicipal (Patronat Municipal de l’Habitatge).\n23. Estimar parcialment la sol·licitud de la Societat Espais Catalunya Inversions\nImmobiliàries, SL, entrada al Registre de l’IMU el 17 de maig de 2012, referent a\nl’actuació urbanística de la UA13 de l’àmbit del Pla Especial de Reforma Interior\nDiagonal- Poble Nou, que no van ser estimats per l’Acord del Plenari del Consell\nMunicipal de 26 d’octubre de 2012, excepte el que té a veure amb la garantia\ncomplementària; recepcionar la concessió atorgada en favor d’Espais Catalunya\nInversions Immobiliàries, SL mitjançant contracte de 14 de maig de 2001 i que es\ntingui en conseqüència per correctament executades les obligacions contractuals,\ntal com es desprèn de l’informe de la Direcció de Serveis Jurídics de l’IMU, de 9 de\nmaig de 2014, que figura a l’expedient i que es dóna per reproduït; cancel·lar i\nretornar la garantia definitiva constituïda per Espais Catalunya Inversions\nImmobiliàries, SL davant de l’IMU el 9 de març de 2001 per un valor de\n2.054.884,43 euros. Denegar el retorn de la garantia complementària de dita\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nconcessió de 1.000.000,00 euros que va ser constituïda el 21 de març de 2013 i,\nen vista de la possible previsió de despesa de les reclamacions de responsabilitat\npatrimonial recollides a l’informe de 29 d’abril de 2013 de la Directora de Serveis\nde Coordinació de Planejament i Gestió Urbanística, retenir-la i ampliar-la en la\nquantitat de 55.784,68 euros, com a diferència entre la garantia dipositada i el\ncàlcul de l’informe de la Direcció de Serveis de Coordinació de Planejament i Gestió\nUrbanística, de 30 d’abril de 2014, com a possibles indemnitzacions per raó de les\nreclamacions patrimonials pendents de resolució, d’acord amb les determinacions\nde l’informe de la Direcció de l’Àrea de Règim Jurídic de Serveis Jurídics de\nl’Ajuntament el 14 d’abril de 2014; requerir Espais Catalunya Inversions\nImmobiliàries, SL perquè constitueixi simultàniament una nova garantia\ncomplementària addicional per valor indicat de 55.784,68 euros; i que s’afegeixi a\nla de 1.000.000,00 euros per respondre dels possibles sobrecostos per causa de\nles reclamacions pendents de resolució de responsabilitat patrimonial; autoritzar el\nPresident de l’IMU a retornar dita garantia complementària del contracte quan\nescaigui.\nCOMISSIÓ DE QUALITAT DE VIDA, IGUALTAT, JOVENTUT I ESPORTS\n24. Primer. Aprovar, de conformitat amb l’acord de la Comissió Mixta de\ntraspassos del Consorci de Serveis Socials de Barcelona de data 24 d’abril de 2014,\nel traspàs del servei de Llar Residència Valldaura de Barcelona per a persones amb\ndiscapacitat intel·lectual amb diferents necessitats de suport, al Consorci de\nServeis Socials de Barcelona. Segon. Aprovar que l’assignació de recursos\neconòmics derivats del traspàs al Consorci de Serveis Socials de Barcelona es farà\na través del pressupost de l’Àrea de Qualitat de Vida, Igualtat i Esports i de\nl’Institut Municipal de Persones amb Discapacitat en el moment en que sigui efectiu\nel traspàs que serà a partir del 7 de juliol de 2014. Tercer. Cedir l’ús al Consorci de\nServeis Socials de Barcelona de l’equipament Llar Residència Valldaura per a\npersones amb discapacitat intel·lectual, amb diferents necessitats de suport, ubicat\nal Passeig de Fabra i Puig, 443 baixos d’aquesta ciutat per a destinar-lo al servei\nde llar residencia en el marc de les finalitats i funcions que corresponen a aquest\nConsorci segons els seus Estatuts i de conformitat amb les condicions reguladores\nannexes, que es sotmeten a aprovació; sotmetre la cessió d’ús a informació\npública pel termini de vint dies hàbils, de conformitat amb l’article 75.3 del Decret\n336/1988, de 17 d’octubre, pel qual s’aprova el Reglament de Patrimoni dels Ens\nLocals, i, si no s’hi formulen reclamacions o al·legacions, tenir per aprovada\ndefinitivament la cessió d’us i formalitzar-la en document administratiu. Quart.\nDeixar sense efecte el Conveni de Col·laboració entre l’Institut Català d’Assistència\ni Serveis Socials del Departament de Benestar i Família de la Generalitat de\nCatalunya i l’Institut Municipal de Persones amb Discapacitat de l’Ajuntament de\nBarcelona per a la gestió de la Llar Residència Valldaura de Barcelona per a\npersones amb discapacitat intel·lectual amb diferents necessitats de suport signat\nen data 1 de gener de 2013 i prorrogat en data 7 de març de 2014.\nCOMISSIÓ DE SEGURETAT I MOBILITAT\n25. Ratificar el decret d'Alcaldia, de 13 de maig de 2014, pel qual s'atorga la\nmedalla d'Honor al mèrit als membres de la Guàrdia Urbana que figuren en les\nrelacions adjuntes, en les categories d'argent i de bronze, per haver prestat serveis\nsense interrupció durant 35 o 25 anys, sense cap nota desfavorable en els seus\nexpedients personals, produint la concessió de la medalla en la categoria d'argent\nels beneficis establerts a l'article 5 del Reglament d'Honors i Recompenses dels\nmembres de la Policia Municipal i del Servei d'Extinció d'Incendis, de 17 de\nsetembre de 1976.\n\n3705\n\n\f3706\n\nGASETA MUNICIPAL DE BARCELONA\n\nNÚM. 21\n\n26. Aprovar la modificació de l’acord adoptat pel Consell Plenari de 22 de\ndesembre de 2000 pel qual es va crear la Comissió de Protecció Civil Municipal,\nd’acord amb l’Annex que s’adjunta.\nc) Proposició\nDel Grup Municipal del PSC:\nÚnica. El Plenari del Consell Municipal, reunit com a Junta General extraordinària\nde l'empresa municipal Barcelona de Serveis Municipals (B:SM), acorda: 1. Ampliar\nen un membre el Consell d'Administració de l'empresa municipal Barcelona de\nServeis Municipals (B:SM). 2. Designar membres del Consell d'Administració de\nl'empresa Barcelona de Serveis Municipals, SA, en substitució dels consellers\nEduard Freixedes, Ramon Massaguer i Jordi Joly i com a nou membre del Consell,\nles persones següents: Im. Sr. Guillem Espriu, del Grup Polític Municipal Socialista,\nIma. Sra. Montserrat Sánchez, del Grup Polític Municipal Socialista, Im. Sr. Oscar\nRamírez, Del Grup Polític Municipal del Partit Popular de Catalunya i Ima. Sra.\nIsabel Ribas, del Grup Polític Municipal d'Iniciativa per Catalunya Verds-EUiA. 3.\nConvocar, en el termini màxim d'una setmana, un Consell d'Administració\nextraordinari de l'empresa Barcelona de Serveis Municipals, SA per tal de constituir\nel nou Consell d'Administració de la societat municipal.\nD) Part d'impuls i control\na) Proposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal PP:\n1. El Plenari del Consell Municipal acorda: Reprovar la gestió política que ha fet\nl'Alcalde de Barcelona per Can Vies.\nb) Proposicions amb contingut de Declaració institucional\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal d’UpB:\nÚnica. El Plenari del Consell Municipal de l'Ajuntament de Barcelona acorda\nmanifestar el rebuig del consistori a la pretensió del Ministeri de Foment de crear\nun fons d'accessibilitat que hauria de servir per finançar les obres d'accés a tots els\nports espanyols i que es nodriria amb el 50% del benefici de cada instal·lació\nportuària.\nE) Mocions\nM1. 1. Proposar al Departament d’Empresa i Ocupació de la Generalitat de\nCatalunya, la determinació de Barcelona com a municipi turístic d’acord amb la\nmotivació que figura a l’informe de la Direcció de Comerç i Consum inclòs a\nl’expedient administratiu, d’acord amb el marc legal vigent. 2. Especificar que\naquesta proposta de determinació de municipi turístic se sotmet a les següents\ncondicions: a) Afecta als barris indicats i grafiats a l’annex, així com a les dues\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nvoreres dels carrers que marquin els seus límits fronterers. b) Té una vigència d’un\nany. c) Se circumscriu al període comprès entre l’1 de juliol i 15 de setembre. d)\nLa franja horària d’obertura durant aquest període resta establerta en els següents\ntermes: - Els diumenges, entre les 10 h i les 18 h. Se n’exceptuen el 6 de juliol i el\n14 de setembre, dates en què és d’aplicació l’horari corresponent com a festius\nd’obertura autoritzada, de conformitat amb l’Ordre EMO/36/2014, de 25 de febrer,\nper la qual s’estableix el calendari d’obertura dels establiments comercials en\ndiumenge i dies festius per als anys 2014 i 2015. Els dies festius, sense obertura\nautoritzada, han de romandre tancats. - Els dies feiners, 12 hores diàries, com a\nmàxim. No poden romandre oberts, ni portar a terme cap activitat de venda entre\nles 22 h i les 7 h. 3. Facultar a l’Alcaldia per a realitzar les actuacions encaminades\na concretar, clarificar i executar el present acord. 4. Notificar aquest acord al\nDepartament d’Empresa i Ocupació de la Generalitat de Catalunya, adjuntant els\ninformes preceptius previstos legalment.\nM2. Designar la Ima. Sra. Núria Carmona i Cardoso representant de\nl’Ajuntament de Barcelona al Consell Metropolità de l’Àrea Metropolitana de\nBarcelona, en substitució de l’Im. Sr. Joan Trullén Thomàs que va presentar el seu\ncessament com a membre d’aquest Consell Metropolità amb efectes d’1 de juny\nd’enguany.\nF) Declaracions Institucionals\nDI1. El Plenari del Consell Municipal de l’Ajuntament de Barcelona acorda:\nPrimer. L’Ajuntament de Barcelona formalitzarà a la Unesco la seva candidatura\ncom a Ciutat Creativa de la Literatura en la convocatòria de l’any 2015; i\ns’adreçarà a les ciutats que configuren la Xarxa de Ciutat Creatives Unesco de la\nLiteratura, amb l’objectiu d’establir un programa conjunt de promoció del seu\npatrimoni literari i del sector del llibre a la ciutat. Segon. Per a fer-ho possible,\nl’Ajuntament de Barcelona implicarà i buscarà la complicitat del conjunt del sector\ndel llibre i la literatura a la ciutat per a l’elaboració d’aquesta candidatura. I ho farà\na través de la creació d’un Consell Promotor encarregat de seleccionar i definir els\nprojectes i les principals línies de “Barcelona, Ciutat Unesco de la Literatura”.\nTercer. La candidatura de Barcelona abordarà les estratègies per a fer del llibre i\ndel foment de la lectura un eix central de la creativitat a Barcelona, promovent\naccions per fer participar el major nombre possible de ciutadania del nostre\nimaginari i tradició literària, així com de les particularitats del món del llibre. Quart.\nEl Govern Municipal presentarà al Plenari Municipal una Mesura de Govern que\ndetalli el conjunt de propostes de la candidatura, d’acord amb el programa avalat\npel Consell Promotor de la Candidatura, i encarrega a l’Institut de Cultura la\ncoordinació d’aquestes tasques.\nDI2. El Plenari del Consell Municipal de l’Ajuntament de Barcelona acorda:\nPrimer. Reitera la importància que el Port de Barcelona té per la ciutat i per la\nregió metropolitana, per la seva economia i desenvolupament, i reclama el seu\npaper en tot allò que tingui que veure amb la gestió del Port i la seva coordinació\namb la resta d’infraestructures de la ciutat. Segon. Demana al Ministeri de Foment\nde l’Estat el compromís ferm, amb calendari tancat, de la construcció dels accessos\nferroviaris al Port, amb la dotació econòmica i la planificació necessària per\nfinalitzar-la abans del primer trimestre del 2015. Tercer. Exigeix a l’Estat la\nretirada de la proposta Fons d’Accessibilitat Terrestre Portuària, per considerar que\ntrenca la necessària capacitat d’autofinançament del Port de Barcelona i perjudica\ngreument la seva competitivitat i capacitat d’inversió.\nDI3. El Plenari del Consell Municipal de l’Ajuntament de Barcelona acorda: 1.\nInstar al Parlament de Catalunya a aprovar la llei “Pels drets de les persones Gais,\nLesbianes, Bisexuals i Transsexuals i per l’eradicació de la lesbofòbia, la transfòbia\ni l’homofòbia” en els termes consensuats per les entitats LGTB de Catalunya i els\ngrups polítics, amb la demanda expressa que aquesta llei contingui instruments\n\n3707\n\n\f3708\n\nGASETA MUNICIPAL DE BARCELONA\n\nNÚM. 21\n\neficients per poder prendre mesures determinants davant de possibles\ndiscriminacions i permeti fer front a situacions de vulneració dels drets\nfonamentals. 2. Comunicar aquest acord a la Presidenta del Parlament de\nCatalunya, al Consell Nacional LGTB i al Consell Municipal de Gais, Lesbianes i\nHomes i Dones Transsexuals.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nCOMISSIÓ DE GOVERN\nActes\nActa de la sessió del dia 18 de juny de 2014, aprovada el dia 25 de juny de\n2014\nA la Sala nova de Govern de la Casa Consistorial de la Ciutat de Barcelona, el\ndia divuit de juny de dos mil catorze s'hi reuneix la Comissió de Govern en sessió\nordinària, sota la presidència de l'Excm. Sr. Alcalde, Xavier Trias i Vidal de\nLlobatera. Hi concorren els Ims. Srs. i les Imes. Sres. Tinents/tes d'Alcalde,\nJoaquim Forn i Chiariello, Sònia Recasens i Alsina, Antoni Vives i Tomàs, Maite\nFandos i Payà, Jaume Ciurana i Llevadot, i els Ims. Srs. Regidors i les Imes. Sres.\nRegidores, Gerard Ardanuy i Mata, Mercè Homs i Molist, Raimond Blasi i Navarro,\nJordi Martí i Galbis, Eduard Freixedes i Plans , assistits pel Secretari General, Sr.\nJordi Cases i Pallarés, que certifica.\nExcusen la seva absència l’Im. Sr. Regidor Joan Puigdollers i Fargas, i les Imes.\nSres. Regidores: Francina Vila i Valls i Irma Rognoni i Viader.\nTambé hi és present el Gerent Municipal, Sr. Constantí Serrallonga Tintoré i el\nDirector de l’Alcaldia Sr. Albert Ortas Serrano.\nConstatada l'existència de quòrum legal, la Presidència obre la sessió a les nou\nhores.\nEs dóna per llegida l'acta de la sessió anterior, celebrada l’11 de juny de 2014,\nl'esborrany de la qual ha estat tramès a tots els membres de la Comissió; i\ns'aprova.\nI) INFORMACIÓ DE L'ORDRE DEL DIA DEL PLENARI DEL CONSELL MUNICIPAL\nPart Decisòria / Executiva\nPropostes d'acord\nCOMISSIÓ DE PRESIDÈNCIA I RÈGIM INTERIOR\n1. Adoptar, en l’exercici de les competències reservades a l’Ajuntament com a\nsoci únic de la Societat Barcelona d’Infraestructures Municipals, SA, els acords\nsegüents: 1r) Designar el Sr. Albert Civit Fons membre del Consell d’Administració\nde la Societat Barcelona d'Infraestructures Municipals, SA, en substitució del Sr.\nAlbert Vilalta Cambra. 2n) Establir que el termini de designació del conseller que es\nnomena serà l'establert en els estatuts, sens perjudici de la renovació que fos\nprocedent en el canvi de mandat consistorial. 3r) Facultar indistintament el\nPresident i el Secretari del Consell d'Administració per comparèixer davant notari i\nelevar a escriptura pública el nomenament anterior, com també per complir els\ntràmits necessaris per a la seva inscripció en el Registre Mercantil i també la\ncorrecció d'errors materials en cas necessari.\n2. Atorgar la Medalla d’Or al Mèrit Cívic al Sr. Nelson Rolihlahla Mandela com a\nreconeixement al seu paper conciliador en els Jocs Olímpics de Barcelona’92 i per\nportar el nom de Barcelona arreu del món, com a ciutat que el va inspirar per\ncontinuar la seva lluita contra la desigualtat.\n3. Atorgar la Medalla d’Or al Mèrit Cívic a la Sra. Neus Català Pallejà com a\nreconeixement a la seva trajectòria vital, defensant els drets de les dones i per a la\n\n3709\n\n\f3710\n\nGASETA MUNICIPAL DE BARCELONA\n\nNÚM. 21\n\nseva especial contribució en preservar la memòria històrica comú, cedint a\nl’Ajuntament de Barcelona les gravacions de tants anys de dedicació.\n4. Atorgar la Medalla d’Or al Mèrit Cívic al Sr. Francesc Santacana i Martorell\ncom a reconeixement a la seva trajectòria professional i per la seva contribució en\nfer de Barcelona una ciutat pròspera impulsant el Pla Estratègic Metropolità de\nBarcelona.\nCOMISSIÓ D'HÀBITAT URBÀ I MEDI AMBIENT\n5. Ratificar l’acord adoptat pel Consell de Govern del Consorci Institut d’Estudis\nRegionals i Metropolitans de Barcelona (IERMB) aprovat en la sessió de data de 3\nde desembre de 2013 i una vegada incorporada l’esmena a la proposta inicial\naprovada pels membres del Consell de Govern en data 27 de gener de 2014,\nd’aprovar la modificació dels seus estatuts, d’acord amb el text adjunt a aquest\nexpedient.\nDesprés d'haver examinat tots els punts anteriors, la Comissió de Govern dóna\nla seva conformitat.\nII) INFORMACIÓ DE L'ORDRE DEL DIA DE LES COMISSIONS PLENÀRIES\nPart Decisòria / Executiva\nPropostes d'acord\nCOMISSIÓ D'ECONOMIA, EMPRESA I OCUPACIÓ\n1. Aprovar el Plec de condicions reguladores per a la constitució d’un dret real\nde superfície de la finca situada al carrer de Viriat, núms. 37-39, grafiada en el\nplànol annex, per a la construcció i posterior explotació d’un centre residencial\nuniversitari; convocar la concurrència pública per a adjudicar el dret de superfície;\ni facultar l'Alcaldia per a la realització de totes les actuacions encaminades a\nconcretar, clarificar i executar el present acord.\nDesprés d'haver examinat l'anterior proposta d'acord decisori la Comissió de\nGovern dóna la seva conformitat.\nIII) ORDRE DEL DIA DE LA COMISSIÓ DE GOVERN\nA) Aprovació de l'acta de la sessió anterior\nB) Part Informativa\na) Despatx d'ofici\nEn compliment del Decret d’Alcaldia, de 28 de gener de 2014, es comuniquen\nles resolucions següents:\nÀREA D'HÀBITAT URBÀ\n1. BIMSA\nAdjudicar al licitador UTE Urcotex Inmobiliaria, SL - Construcciones Cots y\nClaret, SL, amb domicili a Barcelona (08017) carrer Tres Torres, 42, el contracte\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nd'obres d'adequació de l'edifici Lleialtat Santsenca per a convertir-lo en\nequipament per a l'ús del barri i de les seves entitats i associacions, al Districte de\nSants-Montjuïc de Barcelona, per un import de 2.387.929,69 euros, IVA exclòs, i\nper un termini de 18 mesos, d’acord amb l’informe tècnic de valoració que\ns’accepta.\n2. BIMSA\nIniciar l'expedient de contractació de les obres relatives al projecte executiu\nescola de dues línies i escola bressol al carrer de Bailén i carrer de Quevedo, 1426, de Barcelona per un import de licitació de 4.245.878,92 euros, IVA exclòs.\n3. BIMSA\nAdjudicar al licitador Teyco, SL, amb domicili a Barcelona (08022) avinguda\nTibidabo, 6, el contracte d'obres de reforma interior del CEM Mundet, fase 3\nadequació d'espais en compliment del decret d'accessibilitat i normativa vigent, a\nBarcelona, per un import de 690.891,24 €, IVA exclòs, i per un termini de 6\nmesos, d’acord amb l’informe tècnic de valoració que s’accepta.\n4. Parcs i Jardins, Institut Municipal\nAutoritzar la quantitat de 838.604,80 € per a la licitació del contracte de lloguer\nde camions amb conductor per a la recollida dels residus vegetals generats per la\npoda d’arbrat viari i espais verds municipals per al període comptés entre l’1 de\nnovembre de 2014 i el 30 d’octubre de 2016, dividit en quatre lots: Lot 1: Un\ncamió-pop gran amb conductor (MMA mínima 26 Tn); Lot 2: Dos camions-pop amb\nconductor (MMA de 15 a 18 Tn); Lot 3: Un camió pop amb tracció quatre rodes\namb conductor (MMA màx. 12 Tn); Lot 4: Dos camions pop amb capacitat mínima\nde 35 m3 amb conductor. Convocar procediment obert amb un únic criteri de\nselecció per a la seva adjudicació. Resolució d’11 de juny de 2014, adoptada pel\ngerent de Parcs i Jardins de Barcelona, IM, per delegació de la Presidència de\n24/10/2011.\nÀREA DE QUALITAT DE VIDA, IGUALTAT I ESPORTS\n5. Iniciar l’expedient per a l'adjudicació del contracte administratiu especial que\nté per objecte l’organització executiva de la Marató i Mitja Marató per a les edicions\nque s’estableixen. Declarar la urgència per a satisfer les necessitats que contempla\nl’objecte d’aquest contracte i en conseqüència, aplicar la tramitació urgent als\nefectes que preveu l’article 112 del Reial Decret Legislatiu 3/2011, de 14 de\nnovembre, pel qual s’aprova el text refós de la llei de contractes del sector públic.\nAprovar l’expedient de contractació, el plec de clàusules administratives particulars\ni el plec de prescripcions tècniques per l’adjudicació del contracte que té per\nobjecte l’organització executiva de la Marató i Mitja Marató de Barcelona per als\nanys 2015, 2016, 2017 i 2018, amb opció a pròrroga per a dues edicions més,\nmitjançant tràmit ordinari i Text Refós de la Llei de Contractes del Sector Públic.\nConvocar el procediment obert mitjançant la publicació de la licitació al BOP i al\nPerfil del contractant establint un termini de vuit dies per a la presentació de\npropostes. Donar compte al Consell Rector en la propera sessió que celebri.\nÀREA DE CULTURA, CONEIXEMENT, CREATIVITAT I INNOVACIÓ\n6. Institut de Cultura de Barcelona\nIniciar, de conformitat amb l'article 109 del Text Refós de la Llei de Contractes\ndel Sector Públic (TRLCSP) aprovat pel Reial Decret Legislatiu 3/2011, la tramitació\ndel corresponent expedient de contractació de les obres de rehabilitació de l'edifici\nsituat al carrer La Seca 2C com a centre polivalent, d'acord amb l'informe\njustificatiu que obra a l'expedient, donant així compliment a l'article 22 de\nl'esmentada Llei. Aprovar el Plec de clàusules particulars, les condicions de\n\n3711\n\n\f3712\n\nGASETA MUNICIPAL DE BARCELONA\n\nNÚM. 21\n\ncontractació de l'esmentat contracte i la resta de documentació tècnica que obra a\nl'expedient, d'acord amb l'article 26.4 de les Instruccions Internes de contractació\n(ICC) aprovades pel Consell d'Administració de l'Institut en sessió de 9 d'abril de\n2008. Autoritzar el pressupost màxim de licitació de 551.585,60 euros, IVA inclòs,\namb el desglossament següent: 455.855,87 euros com a pressupost net,\n95.729,73 euros, en concepte d'Impost sobre el Valor Afegit al tipus del 21%, amb\ncàrrec a l'estat de previsió d'ingressos i de despeses de l'Institut corresponent a\nl'any 2014. Convocar, d'acord amb l'article 35.c) de les ICC, procediment obert per\na l'adjudicació a l'oferta més avantatjosa, mitjançant tramitació ordinària, en virtut\nde publicació al perfil del contractant.\n7. Institut de Cultura de Barcelona\nAtorgar una subvenció, mitjançant concessió directa i amb caràcter excepcional,\na la Fundació Sala Beckett Obrador Internacional de Dramatúrgia, amb CIF\nG63410591, per un import de 107.800,00 euros, equivalent al 38,5% del cost total\ndel projecte, per al finançament de les activitats de creació i producció culturals\nper al 2014, amb un cost total d'execució de 280.266,5 euros, i una durada des de\nla data de la seva signatura fins al dia 31 de desembre del 2014, sense perjudici\nd'aquelles responsabilitats fiscalitzadores, de seguiment i control que se'n derivin,\nmés enllà de la data de finalització, d'acord amb els articles 22.2.c) i 28, ambdós\nde la Llei 38/2003, de 17 de novembre, General de Subvencions, i l'article 6.2 de\nla normativa general de subvencions. Aprovar el conveni adjunt que consta a\nl'expedient pel qual es formalitzarà l'atorgament de la subvenció. Requerir l'entitat\nbeneficiària per tal que faciliti tota la informació que demani l'Institut de Cultura de\nBarcelona, i que procedeixi a la justificació de la subvenció rebuda en la data\nmàxima de 31 de març de 2015. Delegar la signatura del conveni a la gerent\nd’aquest Institut, la Sra. Marta Clari i Padrós.\n8. Institut de Cultura de Barcelona\nAdjudicar, d'acord amb l'informe tècnic que s'adjunta a aquesta resolució, i la\nproposta de la mesa de contractació, el contracte privat que té per objecte el\nservei la prestació dels serveis d'atenció al públic, informació dels espais\nexpositius, taquillatge, guarda-roba i venda d'articles del Museu d'Història de\nBarcelona, amb foment de l'ocupació de persones amb dificultats particulars\nd'inserció al mercat laboral, a l'empresa Expertus Multiservicios, SA, amb CIF\nA63546527, per haver presentat la proposició més avantatjosa d'acord amb els\ncriteris de valoració que consten en els plecs aprovats. Disposar l'import de\n823.047,12 euros, més 172.839,90 euros en concepte d'Impost sobre el Valor\nAfegit al tipus del 21%, el que fan un total de 995.887,02 cèntims amb càrrec a\nl'estat de previsió d'ingressos i despeses de l'Institut de Cultura de Barcelona\ncorresponents als anys 2014, 2015 i 2016, condicionats els dos últims a\nl'existència de crèdit adequat i suficient. Requerir l'adjudicatari per tal que en el\ntermini de deu dies hàbils, a partir de la notificació d'aquesta resolució, presenti\ndocumentació acreditativa d'haver constituït la garantia definitiva per un import de\n41.152,36 euros, així com la presentació de la documentació acreditativa de\ntrobar-se al corrent en el compliment de les seves obligacions tributàries i amb la\nSeguretat Social. Comunicar a l'adjudicatari que, un cop transcorreguts 15 dies\nhàbils des de la tramesa de la notificació de la present resolució als licitadors, si\nfinalitzat aquest termini no s'ha interposat recurs especial en matèria de\ncontractació, serà requerit per tal que comparegui a formalitzar el contracte dins el\ntermini de 5 dies naturals des del dia següent al de la recepció de l 'esmentat\nrequeriment.\nb) Informes\nC) Part Decisòria\na) Propostes d'acord\nDonat compte de les propostes incloses a l'ordre del dia, s'acorda:\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nÀREA DE PRESIDÈNCIA, RÈGIM INTERIOR, SEGURETAT I MOBILITAT\n1. Deixar sense efecte el conveni de col·laboració entre el Consorci Mar Parc de\nSalut i l’Ajuntament de Barcelona per al desenvolupament de les avaluacions\npsicològiques relacionades amb les llicències d’armes del personal policial de la\nGuàrdia Urbana de Barcelona de 22 maig 2012, per al període 2012 a 2015.\nAnul·lar l'autorització i disposició de la despesa vinculada a aquest conveni per al\nConsorci Mar Parc de Salut de Barcelona, amb NIF S0800471E, per la quantitat de\n219.645,76 euros, amb càrrec al pressupost i partides indicats en aquest mateix\ndocument. Donar compte a la Comissió de Seguretat i Mobilitat.\n2. Aprovar el conveni de col·laboració entre el Consorci Mar Parc de Salut i\nl’Ajuntament de Barcelona per al desenvolupament de les tasques d’avaluació\npsicològica relacionada amb les llicències d’armes del personal policial de la\nGuàrdia Urbana de Barcelona, per al període 2014 a 2017. Autoritzar i disposar la\ndespesa vinculada a aquest conveni al Consorci Mar Parc de Salut de Barcelona,\namb NIF S0800471E, per la quantitat de 428.400,00 euros, amb càrrec al\npressupost i partides indicats en aquest mateix document. Supeditar la despesa\ndels exercicis 2015, 2016 i 2017 a l’existència de crèdit suficient i adequat.\nDesignar l’Im. Sr. Joaquim Forn i Chiariello, Primer Tinent d’Alcalde de l’Excm.\nAjuntament de Barcelona, per a la signatura de l’esmentat conveni, així com la de\ntots els documents que se’n derivin. Donar compte a la Comissió de Seguretat i\nMobilitat.\n3. Aprovar el conveni de col·laboració entre el Consorci Mar Parc de Salut i\nl’Ajuntament de Barcelona pel desenvolupament del programa d’atenció integral\nals membres de la Guàrdia Urbana i al Servei de Prevenció, Extinció d’Incendis\nd’aquest Ajuntament, per al període 2014 a 2015. Autoritzar i disposar la despesa\nvinculada a aquest conveni al Consorci Mar Parc de Salut de Barcelona, amb NIF\nS0800471E, per la quantitat de 80.000,00 euros, amb càrrec al pressupost i\npartides indicats en aquest mateix document. Supeditar la despesa del exercici\n2015 a l’existència de crèdit suficient i adequat. Designar l’Im. Sr. Joaquim Forn i\nChiariello, Primer Tinent d’Alcalde de l’Excm. Ajuntament de Barcelona, per a la\nsignatura de l’esmentat conveni, així com la de tots els documents que se’n\nderivin. Donar compte a la Comissió de Seguretat i Mobilitat.\n4. Autoritzar la compatibilitat sol·licitada per la Sra. Diana Vovelle Casas (mat.\n21760) entre la seva activitat municipal com a funcionària de carrera amb la\ncategoria professional de Tècnica Superior en Arquitectura, amb destinació al\nDepartament de Llicències d'Obres de la Gerència d'Hàbitat Urbà, on desenvolupa\nel lloc de treball de Cap Departament 40.10.GE.10, i una activitat privada per\ncompte propi: arquitecte, excloent del seu exercici qualsevol manifestació del\nmateix en el terme municipal de Barcelona, per tal d'evitar possibles coincidències\nentre l'activitat pública i la privada; la seva dedicació professional privada no podrà\nsuperar la meitat de la jornada laboral setmanal vigent a l’Administració Pública i\nen horari no coincident amb el municipal; d’altra banda, la present autorització\nresta condicionada a l’estricte compliment dels deures públics, a les prohibicions i\naltres previsions que es contenen en la Llei 53/1984 de 26 de desembre\nd’incompatibilitats del personal de les Administracions Públiques, la Llei 21/1987,\nde 26 de novembre, d’incompatibilitats del personal al servei de l’Administració de\nla Generalitat i d’altra normativa aplicable. I, en tot cas, la present autorització\nperdrà vigència per canvi de lloc de treball municipal o per variació de les\ncircumstàncies relatives al mateix. Donar-ne compte a la Comissió de Presidència i\nRègim Interior.\n5. Autoritzar la compatibilitat sol·licitada pel Sr. Antonio Francisco Ordóñez\nRivero (mat. 24.075) entre la seva activitat municipal com a funcionari de carrera\namb la categoria professional de Tècnic Superior en Dret, amb destinació a la\n\n3713\n\n\f3714\n\nGASETA MUNICIPAL DE BARCELONA\n\nNÚM. 21\n\nDirecció de Serveis d'Actuació Urbanística de la Gerència d'Hàbitat Urbà, on\ndesenvolupa el lloc de treball de Tècnic 2 (80.20.SJ.10), i l’activitat privada per\ncompte propi d’advocat, si bé no podrà ostentar, per si mateix o mitjançant\nsubstitut, la representació i defensa d'interessos contraris als de la Corporació\nMunicipal ni tampoc podrà assessorar, informar o desenvolupar les activitats\npròpies de la professió en aquells assumptes o procediments en els que\nl'Ajuntament o els seus Organismes hi tinguin relació; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal, d’altra\nbanda, la present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del personal al\nservei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix. Donar-ne compte a la\nComissió de Presidència i Règim Interior.\n6. Aprovar el Conveni Marc de Col·laboració signat entre l’Ajuntament de\nBarcelona i l’Institut d’Educació Contínua de la Universitat Pompeu Fabra, amb\nvigència de dos anys naturals comptats a partir del 8 de juliol de 2014, i renovable\nexpressament per períodes anuals, llevat que se’n formuli denúncia per qualsevol\nde les parts, amb un màxim de dues pròrrogues d’acord amb la normativa vigent.\nFacultar l’Im. Sr. Joaquim Forn Chiariello, Primer Tinent d’Alcalde i responsable de\nl’Àrea de Presidència, Règim Interior, Seguretat i Mobilitat, per a la signatura del\nConveni marc de col·laboració entre l’Ajuntament de Barcelona i l’Institut\nd’Educació Contínua de la Universitat Pompeu Fabra, i per a la signatura de les\nseves pròrrogues sempre i quan es mantingui íntegrament el contingut del\nconveni. Donar-ne compte a la Comissió de Presidència i Règim Interior.\n7. Aprovar el conveni específic de cooperació educativa entre l’Ajuntament de\nBarcelona i la Universitat de Girona, que té per objecte l’acolliment d’un estudiant\nen pràctiques a la Direcció de Comunicació i Atenció Ciutadana; facultar el Sr. Joan\nAngulo i Arrese, Gerent de Recursos, per a la signatura de l’esmentat conveni.\n8. Aprovar el conveni de col·laboració entre l’Ajuntament de Barcelona i la\nFundació Clarós, per tal de donar difusió a les iniciatives promogudes per aquesta\nFundació en l’àmbit d’ajudes humanitàries a fi de combatre malalties dins del seu\nmarc d’actuació.\n9. Autoritzar i disposar la despesa per un import de 15.000,00 euros amb càrrec\nal/s pressupost/os i partida/es indicats en aquest mateix document, a favor de\nl'Associació Cultural Mexicano-Catalana, amb NIF G64936396, per al \"Festival\nBarcelona Vive Mexico\" i \"Dia del Grito Independencia\"; aprovar el conveni de\ncol·laboració entre l'Ajuntament de Barcelona i l'Associació Cultural MexicanoCatalana, amb NIF G64936396, per al \"Festival Barcelona Vive Mexico\" i \"Dia del\nGrito Independencia\" de conformitat amb la Normativa reguladora dels expedients\nd'autorització de l'atorgament de convenis administratius amb altres\nadministracions públiques i institucions aprovada per decret d'Alcaldia el 27 d'abril\nde 2011; facultar el Regidor de Presidència i Territori de l'Ajuntament de Barcelona\nper a la signatura de l'esmentat conveni; requerir l'entitat beneficiària per tal que,\npresenti la justificació dels fons rebuts (balanç econòmic i la memòria de\nfuncionament, a més de les factures originals i la seva relació), segons consta al\npacte cinquè, \"Justificació\", de l'esmentat conveni, en un termini no superior als sis\nmesos a comptar des de la data de la transferència rebuda. Donar-ne compte a la\nComissió de Presidència i Règim Interior.\n10. Excloure l’empresa Bigas Grup Edificacions i Gestions, SL, amb NIF B64460728, ja que la seva oferta s’ha considerat com a presumptament anormal i/o\ndesproporcionada segons els paràmetres establerts al plec, i la documentació que\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ns’ha aportat per justificar-la no s’ha considerat suficient i/o adequada per aixecar\nla presumpció; adjudicar el contracte núm. 14001777, que té per objecte la\nrealització de les obres de reforma de la planta entresòl de l'Edifici Erasme Janer 68, per un import de 416.939,27 euros, IVA inclòs, de conformitat amb la proposta\nde valoració i classificació continguda en l'expedient a Obres i Contractes Penta, SA\namb NIF A60514643, i d'acord amb la seva proposició, en ser considerada l'oferta\nmés avantatjosa; disposar a favor de l'adjudicatari l'esmentada quantitat amb\ncàrrec a la partida i als pressupost que s'indiquen en les relacions que s’hi\nadjunten a la present resolució amb el següent desglossament: import adjudicació\n344.577,91 euros; tipus impositiu del 21% d'IVA, i import de l'IVA de 72.361,36\neuros; anul·lar part de l'autorització de despesa del contracte, en concepte de\nbaixa licitatòria, per un import de 162.948,45 euros amb càrrec al Pressupost/os i\nPartida/es indicades en les relacions que s’hi adjunten a la present resolució;\nrequerir l'adjudicatari per tal que, en el termini màxim de 8 dies hàbils següents a\nla recepció de la notificació de l'adjudicació, comparegui per formalitzar el\ncontracte a les dependències de la Direcció de Serveis de Gestió Econòmica de la\nGerència de Recursos.\nDistricte de Ciutat Vella\n11. Aprovar el Conveni de col·laboració entre l’Ajuntament de Barcelona,\nmitjançant el Districte de Ciutat Vella, i l’Associació de la Fira de Santa Llúcia que\nté per objecte la gestió de la Fira de Santa Llúcia. Facultar la Regidora del Districte\nde Ciutat Vella per a la signatura del conveni. Donar-ne compte a la Comissió de\nPresidència i Règim Interior.\nDistricte de l'Eixample\n12. Autoritzar i disposar la despesa per un import de 10.664,00 euros amb\ncàrrec a la partida 489.03 924.12 0602 del pressupost 2014-2015, subordinada al\ncrèdit que per aquest exercici autoritzi el respectiu pressupost municipal, a favor\nde Professionals Cor Eixample Associació de Comerciants, amb NIF G60511847,\nper al Conveni amb l'Ass. Comerciants Cor Eixample; atorgar una subvenció,\nmitjançant concessió directa i amb caràcter excepcional, a l'entitat Associació de\ncomerciants i professionals \"Cor Eixample\", amb NIF G60511847, per un import de\n10.664,00 euros (5.332,00 euros per l'any 2014 i 5.332,00 euros per l'any 2015)\nequivalent al 50% del cost del conveni, amb l'objectiu de promoure l'àmbit\nassociatiu als barris del Districte de l'Eixample, d'acord amb els articles 22.2 c) o\n28, ambdós de la Llei 38/2003, de 17 de novembre, General de Subvencions, i\nl'art. 6.2 de la normativa general de subvencions; aprovar el conveni adjunt que\nconsta a l'expedient pel qual es formalitzarà l'atorgament de la subvenció; i\nfacultar per la signatura de l'esmentat conveni l'lm Sr. Gerard Ardanuy i Mata,\nRegidor del Districte de l'Eixample; requerir l'entitat beneficiària per tal que faciliti\ntota la informació que demani l'Ajuntament, i procedeixi a la justificació rebuda\ndins el primer trimestre de l'any posterior. Donar compte a la Comissió de\nPresidència i Règim Interior.\n13. Autoritzar i disposar la despesa per un import de 9.300,00 euros amb càrrec\na la partida 489.03 924.12 0602 del pressupost 2014, subordinada al crèdit que\nper aquest exercici autoritzi el respectiu pressupost municipal, a favor de\nl'Associació de Veïns Parc Escorxador, amb NIF G58362773, per a Conveni de la\npromoció de les sardanes; ATORGAR una subvenció, mitjançant concessió directa i\namb caràcter excepcional, a l'entitat Associació de veïns Parc de l'Escorxador, amb\nNIF G58362773, per un import de 9.300,00 euros per l'any 2014, equivalent al\n50% del cost del conveni, amb l'objectiu de promoure l'àmbit associatiu als barris\ndel Districte de l'Eixample, a través de la promoció de la sardana, d'acord amb els\narticles 22.2 c) o 28, ambdós de la Llei 38/2003, de 17 de novembre, General de\nsubvencions, i l'article 6.2 de la normativa general de subvencions; aprovar el\nconveni adjunt que consta a l'expedient pel qual es formalitzarà l'atorgament de la\nsubvenció i facultar per la signatura de l'esmentat conveni l'lm Sr. Gerard Ardanuy\n\n3715\n\n\f3716\n\nGASETA MUNICIPAL DE BARCELONA\n\nNÚM. 21\n\ni Mata, Regidor del Districte de l'Eixample; requerir l'entitat beneficiària per tal que\nfaciliti tota la informació que demani l'Ajuntament, i procedeixi a la justificació\nrebuda dins el primer trimestre de l'any posterior.\nÀREA D'ECONOMIA, EMPRESA I OCUPACIÓ\n14. Informar favorablement les actuacions d’inversions relacionades en el\ndocument de 18 de juny de 2014.\nEs retira la proposta precedent.\n15. Aprovar l’expedient núm. 3-077/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 3.871.000,00 euros, de conformitat amb la documentació\ni amb la distribució d’aplicacions pressupostàries que consta a l’expedient,\nreferència comptable núm. 14060691.\n16. Autoritzar la despesa de 700.000,00 euros amb càrrec a la partida i el\npressupost que s’indica el document comptable que figura a l’expedient, tot\ncondicionant aquesta autorització a l’existència de crèdit adequat i suficient en el\npressupost corresponent, atès l'acord de la Comissió de Govern d'11 de juny de\n2014, pel que s'inicia expedient per a la contractació complementària d’un sistema\nde transport individualitzat mitjançant bicicletes elèctriques.\n17. Aprovar el conveni de col·laboració entre l'Ajuntament de Barcelona i\nCircuits de Catalunya, SL, amb NIF B08282626, per a la promoció del món del\nmotor, projecció internacional de Barcelona i la promoció econòmica al voltant del\nCircuit de Barcelona-Catalunya, de conformitat amb la Normativa reguladora dels\nexpedients d'autorització de l'atorgament de convenis administratius amb altres\nadministracions públiques i institucions, aprovada per decret d'Alcaldia el 27 d'abril\nde 2011. Autoritzar i disposar la despesa per un import de 4.000.000,00 euros\namb càrrec al pressupost i partida indicats en aquest mateix document, a favor de\nCircuits de Catalunya, SL, amb NIF B08282626. Requerir l'entitat beneficiària per\ntal que, en el termini màxim de 3 mesos a comptar des de la finalització de\nl'activitat, presenti la justificació corresponent. Facultar la Segona Tinent d'Alcalde,\nIma. Sra. Sònia Recasens i Alsina, per a la signatura del present conveni.\nEs retira la proposta precedent.\nÀREA D'HÀBITAT URBÀ\n18. Atorgar una subvenció a l’Associació Institut Català d'Ornitologia, amb NIF\nG58804055, per un import de 24.556,96 euros per al Conveni de col·laboració per\nl’elaboració d’un atles d’alta resolució dels ocells nidificants de Barcelona, entre la\nFundació Barcelona Zoo, la Universitat de Barcelona, l’Ajuntament de Barcelona\n(Àrea de Medi Ambient i Serveis Urbans) i l’Institut Català d’Ornitologia, d'acord\namb l’establert en l'article 6.2 de la Normativa General Reguladora de les\nSubvencions de l’Ajuntament de Barcelona aprovada pel Consell Plenari 17 de\ndesembre de 2010; Declarar la no-inclusió en convocatòria pública donada\nl’excepcionalitat que concorre en el projecte; aprovar el conveni en què s’articula\naquesta subvenció de conformitat amb la Normativa reguladora dels expedients\nd'autorització de l'atorgament de convenis administratius amb altres\nadministracions públiques i institucions aprovada per decret d'Alcaldia el 27 d'abril\nde 2011; facultar el Regidor de Medi Ambient i Serveis Urbans de l’Ajuntament de\nBarcelona per a la seva signatura; autoritzar i disposar la despesa plurianual per\nimport de 24.556,96 euros a favor de l’Associació Institut Català d'Ornitologia,\namb NIF G58804055, per fer front a l’esmentat Conveni; aplicar l’import, quant a\n12.278,48 euros i 12.278,48 euros, amb càrrec a la partida indicada en el\ndocument comptable, del Pressupost de la Gerència d’Hàbitat Urbà dels anys 2014\ni 2015 respectivament. La consignació queda subordinada al crèdit que per cada\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nexercici autoritzin els respectius pressupostos, d’acord amb l’article 174 del RDL\n2/2004, de 5 de març, regulador de les Hisendes Locals; i requerir l'entitat\nbeneficiària per tal que presenti el compte justificatiu dels fons rebuts d'acord amb\nla clàusula segona del Conveni i de conformitat amb la normativa vigent.\n19. Prorrogar per raons d'interès públic el termini de vigència del contracte que\nté per objecte el servei de neteja de pintades i grafits, eliminació de cartells i\nretirada de pancartes de la ciutat de Barcelona fins al 12 d’agost de 2016, d’acord\namb el que estableix la clàusula 3 de plec de clàusules administratives particulars,\ni atesa la conformitat del contractista, d’acord amb el que estableix l'article 303 del\nReial Decret Legislatiu 3/2011, de 14 de novembre, Text Refós de la Llei de\nContractes del Sector Públic. Ampliar l'autorització i disposició de despesa del\ncontracte núm. 12001076 per un import de 7.885.208,68 euros amb càrrec al\nPressupostos i Partides indicades en aquest mateix document, condicionada a\nl'existència de crèdit adequat i suficient en els pressupostos corresponents.\nDisposar-la a favor de Residuos SL Corp. CLD Serv. Urbanos Tratamiento, NIF\nB08173411. Requerir l'adjudicatari per tal que, en el termini màxim de 15 dies\nhàbils següents a la recepció d'aquesta notificació, comparegui per formalitzar la\npròrroga del contracte a les dependències d'Administració d'Hàbitat Urbà. Donar\ncompte a la Comissió d'Hàbitat Urbà i Medi Ambient.\n20. Adjudicar el contracte núm. 14000313, que té per objecte la Gestió de\nl’equipament d’educació ambiental “La Fàbrica del Sol\" i el foment de l’ocupació de\npersones amb dificultats particulars d’inserció al mercat laboral \", per un import de\n531.264,78 euros, IVA inclòs, amb una baixa del 24,11% sobre el preu de licitació,\nde conformitat amb la proposta de valoració i classificació continguda en\nl'expedient a Talher, amb NIF A-08602815, en ser considerada l'oferta més\navantatjosa d'entre les acceptades. DISPOSAR a favor de l'adjudicatari\nl'esmentada quantitat amb càrrec a la/es partida/es i al/s pressupost/os que\ns'indiquen en el document comptable, amb el desglossament següent: import\nadjudicació 439.061,80 euros; tipus impositiu del 21% d'IVA, i import de l'IVA de\n92.202,98 euros, condicionada a l’existència de crèdit adequat i suficient en el/s\npressupost/os posterior/s a l’actual. Formalitzar el contracte a les dependències de\nl'Administració d'Hàbitat Urbà -Medi Ambient- del carrer Torrent de l'Olla, núms.\n218-220, planta 4a, en el termini màxim de 5 dies naturals a comptar del següent\nal de la recepció per part de l'adjudicatari del requeriment per a la formalització,\nsempre que hagin transcorregut 15 dies hàbils des de la tramesa de la notificació\nde l'adjudicació i no s'hagi interposat recurs especial de contractació que impliqui\nla suspensió de la formalització o s'hagués acordat l'aixecament de la suspensió.\nDonar compte d'aquesta resolució a la Comissió d'Hàbitat Urbà i Medi Ambient.\n21. Anul·lar part de l'autorització de despesa del contracte núm. 14000313 que\nté per objecte la \"Gestió de l’equipament d’educació ambiental “La Fàbrica del Sol\"\ni el foment de l’ocupació de persones amb dificultats particulars d’inserció al\nmercat laboral\", per un import de 168.735,22 euros amb càrrec al Pressupost/os i\nPartida/es indicades en el document comptable; adjudicat a Talher, SA, NIF\nA08602815, per baixa d'adjudicació.\n22. Estimar, pels motius exposats a l’informe jurídic de la Direcció de Serveis de\nPlanejament, que consta a l’expedient i, a efectes de motivació, s’incorpora a\naquest acord, el recurs de reposició interposat per la Sra. Nuria Caballé Royo, com\na titular del comerç Cistelleria Casa Vila, contra acord de la Comissió de Govern,\nadoptat en sessió de 26 de febrer de 2014, de suspensió de l’atorgament de\nllicències d’obres i d’activitats i/o de comunitats i d’altres autoritzacions municipals\nconnexes, en l’àmbit de Protecció dels Establiments Emblemàtics de la ciutat de\nBarcelona, delimitat i grafiat en el preceptiu plànol de suspensió que figura a\nl’expedient; i, en conseqüència, excloure de l’àmbit de la suspensió i de la “Relació\nd’establiments emblemàtics subjectes a suspensió”, l’establiment amb nom o raó\nsocial “Cistelleria Casa Vila”, situat al carrer Major de Sarrià, núm. 120 de\nBarcelona; i notificar aquest acord als recurrents.\n\n3717\n\n\f3718\n\nGASETA MUNICIPAL DE BARCELONA\n\nNÚM. 21\n\nEs retira la proposta precedent.\n23. Aprovar definitivament el Projecte executiu de restauració i remodelació de\nla Vil·la Joana. Parc Natural Collserola, d’iniciativa municipal, d’acord amb l’Informe\nde Conformitat Tècnica del Projecte que figura a l’expedient administratiu, i que a\naquests efectes es dóna per reproduït, per un import de 3.678.737,49 euros, el\n21% de l’impost del valor afegit (IVA) inclòs, d’acord amb allò que preveu l’article\n235.2 del Decret legislatiu 2/2003, de 28 d’abril, pel qual s’aprova el Text Refós de\nla Llei Municipal i de règim local de Catalunya (TRLLMRLC); publicar aquest Acord\nal Butlletí Oficial de la Província (BOPB) i en un diari dels de més circulació de\nCatalunya; i encarregar a la societat municipal BIM/SA la gestió de l’actuació.\n24. Aprovar el Memoràndum d’Entesa de suport de l’Ajuntament de Barcelona a\nla iniciativa de consorci entre la Universitat de Barcelona (UB), la Universitat\nPolitècnica de Catalunya (UPC), l'Institut Cartogràfic i Geològic de Catalunya\n(ICGC) i la University of Florida (UF) per a la creació del Center for Satellites\nApplications and Technologies (“CENSAT”) en el marc del Barcelona Knowledge\nCampus d'Excel·lència; i facultar indistintament el Tercer Tinent d'Alcalde i el\nGerent de l’Institut Municipal d’Informàtica per a la seva formalització, sense\nperjudici de les facultats que corresponen a l’Alcalde.\n25. Aprovar el Memoràndum d’Entesa per a la col·laboració entre la Dubai\nSilicon Oasis Authority (DSOA) i l’Ajuntament de Barcelona en el marc de les\niniciatives relacionades amb la tecnologia i les Smart Cities, de conformitat amb la\nNormativa reguladora dels expedients d’autorització de l’atorgament de Convenis\nadministratius amb altres administracions públiques i institucions aprovada per\ndecret d’Alcaldia el 27 d’abril de 2011.\nDistricte de Gràcia\n26. Aprovar definitivament el Projecte executiu de reurbanizació del carrer\nMorató, al districte de Gràcia de Barcelona, d’iniciativa municipal, d’acord amb\nl’Informe Tècnic del Projecte que figura a l’expedient administratiu, i que aquests\nefectes es dóna per reproduït, amb un pressupost de 584.253,71 euros, el 21% de\nl’impost del valor afegit (IVA) inclòs, d’acord amb allò que preveu l’article 235.2\ndel Decret Legislatiu 2/2003, de 28 d’abril, pel qual s’aprova el Text Refós de la\nLlei Municipal i de règim local de Catalunya (TRLLMRLC); publicar aquest Acord al\nButlletí Oficial de la Província de Barcelona (BOPB); i encarregar a la societat\nmunicipal BIM/SA la gestió de l’actuació.\nDistricte de Sant Andreu\n27. Aprovar inicialment el projecte executiu de Reurbanització del carrer Sant\nAntoni Maria Claret, entre el carrer de Costa Rica i l'avinguda Meridiana, així com\nla Reurbanització del passatge Coello, al districte de Sant Andreu a Barcelona,\nd’iniciativa municipal, d’acord amb l’Informe Tècnic del Projecte que figura a\nl’expedient administratiu i que aquests efectes es dóna per reproduït, amb un\npressupost d'1.481.137,40 € euros, el 21% de l’impost del valor afegit (IVA)\ninclòs, d’acord amb allò que preveu l’article 235.2 del Decret Legislatiu 2/2003, de\n28 d’abril, pel qual s’aprova el Text Refós de la Llei Municipal i de règim local de\nCatalunya; sotmetre’l a informació pública durant un termini de 30 dies hàbils, a\ncomptar a partir del dia següent al de la seva publicació al Butlletí Oficial de la\nProvíncia de Barcelona (BOPB), termini durant el qual es podrà examinar i\nformular-hi les al·legacions pertinents; i aclarir que durant aquest còmput no es\ntindran en compte els dies corresponents al mes d’agost.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nÀREA DE QUALITAT DE VIDA, IGUALTAT I ESPORTS\n28. Aprovar el conveni entre l’Ajuntament de Barcelona i la Fundació Privada\nViarany, amb NIF G-63798813, per a l’execució del projecte Centre Obert\nEixample, que instrumenta l’atorgament de la subvenció de concessió directa de\nconformitat amb els articles 22.2.c) i 28.1 de la Llei 38/2003, de 17 de novembre,\nGeneral de Subvencions i 6.2 de la normativa general reguladora de les\nsubvencions, per un import de 39.984,47 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar la despesa de 39.984,47 euros, amb\ncàrrec a la partida 489.03 231.11 02.01 de l’exercici 2014, equivalent al 26,75%\ndel cost total del projecte (149.476,47 euros). Requerir l’entitat beneficiària per tal\nque en un termini no superior als tres mesos, a comptar des de la finalització de\nl’activitat realitzada, presenti la justificació de l’aplicació dels fons rebuts, de\nconformitat amb el pacte setè del conveni. Facultar l'Ima. Sra. Irma Rognoni i\nViader, Regidora de Família, Infància, Usos del Temps i Discapacitats de\nl’Ajuntament de Barcelona, per a la signatura de l’esmentat Conveni, així com la de\ntots aquells documents que se’n derivin.\n29. Aprovar el conveni entre l’Ajuntament de Barcelona i Fundació Iniciatives\nSolidàries, amb NIF núm. G62393616, per a l’execució del projecte “Habitatge\nd’inclusió adreçat a joves immigrants”, per afavorir la inclusió social de joves\nmigrants africans en situació de risc social, que instrumenta l’atorgament de la\nsubvenció de concessió directa de conformitat amb els articles 22.2.c) i 28.1 de la\nLlei 38/2003, de 17 de novembre, General de Subvencions i 6.2 de la normativa\ngeneral reguladora de les subvencions, per un import de 30.000,00 euros. Declarar\nla no-inclusió en convocatòria pública per raons d’interès públic justificades en els\ninformes que consten en l’expedient. Autoritzar i disposar, a favor de Fundació\nIniciatives Solidaries, amb NIF núm. G62393616, la despesa de 30.000,00 euros,\namb càrrec a la partida 0201 48903 23145 de l’exercici del 2014, equivalent al\n49,10% del cost total del projecte (61.101,00 euros). Requerir l’entitat beneficiària\nper tal que en un termini no superior als tres mesos a comptar des de la\nfinalització de l’activitat realitzada presenti la justificació corresponent. La\njustificació es referirà a activitats efectuades i despeses realitzades entre l’1 de\ngener i el 31 de desembre de 2014. Facultar la comissionada d’Alcaldia de la Gent\nGran, Sra. Maria Assumpció Roset Elias, per a la signatura del conveni, així com la\nde tots aquells documents que se’n derivin.\n30. Aprovar el conveni entre l’Ajuntament de Barcelona i Coordinadora d'entitats\ndel Poble Sec per a l’execució del projecte “Pla d'acollida Poble-sec per a tothom”,\nper contribuir a la millora de les condicions de vida de les persones nouvingudes,\ntot oferint recursos, eines i espais de suport, tant individuals com col·lectius, que\nafavoreixin la seva inserció sociolaboral, que instrumenta l’atorgament de la\nsubvenció de concessió directa de conformitat amb els articles 22.2.c) i 28.1 de la\nLlei 38/2003, de 17 de novembre, General de Subvencions i 6.2 de la normativa\ngeneral reguladora de les subvencions, per un import de 60.000,00 euros. Declarar\nla no-inclusió en convocatòria pública per raons d’interès públic justificades en els\ninformes que consten en l’expedient. Autoritzar i disposar, a favor de Coordinadora\nd'entitats del Poble Sec, amb NIF núm. G59055525, la despesa de 60.000,00\neuros, dels quals 30.000,00 euros corresponen a l’exercici 2014 i 30.000,00 euros\na l’exercici 2015 condicionat a l’existència de crèdit adequat i suficient, amb càrrec\na la partida 0201 48903 23161 dels exercicis del 2014 i 2015, equivalent al\n47,10% del cost total del projecte (127.400,00 euros). Requerir l’entitat\nbeneficiària per tal que en un termini no superior als tres mesos, a comptar des del\n31 de desembre de cada any, presenti la justificació de l’aplicació dels fons rebuts,\nde conformitat amb el pacte setè del conveni. Facultar l’Ima. Sra. Maite Fandos\nPayà, Regidora de l’Àrea Qualitat de Vida, Igualtat i Esports i quarta Tinent\nd’Alcalde de l’Ajuntament de Barcelona, per a la signatura de l’esmentat Conveni,\naixí com la de tots aquells documents que se’n derivin.\n\n3719\n\n\f3720\n\nGASETA MUNICIPAL DE BARCELONA\n\nNÚM. 21\n\n31. Aprovar el conveni entre l’Ajuntament de Barcelona i l’entitat Casal Lambda,\namb NIF núm. G-08952839, per a l’execució del projecte \"Acció Cívica”, que\ninstrumenta l’atorgament d’una subvenció mitjançant concessió directa i amb\ncaràcter excepcional de conformitat amb els articles 22.2.c) i 28.1 de la Llei\n38/2003, de 17 de novembre, General de Subvencions i 6.2 de la normativa\ngeneral reguladora de les subvencions, per un import de 28.900,00 euros. Declarar\nla no-inclusió en convocatòria pública per raons d’interès públic justificades en els\ninformes que consten en l’expedient. Autoritzar i disposar la despesa de 28.900,00\neuros, amb càrrec a la partida 0201 489.03 23252, equivalent al 50% del cost\ntotal del projecte (57.800,00 euros), dels quals, 14.450,00 euros corresponen a\nl’exercici 2014 i 14.450,00 euros corresponen a l’exercici 2015, condicionats a\nl’existència de crèdit adequat i suficient. Requerir l’entitat beneficiària per tal que\nen un termini no superior als tres mesos, a comptar des de la finalització de\nl’activitat realitzada, presenti la justificació de l’aplicació dels fons rebuts, de\nconformitat amb el pacte setè del conveni. Facultar la Ima. Sra. Francina Vila i\nValls, regidora de dona i drets civils, per a la signatura de l’esmentat Conveni, així\ncom la de tots aquells documents que se’n derivin.\n32. Aprovar el conveni i annex entre l’Ajuntament de Barcelona i l’Agència de\nl’Habitatge de Catalunya per a la cessió temporal de l’ús d’habitatges públics, per\ndestinar-los al Programa d’Habitatges d’Inclusió Social. Autoritzar, en concepte\nd’aportació municipal derivada del conveni, la despesa de 25.919,88 euros que\nanirà a càrrec de la partida 0201 20200 23145 del pressupost de 2014 per finançar\nles obligacions derivades d’aquest conveni en l’esmentat exercici i disposar-la a\nfavor de Agència de l’Habitatge de Catalunya, amb NIF núm. Q-0801820-B.\nFacultar l'Ima. Sra. Maite Fandos Payà, regidora de l’Àrea de Qualitat de Vida,\nIgualtat i Esports i quarta Tinent d’Alcalde de l’Ajuntament de Barcelona, per a la\nsignatura de l’esmentat Conveni, així com la de tots aquells documents que se’n\nderivin.\n33. Aprovar el conveni entre l’Ajuntament de Barcelona i l’entitat Oblates del\nSantíssim Redemptor, amb CIF R5800587G, en matèria d’atenció a les dones que\nexerceixen la prostitució i les que són víctimes d’explotació sexual, amb la finalitat\nd’afavorir el desenvolupament integral i l’autonomia de les dones que exerceixen la\nprostitució, que viuen situació d’exclusió i d'injustícia, i contribuir a la realització\npersonal i la seva integració social i laboral, vigent des del dia següent a la seva\nformalització fins al 31 de desembre de 2015 podent ser prorrogat per acord\nexprés de les parts per dos anys més. Facultar en la Regidora de Dona i Drets\nCivils, Francina Vila i Valls, la signatura de l’esmentat conveni, així com la de tots\nels documents que se’n derivin, i si s’escau, la seva pròrroga.\n34. Aprovar el conveni entre l’Ajuntament de Barcelona i Coordinadora d'Usuaris\nde la Sanitat, amb NIF núm.G08858318, per a l’execució del projecte \"actuacions\nen matèria d'orientació i promoció de la salut per a l'any 2014\", que instrumenta\nl’atorgament d’una subvenció mitjançant concessió directa i amb caràcter\nexcepcional de conformitat amb els articles 22.2.c) i 28.1 de la Llei 38/2003, de 17\nde novembre, General de Subvencions i 6.2 de la normativa general reguladora de\nles subvencions, per un import de 4.000,00 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar la despesa de 4.000,00 euros, amb\ncàrrec a la partida 0201 489.03 313.11, equivalent al 4,41% del cost total del\nprojecte (90.700,00 euros). Requerir l’entitat beneficiària per tal que en un termini\nno superior als tres mesos, a comptar des de la finalització de l’activitat realitzada,\npresenti la justificació de l’aplicació dels fons rebuts, de conformitat amb el pacte\nsetè del conveni. Facultar la Sra. Cristina Iniesta i Blasco, delegada de Ciutat de\nSalut, per a la signatura de l’esmentat Conveni, així com la de tots aquells\ndocuments que se’n derivin.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n35. Aprovar, el conveni entre l’Ajuntament de Barcelona i Universitat Pompeu\nFabra CCT, amb NIF núm. Q5850017D, per a l’execució del projecte “Barcelona”\ndel grup de recerca interdisciplinari en immigració (GRITIM-UPF), que instrumenta\nl’atorgament de la subvenció de concessió directa de conformitat amb els articles\n22.2.c) i 28.1 de la Llei 38/2003, de 17 de novembre, General de Subvencions i\n6.2 de la normativa general reguladora de les subvencions, per un import de\n35.000,00 euros. Declarar la no-inclusió en convocatòria pública per raons\nd’interès públic justificades en els informes que consten en l’expedient. Autoritzar i\ndisposar la despesa de 35.000,00 euros, amb càrrec a la partida 48903 23261\n0201 del pressupost de l’any 2014, equivalent al 61,19 % del cost total del\nprojecte (57.200,00 euros), degudament justificat pel Director de Serveis\nd’Immigració i Interculturalitat, en el seu informe emès en data 28 de maig de\n2014, que figura a l’expedient administratiu i que a aquests efectes es dona per\nreproduït. Requerir l’entitat beneficiària per tal que en un termini no superior als\ntres mesos, a comptar des de la finalització de l’activitat realitzada, presenti la\njustificació corresponent. La justificació es referirà a activitats efectuades i\ndespeses realitzades entre l’1 de gener i el 31 de desembre de 2014. Facultar\nl’Ima. Sra. Maite Fandos Payà, Regidora de l’Àrea Qualitat de Vida, Igualtat i\nEsports i quarta Tinenta d’Alcalde de l’Ajuntament de Barcelona, per a la signatura\nde l’esmentat Conveni, així com la de tots aquells documents que se’n derivin.\n36. Aprovar el conveni entre l’Ajuntament de Barcelona i la Universidad de\nBarcelona - Ministerio de Universidades e Investigación per a l’execució del\nprojecte “Suport en la difusió de la Universitat de l’Experiència”, per promoure la\nformació de les persones grans, per import de 10.000,00 euros, que instrumenta\nl’atorgament de la subvenció de concessió directa de conformitat amb els articles\n22.2.c) i 28.1 de la Llei 38/2003, de 17 de novembre, General de Subvencions i\n6.2 de la normativa general reguladora de les subvencions. Declarar la no-inclusió\nen convocatòria pública per raons d’interès públic justificades en els informes que\nconsten en l’expedient. Autoritzar i disposar, a favor de la Universidad de\nBarcelona - Ministerio de Universidades e Investigación, amb NIF núm.\nQ0818001J, la despesa de 10.000,00 euros, dels quals 5.000,00 euros\ncorresponen a l’exercici 2014 i 5.000,00 euros a l’exercici 2015 condicionat a\nl’existència de crèdit adequat i suficient, amb càrrec a la partida 0201 48903\n23134, dels exercicis del 2014 i del 2015, equivalent al 47,62% del cost total del\nprojecte (21.000,00 euros). Requerir l’entitat beneficiària per tal que en un termini\nno superior als tres mesos, a comptar des del 31 de desembre de cada any,\npresenti la justificació de l’aplicació dels fons rebuts, de conformitat amb el pacte\nsetè del conveni. Facultar la comissionada d’Alcaldia de la Gent Gran, Sra. Maria\nAssumpció Roset Elias, per a la signatura del conveni, així com la de tots aquells\ndocuments que se’n derivin.\n37. Aprovar el conveni entre l’Ajuntament de Barcelona i Taula del Tercer Sector\nSocial de Catalunya, amb NIF núm. G-63371421, per a l’execució del projecte\n\"Projecte d'actuació de la Taula del Tercer Sector Social de Catalunya per a 2014\",\nque instrumenta l’atorgament d’una subvenció mitjançant concessió directa i amb\ncaràcter excepcional de conformitat amb els articles 22.2.c) i 28.1 de la Llei\n38/2003, de 17 de novembre, General de Subvencions i 6.2 de la normativa\ngeneral reguladora de les subvencions, per un import de 54.000,00 euros. Declarar\nla no-inclusió en convocatòria pública per raons d’interès públic justificades en els\ninformes que consten en l’expedient. Autoritzar i disposar la despesa de 54.000,00\neuros amb càrrec a la partida 0201 230.14 489.03, equivalent al 47,73% del cost\ntotal del projecte (113.127,00 euros) Requerir l’entitat beneficiària per tal que en\nun termini no superior als tres mesos, a comptar des de la finalització de l’activitat\nrealitzada, presenti la justificació de l’aplicació dels fons rebuts, de conformitat\namb el pacte setè del conveni. Facultar l'Ima. Sra. Maite Fandos i Payà, tinent\nd'alcaldia i regidora de Qualitat de Vida, Igualtat i Esports, per a la signatura de\nl’esmentat conveni, així com la de tots aquells documents que se’n derivin.\n\n3721\n\n\f3722\n\nGASETA MUNICIPAL DE BARCELONA\n\nNÚM. 21\n\n38. Aprovar el conveni entre l’Ajuntament de Barcelona i Projecte dels Noms Hispanosida, amb NIF núm. G60396280, per a l’execució del projecte “BCN\nCheckpoint, Infotrat i 21 Memorial de la Sida”, per contribuir a millorar la qualitat\nde vida de les persones que viuen amb el VIH/Sida, així com reduir-ne la\nincidència, que instrumenta l’atorgament de la subvenció de concessió directa de\nconformitat amb els articles 22.2.c) i 28.1 de la Llei 38/2003, de 17 de novembre,\nGeneral de Subvencions i 6.2 de la normativa general reguladora de les\nsubvencions, per un import de 15.000,00 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar, a favor de Projecte dels Noms Hispanosida, amb NIF núm. G60396280, la despesa de 15.000,00 euros, dels\nquals 12.000,00 euros són amb càrrec a la partida 48903-31311 0201 del\npressupost de 2014 de la Direcció de Programa de Salut, i la quantitat de 3.000,00\neuros són amb càrrec a la partida 48903 23252 0201 del pressupost de 2014 de la\nDirecció de Drets Civils, equivalent al 7,58% del cost total del projecte\n(198.000,00 euros). Requerir l’entitat beneficiària per tal que en un termini no\nsuperior als tres mesos, a comptar des de la finalització de l’activitat realitzada,\npresenti la justificació corresponent. La justificació es referirà a activitats\nefectuades i despeses realitzades entre l’1 de gener i el 31 de desembre de 2014.\nFacultar la Sra. Cristina Iniesta Blasco, delegada de Salut de l’Ajuntament de\nBarcelona, per a la signatura de l’esmentat Conveni, així com la de tots aquells\ndocuments que se’n derivin.\n39. Aprovar el conveni entre l’Ajuntament de Barcelona i l’entitat Comitè 1r de\nDesembre-Plataforma Unitària d’ONG-Sida de Catalunya, amb NIF núm.\nV61781795, per a l’execució del projecte “Coordinació i desenvolupament d’accions\nde sensibilització envers l’epidèmia de VIH/Sida”, per millorar les polítiques\npubliques i contribuir a què Barcelona lideri la sensibilització envers l’epidèmia de\nVIH/Sida, que instrumenta l’atorgament de la subvenció de concessió directa de\nconformitat amb els articles 22.2.c) i 28.1 de la Llei 38/2003, de 17 de novembre,\nGeneral de Subvencions i 6.2 de la normativa general reguladora de les\nsubvencions, per un import de 18.000,00 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar, a favor de l’entitat Comitè 1r de\nDesembre-Plataforma Unitària d’ONG-Sida de Catalunya, amb NIF núm.\nV61781795, la despesa de 18.000,00 euros, amb càrrec a la partida 0201 489.03.\n31311 del pressupost de l’any 2014, equivalent al 45,17% del cost total del\nprojecte (39.850,00 euros). Requerir l’entitat beneficiària per tal que en un termini\nno superior als tres mesos, a comptar des de la finalització de l’activitat realitzada,\npresenti la justificació corresponent. La justificació es referirà a activitats\nefectuades i despeses realitzades entre l’1 de gener i el 31 de desembre de 2014.\nFacultar la Sra. Cristina Iniesta Blasco, delegada de Salut de l’Ajuntament de\nBarcelona, per a la signatura de l’esmentat Conveni, així com la de tots aquells\ndocuments que se’n derivin.\n40. Modificar l’acord dictat per la Comissió de Govern adoptat en sessió del 13\nde novembre de 2013, pel qual s’adjudica el contracte núm. 13002667 que té per\nobjecte la gestió dels habitatges amb serveis per a gent gran, durant els anys\n2014 i 2015 (LOT núm. 1 - Barceloneta i Via Favència II), a la Fundació Mare de\nDéu dels Desemparats de l’Hospitalet, amb NIF núm. R5800417G, estimant la seva\nsol·licitud, en el sentit que, en lloc de constituir la garantia definitiva per import de\n32.530,85 euros mitjançant retenció en preu, l’esmentada garantia definitiva es\nconstitueixi mitjançant aval; requerir la Fundació Mare de Déu dels Desemparats\nde l’Hospitalet per tal que, dintre del termini màxim de 10 dies hàbils a comptar\ndes del dia següent al de la recepció de la notificació constitueixi la garantia\ndefinitiva a la Tresoreria Municipal per un import de 32.530,85 euros; retornar el\ndipòsit núm. 103944, per import de 27.109,04 euros, constituït mitjançant retenció\nen preu, el 24 de febrer de 2014 i el dipòsit núm. 104199, per import de 5.421,81\neuros, constituït mitjançant retenció en preu, en 23 d’abril de 2014.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n41. Aprovar el conveni entre l’Ajuntament de Barcelona i l’entitat STOP SIDA,\namb NIF núm. G59447201, per a l’execució del projecte “Cuidar-nos és cuidar-te”,\nper promoure, preferentment, la salut sexual des de i per al col·lectiu LGTB i\ntreballadors/es sexuals, tinguin o no el VIH, que instrumenta l’atorgament de la\nsubvenció de concessió directa de conformitat amb els articles 22.2.c) i 28.1 de la\nLlei 38/2003, de 17 de novembre, General de Subvencions i 6.2 de la normativa\ngeneral reguladora de les subvencions, per un import de 29.800,00 euros. Declarar\nla no-inclusió en convocatòria pública per raons d’interès públic justificades en els\ninformes que consten en l’expedient. Autoritzar i disposar, a favor de l’entitat Stop\nSida, amb NIF núm. G59447201, la despesa de 29.800,00 euros, 14.900,00 seran\na càrrec de la partida 0201 489.03 31311 del pressupost de l’exercici 2014, i\n14.900,00 euros per l’any 2015, condicionada a l’existència de crèdit adequat i\nsuficient, equivalent al 42,12 % del cost total del projecte pels dos anys d’execució\n(70.754,16 euros). Requerir l’entitat beneficiària per tal que en un termini no\nsuperior als tres mesos a comptar des de la finalització de l’activitat realitzada\npresenti la justificació corresponent. La justificació es referirà a activitats\nefectuades i despeses realitzades entre l’1 de gener del 2014 i el 31 de desembre\nde 2015. Facultar la Sra. Cristina Iniesta Blasco, delegada de Salut de l’Ajuntament\nde Barcelona, per a la signatura de l’esmentat conveni, així com la de tots aquells\ndocuments que se’n derivin.\n42. Aprovar el conveni entre l’Ajuntament de Barcelona i La Hora de Dios, per a\nl’execució del projecte “atenció a les famílies en risc de pobresa i/o exclusió social”,\nper treballar en el camp de les necessitats alimentàries de les persones i/o\ncol·lectius en situació de pobresa i/o exclusió a la ciutat de Barcelona, adreçat a\nfamílies sobretot amb menors a càrrec i en particular dones amb nadons entre 0 i\n2 anys, amb diferents tipus de carències, habitatge, aliments, roba, formació i\nfeina, en especial al barri del Raval, i que es troben sense recursos econòmics ni\nxarxa relacional, que instrumenta l’atorgament de la subvenció de concessió\ndirecta de conformitat amb els articles 22.2.c) i 28.1 de la Llei 38/2003, de 17 de\nnovembre, General de Subvencions i 6.2 de la normativa general reguladora de les\nsubvencions, per un import de 8.300,00 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar, a favor de La Hora de Dios, amb NIF\nnúm. G08917262, la despesa de 8.300,00 euros, amb càrrec a la partida 0201\n48903 23142 de l’exercici del 2014, equivalent al 6,15% del cost total del projecte\n(135.000,00 euros). Requerir l’entitat beneficiària per tal que en un termini no\nsuperior als tres mesos a comptar des de la finalització de l’activitat realitzada\npresenti la justificació corresponent. La justificació es referirà a activitats\nefectuades i despeses realitzades entre l’1 de gener i el 31 de desembre de 2014.\nFacultar l’Ima. Sra. M. Teresa Fandos Payà, Regidora de l’Àrea Qualitat de Vida,\nIgualtat i Esports i quarta Tinent d’Alcalde de l’Ajuntament de Barcelona, per a la\nsignatura de l’esmentat Conveni, així com la de tots aquells documents que se’n\nderivin.\n43. Ampliar l'autorització de despesa de 250.000 euros, que té per objecte\nl’atorgament d’ajuts a famílies per promoure les activitats de vacances d’estiu per\na infants i joves dins de qualsevol de les modalitats homologades, amb càrrec a la\npartida 0201 48001 23213 del pressupost de 2014.\nb) Mocions\nNo havent-hi altres assumptes per tractar, la Presidència aixeca la sessió a les\ndeu hores.\n\n3723\n\n\f3724\n\nGASETA MUNICIPAL DE BARCELONA\n\nNÚM. 21\n\nAcords\nAcords de la sessió del dia 25 de juny de 2014.\nAPROVACIÓ de l'acta de la sessió de 18 de juny de 2014.\nACORDS DECISORIS\nÀREA DE PRESIDÈNCIA, RÈGIM INTERIOR, SEGURETAT I MOBILITAT\n1. Adjudicar el contracte núm. 14000920, que té per objecte l'adquisició de\nquatre furgons de salvament per al Servei de Prevenció, Extinció d'Incendis i\nSalvament (SPEIS), per un import d'1.044.496,20 euros, IVA inclòs, de\nconformitat amb la proposta de valoració i classificació continguda en l'expedient a\nITURRI, SA, amb NIF A41050113, i d'acord amb la seva proposició, en ser\nconsiderada l'oferta més avantatjosa, sotmès a la condició suspensiva d'existència\nde crèdit adequat i suficient en el/s pressupost/os posterior/s a l'actual. disposar a\nfavor de l'adjudicatari l'esmentada quantitat amb càrrec a la partida 0401 63305\n13512 dels pressupostos 2014 i 2015 segons consta a la relació comptable, amb el\nsegüent desglossament: import adjudicació 863.220,00 euros; tipus impositiu del\n21% d'IVA, i import de l'IVA de 181.276,20 euros. Anul·lar part de l'autorització de\ndespesa d’aquest contracte, per un import de 235.503,80 euros, amb càrrec als\nmateixos pressupostos i partides, per baixa en l’adjudicació. Formalitzar el\ncontracte en el termini màxim de 5 dies naturals a comptar del següent al de la\nrecepció per part de l'adjudicatari del requeriment per a la formalització, sempre\nque hagin transcorregut 15 dies hàbils des de la tramesa de la notificació de\nl'adjudicació i no s'hagi interposat recurs especial de contractació que impliqui la\nsuspensió de la formalització o s'hagués acordat l'aixecament de la suspensió.\n2. Iniciar l’expedient amb núm. de contracte 14002032, d’encàrrec de provisió\nbasat en l’Acord marc aprovat el 23 d’octubre de 2013 pel Consorci Català pel\nDesenvolupament Local, de subministrament de vehicles de serveis policials, en la\nmodalitat d’arrendament amb opció de compra, amb destinació a les entitats locals\nde Catalunya (expedient 2013.01- lots 1 i 2), per a l’arrendament, amb opció de\ncompra, de 45 vehicles de serveis policials, corresponents al lot 1 i lot 2 de l'Acord\nMarc, per a la Guàrdia Urbana de Barcelona, durant el termini de 48 mesos i un\nmàxim de 110.000 quilòmetres, mitjançant tramitació ordinària, pel procediment\nprevist a l’article 198 del Text Refós de la Llei de contractes del sector públic,\naprovat per RDL 3/2011, de 14 de novembre; autoritzar la despesa per import de\n2.279.158,56 euros, dels quals 1.883.602,12 euros corresponen a l’import net i\n395.556,44 euros, a l’IVA al 21%, amb càrrec a la partida 0401 20400 13211, dels\npressupostos municipals dels exercicis 2014, 2015, 2016, 2017 i 2018, segons\nconsta la relació comptable, de manera condicionada a l’existència de crèdit\nadequat i suficient en els pressupostos posteriors; aprovar els plecs condicions\nespecífiques d’execució, tècniques i administratives, que regiran el contracte;\nrequerir l’empresa BBVA Autorenting SA, amb NIF A60028776, adjudicatària dels\nlots 1 i 2 de l’Acord marc, per tal que presenti el document d’oferta que contingui\nles condicions específiques del subministrament a què se subjectarà l’encàrrec de\nprovisió, i donar compte a la Comissió de Seguretat i Mobilitat.\n3. Iniciar, d'acord amb l’article 170 e) del Text refós de la Llei de contractes del\nsector públic aprovat per Reial decret legislatiu 3/2011, de 14 de novembre, i els\narticles 153.2 i 161.2 del Reglament d’obres, activitats i serveis dels ens locals,\naprovat per RD 179/1995, de 13 de juny, l'expedient de contractació que té per\nobjecte la prestació del servei de manteniment, reparació i adaptació de les\ninstal·lacions semafòriques i sistemes de regulació del trànsit de la ciutat de\nBarcelona, desglossat en dos lots, per un període de tres mesos, a comptar des de\nl’1 de juliol de 2014, fins al 30 de setembre de 2014, d’acord amb les raons\nd’urgència que s’assenyalen a l’informe justificatiu de la necessitat i idoneïtat del\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ncontracte i amb les especificacions recollides en el plec de prescripcions tècniques.\nAutoritzar la despesa per import de 1.537.360,42 euros (dels quals 1.270.545,80\neuros corresponen a l'import net i els restants 266.814,62 euros, a l'IVA al 21%)\namb càrrec a la partida 0401 22724 13323 del pressupost de 2014. Aprovar el plec\nde clàusules administratives particulars i el plec de prescripcions tècniques.\nAdjudicar, a l'empara dels articles esmentats, a la unió temporal d’empreses UTE\nEtra Bonal SA Sociedad Ibérica de Construcciones Eléctricas, SA, NIF U66315482,\nel contracte núm. 14002526, que té per objecte la prestació del servei a la zona\nLlobregat (Lot 1) per un import de 848.723,72 euros, dels quals 701.424,56 euros,\ncorresponen al pressupost net i 147.299,16 euros a l’IVA al 21%. Adjudicar, a\nl'empara dels articles esmentats, a Telvent Tráfico y Transporte, SA, NIF\nA78107349, el contracte núm. 14002527, que té per objecte la prestació del servei\na la zona Besòs (Lot 2) per un import de 688.636,70 euros, dels quals 569.121,24\neuros, corresponen al pressupost net i 119.515,46 euros a l’IVA al 21%. Requerir\nl’adjudicatari del contracte núm. 14002526 per tal que, en el termini màxim de 10\ndies hàbils a comptar de l’endemà de la notificació d'aquesta resolució, constitueixi\nla garantia definitiva per import de 35.071,23 euros a la Tresoreria Municipal.\nRequerir l’adjudicatari del contracte núm. 14002527 per tal que, en el termini\nmàxim de 10 dies hàbils a comptar de l’endemà de la notificació d'aquesta\nresolució, constitueixi la garantia definitiva per import de 28.456,06 euros a la\nTresoreria Municipal. Formalitzar els contractes 14002526 i 14002527 dins del\ntermini màxim de 15 dies hàbils a partir de la data de notificació.\n4. Aprovar el Plec de clàusules administratives particulars i el plec de\nprescripcions tècniques de l’acord marc amb núm. de contracte 14002257, que té\nper objecte la contractació de la prestació de serveis postals demandats per\nl’Ajuntament de Barcelona i el conjunt d’entitats que integren el seu sector públic\ndepenent. Convocar procediment obert i tramitació ordinària per a la seva\nadjudicació, de conformitat amb els articles 196 i següents del RDL 3/2011, de 14\nde novembre, de text refós de la Llei de Contractes del Sector Públic.\n5. Anul·lar part autorització i disposició de despesa del contracte núm.\n11001439, que té per objecte el suport a la plataforma multicanal d'atenció al\nciutadà per un import de 309.809,00 euros amb càrrec al Pressupost/os i\nPartida/es indicades en aquest mateix document, adjudicat a Atento Teleservicios\nEspaña, SAU, NIF A78751997, per les raons exposades a l'informe de la Direcció\nd'Atenció Ciutadana de 27 de maig de 2014, en tant que el sistema de\ndeterminació de preus és per preus unitaris i es preveu que la despesa final de\nl'exercici serà inferior a la inicialment prevista al contracte. Rectificar, a l’empara\ndel que preveu l’article 105.2 de la Llei 30/92, de 26 de novembre, de règim jurídic\nde les administracions públiques i del procediment administratiu comú, l’error\nmaterial en el text de l’Acord de la Comissió de Govern d’11 de desembre de 2013\nque autoritza la pròrroga del contracte 11001439 que té per objecte regir el servei\nd’atenció telefònica ciutadana i l’atenció diferida de la Direcció d’Atenció al Ciutadà\na l’Ajuntament de Barcelona, substituint la data de pròrroga que hi figura: “de l’1\nde gener de 2014 fins el 31 de desembre de 2014”, per la correcta: “de l’1 de\ngener de 2014 fins el 30 de setembre de 2014”, tal com figura a la documentació\nque consta a l’expedient i a la compareixença signada pel representant de\nl’empresa el 21 de novembre de 2013.\n6. Iniciar l'expedient per l’obertura del contracte que té per objecte el\nmanteniment dels elements de Via Pública dels districtes de l’Ajuntament de\nBarcelona per als anys 2015-2016 i el foment de l’ocupació de persones amb\ndificultats particulars d’inserció al mercat laboral, amb núm. de contracte\n14002720, mitjançant tramitació ordinària, amb la utilització del procediment\nobert, i amb un pressupost total de licitació de 13.088.327,08 euros, IVA inclòs,\ndistribuït en els següents lots: LOT núm. 1, Districte de Ciutat Vella, per un import\nglobal d'1.156.050,00 euros IVA inclòs; LOT núm. 2, Eixample, per un import de\nglobal 1.078.076,50 euros IVA inclòs; LOT núm. 3, Districte Sants-Montjuïc, per un\nimport global d'1.447.179,98 euros IVA inclòs; LOT núm. 4, Districte de les Corts,\n\n3725\n\n\f3726\n\nGASETA MUNICIPAL DE BARCELONA\n\nNÚM. 21\n\nper un import global de 711.862,50 euros IVA inclòs; LOT núm. 5, Districte de\nSarrià-Sant Gervasi, per un import global d'1.374.523,40 euros IVA inclòs; LOT\nnúm. 6, Districte de Gràcia, per un import global de 960.390,06 euros IVA inclòs;\nLOT núm. 7, Districte d'Horta-Guinardó, per un import global d'1.446.335,86 euros\nIVA inclòs; LOT núm. 8, Districte de Nou Barris, per un import global\nd'1.644.608,10 euros IVA inclòs; LOT núm. 9, Districte de Sant Andreu, per un\nimport global d'1.319.262,96 euros IVA inclòs; LOT núm. 10, Districte de Sant\nMartí, per un import global d'1.950.037,72 euros IVA inclòs; aprovar les actuacions\npreparatòries efectuades, el plec de clàusules administratives particulars i el plec\nde prescripcions tècniques reguladors del contracte; convocar la licitació per a la\nseva adjudicació; autoritzar l'esmentada quantitat amb càrrec a la/es partida/es i\nal/s pressupost/os que s'indiquen en aquest mateix document amb el següent\ndesglossament: pressupost net 10.816.799,24 euros; tipus impositiu del 21 %\nd'IVA, i import de l'IVA de 2.271.527,84 euros; condicionada a l'existència de\ncrèdit adequat i suficient en el/s pressupost/os corresponent/s, atès que l'execució\nd'aquest contracte s'iniciarà l'exercici següent a la seva autorització. Donar compte\nd'aquesta resolució a la Comissió de Presidència i Règim Interior.\n7. Modificar el contracte que té per objecte la contractació dels serveis d’atenció\ni informació de la ciutadania a l’oficina multiserveis d’atenció ciutadana, en virtut\ndel que estableix l'article 105 del Reial Decret Legislatiu 3/2011, de 14 de\nnovembre, pel qual s'aprova el Text Refós de la Llei de Contractes del Sector Públic\ni la clàusula 20 del PCAP de l'esmentat Acord Marc, en atenció a les raons\nindicades a l'informe de 13 de maig de 2014 pel Director d’Atenció al Ciutadà; i\nsegons compareixença signada per l'empresa el 2 de juny de 2014. Ampliar la\ndisposició de despesa per un import de 433.425,00 euros (IVA inclòs) amb càrrec\nal Pressupost/os i Partida/es indicades en les relacions que s’hi adjunten;\ncondicionada a l’existència de crèdit adequat i suficient en el/s pressupost/os\ncorresponents; i disposar-la a favor de Qualytel Teleservices, SA, NIF A82112665.\nRequerir l'adjudicatari per tal que, en el termini màxim de 15 dies hàbils següents\na la recepció d'aquesta notificació, reajusti la garantia constituïda per un import de\n17.910,12 euros, i així mateix per formalitzar la modificació del contracte a les\ndependències de la Direcció de Serveis de Gestió Econòmica de la Gerència de\nRecursos.\n8. Aprovar el conveni de col·laboració entre l'Ajuntament de Barcelona,\nConfederació Sindical de la Comissió Obrera Nacional de Catalunya (NIF\nG08496606) i Unió General de Treballadors de Catalunya (NIF G08496622) per a\nla Plataforma Sindical Prioritària, segons el text que s'adjunta. Facultar l'Im. Sr.\nJordi Martí i Galbis, Regidor de Presidència i Territori, per a la signatura de\nl'esmentat conveni. Autoritzar la despesa per un import de 827.088,00 euros, amb\ncàrrec al/s pressupost/os i partida/es indicats en aquest mateix document, amb\ncodi de subvenció 14S05419.\n9. Aprovar la pròrroga del Conveni Marc de Cooperació Educativa signat entre\nl’Ajuntament de Barcelona i la Universitat Ramon Llull, d’acord amb el contingut de\nla seva clàusula novena, des de l'1 de setembre de 2014 i fins el 31 d’agost de\n2015, amb les modificacions acordades el 2 de desembre de 2013 i mantenint el\ncontingut de la resta de clàusules que integren aquell conveni. Facultar l’Im. Sr.\nJoaquim Forn Chiariello, Primer Tinent d’Alcalde i responsable de l’Àrea de\nPresidència, Règim Interior, Seguretat i Mobilitat, per a la signatura de la pròrroga\ndel Conveni Marc de col·laboració educativa signat entre l’Ajuntament de Barcelona\ni la Universitat Ramon Llull. Donar-ne compte a la Comissió de Presidència i Règim\nInterior.\n10. 1r) Procedir novament a l’Obertura del termini de presentació de sol·licituds\nde la convocatòria de promoció interna horitzontal del personal laboral fix a la\ncorresponent categoria funcionarial del procés de promoció interna per a la\nselecció, pel sistema de concurs oposició, de 30 places de la categoria de Gestor/a\nd’Administració General, aprovada mitjançant decret de 5 d’abril de 2011 i\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\npublicada en la Gaseta Municipal núm. 11, de 10 d’abril de 2011, solament per a\naquell personal laboral fix de la categoria de Gestor/a d’Administració General, de\nconformitat amb l’Acord del Comitè d’empresa de l’Ajuntament de Barcelona sobre\nmodificacions de l’article 11 de l’annex de condicions específiques de personal\nlaboral de 21 de novembre de 2013. 2n) Els aspirants que en temps i forma ja\nvaren presentar la sol·licitud de participació al procés restaran exempts de tornar a\nefectuar-la. Donar compte de la present resolució a la Comissió de Presidència i\nRègim Interior.\n11. 1r) Procedir novament a l’Obertura del termini de presentació de sol·licituds\nde la convocatòria de promoció interna horitzontal del personal laboral fix a la\ncorresponent categoria funcionarial del procés de promoció interna per a la\nselecció, pel sistema de concurs oposició, de 30 places de la categoria d’Auxiliar\nAdministratiu/va, aprovada mitjançant decret de 5 d’abril de 2011 i publicada en la\nGaseta Municipal núm. 11, de 10 d’abril de 2011, solament per aquell personal\nlaboral fix de la categoria d’Auxiliar Administratiu/va, de conformitat amb l’Acord\ndel Comitè d’empresa de l’Ajuntament de Barcelona sobre modificacions de l’article\n11 de l’annex de condicions específiques de personal laboral de 21 de novembre de\n2013. 2n) Els aspirants que en temps i forma ja varen presentar la sol·licitud de\nparticipació al procés, restaran exempts de tornar a efectuar-la. Donar compte de\nla present resolució a la Comissió de Presidència i Règim Interior.\n12. Autoritzar la compatibilitat sol·licitada pel Sr. Antonio Kilian Burruezo\nSánchez (mat. 72780) entre la seva activitat municipal com a funcionari interí amb\nla categoria professional d’auxiliar d'Administració General, amb destinació a\nl’Oficina d’Atenció al Ciutadà Nou Barris de la Gerència de Recursos, on\ndesenvolupa el lloc de treball de suport 4 (90.40.GE.20), i l’activitat privada per\ncompte propi de periodista esportiu (redacció i edició de textos), atès que aquesta\nactivitat secundària no figura compresa en les causes d’incompatibilitat previstes\nlegalment; la seva dedicació professional privada no podrà superar la meitat de la\njornada laboral setmanal vigent a l’Administració Pública i en horari no coincident\namb el municipal i, d’altra banda, la present autorització resta condicionada a\nl’estricte compliment dels deures públics, a les prohibicions i altres previsions que\nes contenen en la Llei 53/1984 de 26 de desembre d’incompatibilitats del personal\nde les Administracions Públiques, la Llei 21/1987, de 26 de novembre,\nd’incompatibilitats del Personal al Servei de l’Administració de la Generalitat i\nd’altra normativa aplicable. I, en tot cas, la present autorització perdrà vigència\nper canvi de lloc de treball municipal o per variació de les circumstàncies relatives\nal mateix. Donar-ne compte a la Comissió de Presidència i Règim Interior.\n13. Declarar, de conformitat amb allò disposat a l’article 18.2 de les Normes\nReguladores del Funcionament dels Districtes i a sol·licitud de la senyora Maria\nTeresa Laïlla Jou, la compatibilitat entre el seu càrrec com a Consellera del\nDistricte de Sarrià-Sant Gervasi, per a la qual fou nomenada per Decret de\nl’Alcaldia del 18 de juliol de 2011, passant a exercir-lo en règim de dedicació plena\nper resolució del regidor del Districte del 13 de setembre de 2011, i la seva\nactivitat privada per compte d’altri, a temps parcial i fins el dia 30 de setembre de\n2014, com a secretària a la Fundació Catalana Recerca i Innovació. Aquesta\nautorització resta condicionada a l’estricte compliment dels deures públics, a les\nprohibicions i altres previsions que es contenen en la Llei 53/1984, de 26 de\ndesembre, d’incompatibilitats del personal de les Administracions Públiques, la Llei\n21/1987, de 26 de novembre, d’incompatibilitats del Personal al Servei de\nl’Administració de la Generalitat i d’altra normativa aplicable, en especial, les\nestablertes en les Normes Reguladores del Funcionament dels Districtes que s’han\nesmentat. En tot cas, la present autorització perdrà vigència per canvi de lloc de\ntreball municipal o per variació de les circumstàncies relatives al mateix; i donarne compte a la Comissió de Presidència i Règim Interior.\n\n3727\n\n\f3728\n\nGASETA MUNICIPAL DE BARCELONA\n\nNÚM. 21\n\nDistricte de Ciutat Vella\n14. Acordar la continuïtat del servei relatiu al contracte núm. 10C00003 que té\nper objecte la gestió de serveis públics en la modalitat de concessió per a la gestió\ni explotació dels serveis públics promoció, dinamització i organització de les\nactivitats de caire cultural, artístic i sociocultural en el Centre Civic Barceloneta,\nadjudicat a Progess, SL (Project. Gestió de Serveis Socials SL) amb NIF\nB59960526 , per raó d’interès públic i per tal de garantir la continuïtat dels serveis\ndel Centre Cívic Barceloneta, fins el 31 de juliol del 2014, data en què es preveu\nfinalitzar el procediment administratiu de la nova concessió, autoritzar i disposar la\ndespesa per un import màxim de 32.400,00 euros amb càrrec al Pressupost i\nPartida indicats en aquest mateix document, a favor de Progess, SL (Project.\nGestió de Serveis Socials, SL) amb NIF B59960526. Requerir a l'adjudicatari per tal\nque, en el termini màxim de 15 dies hàbils següents a la recepció d'aquesta\nnotificació,comparegui per formalitzar la modificació del contracte a les\ndependències del Districte de Ciutat Vella.\n15. Acordar la continuïtat del servei relatiu a la concessió gestió dinamització\ncasals gent gran, Josep Trueta, Pati Llimona, Josep Tarradelles, Casc Antic i\nMediterrània, contracte núm. 10C00004, adjudicat a Assoc. Esport 3 amb NIF\nG08880577, per raó d'interès públic i per tal de garantir la continuïtat dels serveis\ndels diferents Casals de Gent Gran del Districte de Ciutat Vella, fins el 31 de juliol\ndel 2014, data en què es preveu finalitzar el procediment administratiu de la nova\nconcessió. Autoritzar i disposar la despesa per un import màxim de 44.221,97\neuros amb càrrec al Pressupost/os i Partida/es indicades en aquest mateix\ndocument, en concepte de subvenció màxima per mantenir l'equilibri econòmic, a\nfavor de l' ASSOC. ESPORT 3 amb NIF G08880577. REQUERIR l'adjudicatari per tal\nque, en el termini màxim de 15 dies hàbils següents a la recepció d'aquesta\nnotificació, comparegui per formalitzar la modificació del contracte a les\ndependències del Districte de Ciutat Vella.\nÀREA D'ECONOMIA, EMPRESA I OCUPACIÓ\n17. Aprovar l’expedient núm. 3-080/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 592.627,80 euros, de conformitat amb la documentació i\namb la distribució d’aplicacions pressupostàries que consta a l’expedient,\nreferència comptable núm. 14061291.\n18. Aprovar l’expedient núm. 3-084/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 533.900,00 euros, de conformitat amb la documentació i\namb la distribució d’aplicacions pressupostàries que consta a l’expedient,\nreferència comptable núm. 14061691.\n19. Aprovar l’expedient núm. 3-085/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 2.500.000,00 euros, de conformitat amb la documentació\ni amb la distribució d’aplicacions pressupostàries que consta a l’expedient,\nreferència comptable núm. 14061591.\n21. Aprovar el conveni de col·laboració entre l'Ajuntament de Barcelona i\nCircuits de Catalunya, SL, amb NIF B08282626, per a la promoció del món del\nmotor, projecció internacional de Barcelona i la promoció econòmica al voltant del\nCircuit de Barcelona-Catalunya, de conformitat amb la Normativa reguladora dels\nexpedients d'autorització de l'atorgament de convenis administratius amb altres\nadministracions públiques i institucions aprovada per decret d'Alcaldia el 27 d'abril\nde 2011. Autoritzar i disposar la despesa per un import de 4.000.000,00 euros\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\namb càrrec al pressupost i partida indicats en aquest mateix document, a favor de\nCircuits de Catalunya, SL, amb NIF B08282626. Facultar la Segona Tinent\nd'Alcalde, Sònia Recasens i Alsina, per a la signatura del present conveni. Requerir\nl'entitat beneficiària per tal que, en el termini màxim de 3 mesos a comptar des de\nla finalització de l'activitat, presenti la justificació corresponent.\n22. Aprovar el Projecte Municipal en matèria de turisme, finançat pel Fons de\nFoment del Turisme de la Generalitat provinent de l’impost sobre estades en\nestabliments turístics (IEET): Campanya de descentralització del turisme\ninternacional a Barcelona 3r i 4t trimestre 2014, per import de 180.000,00 euros.\n23. Aprovar la formalització d’un Contracte de Finançament per import de 200\nmilions d’euros amb el Banc Europeu d’Inversions, d’acord amb les condicions\nannexes; i delegar l'Ima. Sra. Sònia Recasens i Alsina, segona tinent d’alcalde\nd’Economia, Empresa i Ocupació, i el Sr. Jordi Joly i Lena, gerent d’Economia,\nEmpresa i Ocupació, de forma indistinta, per a l'atorgament de tota la\ndocumentació necessària per la formalització de l’esmentat Contracte de\nFinançament.\nÀREA D'HÀBITAT URBÀ\n24. Atorgar una subvenció extraordinària a l’Institut d'Arquitectura Avançada de\nCatalunya, amb NIF G63322614, per un import de 100.000,00 euros per al\nConveni de col·laboració entre l’Ajuntament de Barcelona i la Fundació Privada\nInstitut d’Arquitectura Avançada de Catalunya per a l’organització del FAB10 (10ª\nConferència Internacional de FAB LABS), d'acord amb l’establert en l'article 6.2 de\nla Normativa General Reguladora de les Subvencions de l’Ajuntament de Barcelona\naprovada pel Consell Plenari 17 de desembre de 2010; declarar la no-inclusió en\nconvocatòria pública donada l’excepcionalitat que concorre en el projecte; aprovar\nel conveni amb què s’articula aquesta subvenció de conformitat amb la Normativa\nreguladora dels expedients d'autorització de l'atorgament de convenis\nadministratius amb altres administracions públiques i institucions aprovada per\ndecret d'Alcaldia el 27 d'abril de 2011; facultar el Tercer Tinent d’Alcalde de\nl’Ajuntament de Barcelona per a la seva signatura; autoritzar i disposar la despesa\nper import de 100.000,00 euros, amb càrrec al/s pressupost/os i partida/es\nindicats en el document comptable, a favor de l’Institut d'Arquitectura Avançada de\nCatalunya, amb NIF G63322614, per fer front a l’esmentat Conveni; i requerir\nl'entitat beneficiària per tal que presenti el compte justificatiu dels fons rebuts\nd'acord amb la clàusula quarta del Conveni i de conformitat amb la normativa\nvigent.\n25. Atorgar una subvenció extraordinària a la Universitat Politècnica de\nCatalunya, amb NIF Q0818003F, per un import de 10.000,00 euros per al Conveni\nde col·laboració entre l’Ajuntament de Barcelona i la Universitat Politècnica de\nCatalunya per a la participació al Solar Decathlon 2014, d'acord amb l’establert en\nl'article 6.2 de la Normativa General Reguladora de les Subvencions de\nl’Ajuntament de Barcelona aprovada pel Consell Plenari 17 de desembre de 2010;\ndeclarar la no-inclusió en convocatòria pública donada l’excepcionalitat que\nconcorre en el projecte; aprovar el conveni on s’articula aquesta subvenció de\nconformitat amb la Normativa reguladora dels expedients d'autorització de\nl'atorgament de convenis administratius amb altres administracions públiques i\ninstitucions aprovada per decret d'Alcaldia el 27 d'abril de 2011; facultar el Tercer\nTinent d’Alcalde de l’Ajuntament de Barcelona per a la seva signatura; autoritzar i\ndisposar la despesa per import de 10.000,00 euros, amb càrrec al/s pressupost/os\ni partida/es indicats en el document comptable, a favor de la Universitat Politècnica\nde Catalunya, amb NIF Q0818003F, per fer front a l’esmentat Conveni; i requerir\nl'entitat beneficiària per tal que presenti el compte justificatiu dels fons rebuts\nd'acord amb la clàusula cinquena del Conveni i de conformitat amb la normativa\nvigent.\n\n3729\n\n\f3730\n\nGASETA MUNICIPAL DE BARCELONA\n\nNÚM. 21\n\n26. Atorgar una subvenció a Tarpuna SCCL, amb NIF F65735714, per un import\nde 9.000,00 euros per al Conveni de col·laboració entre l’Ajuntament de Barcelona\ni Tarpuna per a la realització del primer aplec d’agricultura urbana de Barcelona,\nd'acord amb l’establert en l'article 6.2 de la Normativa General Reguladora de les\nSubvencions de l’Ajuntament de Barcelona aprovada pel Consell Plenari 17 de\ndesembre de 2010; declarar la no-inclusió en convocatòria pública donada\nl’excepcionalitat que concorre en el projecte; aprovar el conveni on s’articula\naquesta subvenció de conformitat amb la Normativa reguladora dels expedients\nd'autorització de l'atorgament de convenis administratius amb altres\nadministracions públiques i institucions aprovada per decret d'Alcaldia el 27 d'abril\nde 2011; facultar el Tercer Tinent d’Alcalde de l’Ajuntament de Barcelona per a la\nseva signatura; autoritzar i disposar la despesa per import de 9.000,00 euros, amb\ncàrrec al/s Pressupost/os i partida/es indicats en el document comptable, a favor\nde TARPUNA SCCL, amb NIF F65735714, per fer front a l’esmentat Conveni;\nrequerir l'entitat beneficiària per tal que presenti el compte justificatiu dels fons\nrebuts d'acord amb el pacte cinquè del Conveni de col·laboració entre l’Ajuntament\nde Barcelona i Tarpuna per a la realització del primer aplec d’agricultura urbana de\nBarcelona i de conformitat amb la normativa vigent.\n27. Aprovar la carta d'intencions a subscriure amb el Hong Kong Design Centre i\nel Hong Kong Trade Development Council per a la participació de la ciutat de\nBarcelona, com a ciutat col·laboradora, en l'edició de l'any 2015 de la Business of\nDesign Week de Hong Kong. Facultar el Tercer Tinent d'Alcalde per la seva\nsignatura.\nDistricte de Ciutat Vella\n28. Aprovar definitivament el projecte d’adaptació del projecte executiu,\nmemòria ambiental i estudi de seguretat i salut de la 1a Fase de Rehabilitació del\ncentre Sant Pere Apòstol, al Districte de Ciutat Vella a Barcelona, d’iniciativa\nmunicipal, d’acord amb l’Informe de Conformitat Tècnica del Projecte que figura a\nl’expedient administratiu i que aquests efectes es dóna per reproduït, amb un\npressupost d'1.672.024,73 euros, el 21% de l’impost del valor afegit (IVA) inclòs,\nd’acord amb allò que preveu l’article 235.2 del Decret Legislatiu 2/2003, de 28\nd’abril, pel qual s’aprova el Text Refós de la Llei Municipal i de règim local de\nCatalunya; publicar aquest acord al Butlletí Oficial de la Província de Barcelona\n(BOPB), i encarregar a la societat municipal BIM/SA la gestió de l’actuació.\n29. Aprovar el Projecte executiu relatiu als treballs addicionals del Museu de les\nCultures del Món, al Districte de Ciutat Vella de Barcelona, d’iniciativa municipal,\nd’acord amb l’Informe de Conformitat Tècnica de 22 de març de 2013, que figura a\nl’expedient administratiu i que a aquests efectes es dóna per reproduït, per un\nimport de 403.668,46 euros, el 21% de l’impost del valor afegit (IVA) inclòs,\nd’acord amb allò que preveu l’article 235.2 del Decret legislatiu 2/2003, de 28\nd’abril, pel qual s’aprova el Text Refós de la Llei Municipal i de règim local de\nCatalunya (TRLLMRLC); PUBLICAR aquest acord al Butlletí Oficial de la Província\n(BOPB) i en un diari dels de més circulació de Catalunya; i encarregar a la societat\nmunicipal BIM/SA la gestió de l’actuació.\nDistricte de Sants-Montjuïc\n30. Aprovar definitivament el projecte d’urbanització dels carrers Aviador Duran,\nAviador Franco i Aviador Ruiz de Alda, al Districte de Sants-Montjuïc de Barcelona,\nd’iniciativa municipal, d’acord amb l’Informe Tècnic del Projecte que figura a\nl’expedient administratiu i que aquests efectes es dóna per reproduït, amb un\npressupost d’1.259.116,68 euros, el 21% de l’impost del valor afegit (IVA) inclòs,\nd’acord amb allò que preveu l’article 235.2 del Decret Legislatiu 2/2003, de 28\nd’abril, pel qual s’aprova el Text Refós de la Llei Municipal i de règim local de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nCatalunya; publicar aquest acord al Butlletí Oficial de la Província de Barcelona\n(BOPB); i encarregar a la societat municipal BIM/SA la gestió de l’actuació.\n31. Aprovar inicialment el projecte executiu de reforma de la plaça de les Tres\nXemeneies, al barri del Poble-sec, Districte de Sants-Montjuïc, d’iniciativa\nmunicipal, d’acord amb l’Informe Tècnic del Projecte que figura a l’expedient\nadministratiu i que aquests efectes es dóna per reproduït, amb un pressupost de\n998.798,05 euros, el 21% de l’impost del valor afegit (IVA) inclòs, d’acord amb\nallò que preveu l’article 235.2 del Decret Legislatiu 2/2003, de 28 d’abril, pel qual\ns’aprova el Text Refós de la Llei Municipal i de règim local de Catalunya; sotmetre’l\na informació pública, durant un termini de 30 dies hàbils, a comptar a partir del dia\nsegüent al de la seva publicació al Butlletí Oficial de la Província de Barcelona\n(BOPB), termini durant el qual es podrà examinar i formular-hi les al·legacions\npertinents; i aclarir que durant aquest còmput no es tindran en compte els dies\ncorresponents al mes d’agost.\nDistricte de Sarrià-Sant Gervasi\n32. Aprovar inicialment el Projecte executiu de re-urbanització de l’avinguda Pau\nCasals i voreres laterals, d’acord amb l’informe Tècnic del Projecte, de 19 de juny\nde 2014, per un import d'1.205.405,27 euros, el 21% de l’impost del valor afegit\n(IVA) inclòs, d’acord amb allò que preveuen l’article 235.2 del Decret legislatiu\n2/2003, de 28 d’abril, pel qual s’aprova el Text Refós de la Llei Municipal i de règim\nlocal de Catalunya (TRLLMRLC); sotmetre’l a informació pública, durant un termini\nde 30 dies hàbils, a partir del dia següent de la publicació de l’anunci al Butlletí\nOficial de la Província (BOP), termini durant el qual es podrà examinar i formular-hi\nles al·legacions pertinents; aclarir que durant aquest còmput no es tindran en\ncompte els dies corresponents al mes d’agost; i tenir-lo per aprovat definitivament,\nsempre i quan no s’hagin formulat al·legacions en el termini d’informació pública, i\nno s’hagin rebut informes que facin palesa la necessitat d’introduir modificacions\nen el projecte.\nDistricte d'Horta-Guinardó\n33. Aprovar inicialment el Projecte de rehabilitació de la Masia de Can Fargas.\nBarri de Font d’en Fargues, al Districte d’Horta-Guinardó de Barcelona, d’iniciativa\nmunicipal, d’acord amb l’informe de la Conformitat Tècnica del Projecte, de 6 de\njuny de 2014, que figura a l’expedient administratiu i que aquests efectes es dóna\nper reproduït, amb un pressupost de 2.283.427,72 euros, el 21% de l’impost del\nvalor afegit (IVA) inclòs, d’acord amb allò que preveu l’article 235.2 del Decret\nLegislatiu 2/2003, de 28 d’abril, pel qual s’aprova el Text Refós de la Llei Municipal\ni de règim local de Catalunya; sotmetre’l a informació pública, durant un termini de\n30 dies hàbils, a comptar a partir del dia següent al de la seva publicació al Butlletí\nOficial de la Província de Barcelona (BOPB), termini durant el qual es podrà\nexaminar i formular-hi les al·legacions pertinents; i aclarir que durant aquest\ncòmput no es tindran en compte els dies corresponents al mes d’agost.\nDistricte de Nou Barris\n34. Aprovar inicialment el projecte executiu de la urbanització provisional del\nsolar situat a l’avinguda de Borbó, núm. 42-52, al Districte de Nou Barris,\nd’iniciativa municipal, d’acord amb l’Informe Tècnic del Projecte que figura a\nl’expedient administratiu i que aquests efectes es dóna per reproduït, amb un\npressupost de 981.951,05 euros, el 21% de l’impost del valor afegit (IVA) inclòs,\nd’acord amb allò que preveu l’article 235.2 del Decret Legislatiu 2/2003, de 28\nd’abril, pel qual s’aprova el Text Refós de la Llei Municipal i de règim local de\nCatalunya; sotmetre’l a informació pública, durant un termini de 30 dies hàbils, a\ncomptar a partir del dia següent al de la seva publicació al Butlletí Oficial de la\nProvíncia de Barcelona (BOPB), termini durant el qual es podrà examinar i\nformular-hi les al·legacions pertinents; i aclarir que durant aquest còmput no es\n\n3731\n\n\f3732\n\nGASETA MUNICIPAL DE BARCELONA\n\nNÚM. 21\n\ntindran en compte els dies corresponents al mes d’agost; i condicionar l'eficàcia del\npresent acord a la signatura de la corresponent autorització d’ocupació amb la\nGeneralitat de Catalunya, que permeti a l’Ajuntament de Barcelona la urbanització\nprovisional dels terrenys.\nDistricte de Sant Martí\n35. Aprovar el Projecte d’arranjament i substitució dels paviments dels auditoris\ndel Parc del Fòrum de Barcelona, d’iniciativa municipal a instància de B:SM,\nd’acord amb les condicions que consten en l’Informe de conformitat tècnica (ITP)\nde 8 de maig de 2014 amb classificació A i que es dóna per reproduït, amb un\nimport d'1.662.006,04 euros, el 21% de l’Impost del Valor Afegit (IVA) inclòs,\nd’acord amb el que preveu l’article 235.2 del Decret legislatiu 2/2003, de 28\nd’abril, pel qual s’aprova el Text Refós de la Llei Municipal i de règim local de\nCatalunya; i publicar l’esmentada resolució al Butlletí Oficial de la Província de\nBarcelona (BOPB) i en un diari dels de més circulació de Catalunya.\nÀREA DE QUALITAT DE VIDA, IGUALTAT I ESPORTS\n36. Aprovar el conveni entre l’Ajuntament de Barcelona i la parròquia de Sant\nIsidor, amb NIF R0800518C, per a l’execució del projecte d’obres al local destinat a\npunt de recollida d’aliments del carrer Urgell, núm. 176 que instrumenta\nl’atorgament d’una subvenció mitjançant concessió directa i amb caràcter\nexcepcional de conformitat amb els articles 22.2.c) i 28.1 de la Llei 38/2003, de 17\nde novembre, General de Subvencions i 6.2 de la normativa general reguladora de\nles subvencions, per un import de 161.103,43 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar la despesa de 161.103,43 euros per\nl’any 2014 a càrrec de la partida 0201 78012 15131 de la Direcció de Serveis de\nfamília i Serveis Socials, equivalent al 100% del cost total del projecte (161.103,43\neuros). Requerir l’entitat beneficiària per tal que en un termini no superior als tres\nmesos, a comptar des de la finalització de l’objecte de la subvenció, presenti la\njustificació de l’aplicació dels fons rebuts, de conformitat amb el pacte setè del\nconveni. Facultar en la Regidora de l'Àrea de Qualitat de Vida, Igualtat i Esports i\nquarta Tinenta d'Alcalde, Sra. Maite Fandos i Payà, la signatura de l’esmentat\nConveni, així com la de tots aquells documents que se’n derivin.\n37. Aprovar el conveni entre l’Ajuntament de Barcelona i Plataforma per la\nllengua - Col·lectiu l'Esbarzer, amb NIF núm. G-60417631, per a l’execució del\nprojecte \"El català suma, drets lingüístics per a tothom\", que instrumenta\nl’atorgament d’una subvenció mitjançant concessió directa i amb caràcter\nexcepcional de conformitat amb els articles 22.2.c) i 28.1 de la Llei 38/2003, de 17\nde novembre, General de Subvencions i 6.2 de la normativa general reguladora de\nles subvencions, per un import de 24.000,00 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar la despesa de 24.000,00 euros, amb\ncàrrec a la partida 0201 489.03 232.52, equivalent al 26,82% del cost total del\nprojecte (89.477,65), dels quals, 12.000,00 euros corresponen a l’exercici 2014 i\n12.000,00 euros corresponen a l’exercici 2015, condicionats a l’existència de crèdit\nadequat i suficient. Requerir l’entitat beneficiària per tal que en un termini no\nsuperior als tres mesos, a comptar des de la finalització de l’activitat realitzada,\npresenti la justificació de l’aplicació dels fons rebuts, de conformitat amb el pacte\nsetè del conveni. Facultar l'Ima. Sra. Francina Vila i Valls, regidora de Dona i Drets\nCivils, per a la signatura de l’esmentat Conveni, així com la de tots aquells\ndocuments que se’n derivin.\n38. Aprovar el conveni de gestió cívica del Centre de Recursos per a les\nAssociacions Juvenils (CRAJ) a formalitzar amb el Consell de la Joventut de\nBarcelona, amb CIF V-08825804. Declarar la impossibilitat de promoure la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nconcurrència en l’oferta, de conformitat amb la normativa aplicable a la gestió\ncívica, segons es justifica a l’informe adjunt de la Direcció del Programa de\nJoventut. Autoritzar i disposar la despesa màxima de 240.625,00 euros amb càrrec\nde la partida 0201 489.99 232.22, dels quals 160.000,00 euros corresponen a\nl’any 2014 i 80.625,00 euros per a l’any 2015, condicionat a l’existència de crèdit\nadequat i suficient. Requerir l’entitat beneficiària per tal presenti la justificació de\nl’aplicació dels fons rebuts, de conformitat amb allò que preveu l’acord de gestió\ncívica. Facultar l’Im. Sr Raimond Blasi i Navarro, regidor d’Adolescència i Joventut\nde l’Ajuntament de Barcelona, per a la signatura de l’esmentat acord de gestió\ncívica, així com la de tots aquells documents que se’n derivin.\n39. Aprovar, d’acord amb els articles 22 i 109.1 del Text Refós de la Llei de\nContractes del Sector Públic (en endavant TRLCSP), l’expedient per a la\ncontractació de la gestió de l’equipament integral Horta: servei d’acolliment diürn i\nservei d’acolliment residencial nocturn d’atencions bàsiques per a persones sense\nsostre, ubicat al Camí de l’Església, núms. 1-3 de Barcelona, durant el termini\ncomprés entre l'1 de novembre de 2014 o el dia següent a la formalització del\ncontracte, si és posterior a l'esmentada data i fins al 31 d’octubre de 2016, vist\nl’informe emès pel Departament d'Atenció a Persones Vulnerables de 10 de juny de\n2014 que s’adjunta, el qual justifica la idoneïtat i la necessitat de la tramitació del\ncontracte. Autoritzar la despesa d’aquest contracte per un import de 2.521.054,75\neuros, dels quals 2.291.867,95 euros són pressupost net i 229.186,80 euros són\nen concepte d’Impost sobre el Valor Afegit al tipus del 10%, de conformitat amb la\nnaturalesa de les prestacions, amb càrrec a la partida 0201 22731 23141. L’any\n2014 per import de 209.445,23 euros, dels quals 190.404,75 euros són pressupost\nnet i 19.040,48 euros són en concepte d’Impost sobre el Valor Afegit al tipus del\n10%, l’any 2015 per import de 1.260.170,76 euros dels quals 1.145.609,78 euros\nsón pressupost net i 114.560,98 euros són en concepte d’Impost sobre el Valor\nAfegit al tipus del 10% i l’any 2016 per import de 1.051.438,76 euros, dels quals\n955.853,42 euros són pressupost net i 95.585,34 euros són en concepte d’Impost\nsobre el Valor Afegit al tipus del 10%. Atès que el present contracte comporta\ndespeses de caràcter plurianual, la seva autorització o realització se subordina al\ncrèdit que per a cada exercici autoritzin els respectius Pressupostos municipals.\nAprovar el plec de clàusules administratives particulars que regirà l’adjudicació\nd’aquest contracte i el plec de prescripcions tècniques de l’esmentat contracte, en\ncompliment dels articles 115 i 116 del referit text legal. Disposar l’obertura del\nprocediment d’adjudicació amb utilització del procediment obert, d’acord amb els\narticles 138.2 i 157 i següents del TRLCSP. Declarar la improcedència de revisió de\npreus durant la vigència inicial del contracte a l’empara de l’article 89 del TRLCSP,\nateses les característiques del contracte. Donar compte a la Comissió de Qualitat\nde Vida, Igualtat, Joventut i Esports.\n40. Aprovar l’Annex 2014 al conveni de col·laboració entre l’Ajuntament de\nBarcelona i el Patronat Municipal de l’Habitatge de Barcelona, que té per objecte la\ngestió del Fons de lloguer social, signat en data 20 de juliol de 2012 i prorrogat el\n18 d’octubre de 2013. Autoritzar i disposar, a favor del Patronat Municipal de\nl’Habitatge de Barcelona, amb NIF P-5801915-I, la despesa d'1.900.000 euros amb\ncàrrec a la partida 0201 44320 23145 del pressupost de despeses de 2014 per a\nfinançar les obligacions derivades d’aquest conveni en l’esmentat exercici. Facultar\nel gerent de Qualitat de Vida, Igualtat i Esports, per a la signatura de l’esmentat\nAnnex així com la de tots aquells documents que se’n derivin.\n41. Aprovar el conveni entre l’Ajuntament de Barcelona i European Youth\nParliament España, amb NIF núm. J64610199, per a l’execució del projecte\n\"Barcelona2014, walking towards a common european spirit\", que instrumenta\nl’atorgament d’una subvenció mitjançant concessió directa i amb caràcter\nexcepcional de conformitat amb els articles 22.2.c) i 28.1 de la Llei 38/2003, de 17\nde novembre, General de Subvencions i 6.2 de la normativa general reguladora de\nles subvencions, per un import de 8.000,00 euros. Declarar la no-inclusió en\nconvocatòria pública per raons d’interès públic justificades en els informes que\n\n3733\n\n\f3734\n\nGASETA MUNICIPAL DE BARCELONA\n\nNÚM. 21\n\nconsten en l’expedient. Autoritzar i disposar la despesa de 8.000,00 euros,\n5.000,00 euros dels quals amb càrrec a la partida 0201 48903 23221 i 3.000,00\neuros amb càrrec a la partida 0101 48903 92412, equivalent al 19,25% del cost\ntotal del projecte (41.566,97 euros). REQUERIR l’entitat beneficiària per tal que en\nun termini no superior als tres mesos, a comptar des de la finalització de l’activitat\nrealitzada, presenti la justificació de l’aplicació dels fons rebuts, de conformitat\namb el pacte setè del conveni. Facultar l'Im. Sr. Raimond Blasi i Navarro, regidor\nde joventut de l'Ajuntament de Barcelona i el Sr. Carles Agustí Hernàndez,\nComissionat d'Alcaldia per a la Participació Ciutadana, per a la signatura de\nl’esmentat Conveni, així com la de tots aquells documents que se’n derivin.\n42. Aprovar la revisió de preus, d’acord amb la clàusula 8 del plec de clàusules\nadministratives particulars regulador del contracte núm. 10003923, que té per\nobjecte la gestió de l’equipament integral Poble-sec, per import de 9.223,84 euros,\nIVA inclòs (8.385,31 euros de preu net i 838,53 euros d’IVA, i els preus unitaris\nsegüents: preu centre de dia (preu dia) 912,6672 euros, preu dutxa/dia usuari\n11,1472 euros i preu àpat/dia/usuari 10,4797 euros, d’acord amb l’informe del\nDepartament d’Atenció a Persones Vulnerables de 27 de maig de 2014. Autoritzar i\ndisposar a favor de Progess, Projectes i Gestió de Serveis Socials, SL, amb NIF\nnúm. B-59960526, la despesa de 9.223,84 euros, IVA inclòs, amb càrrec a la\npartida 0201 22731 23141 del pressupost de l’exercici 2014.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nCOMISSIONS CONSELL MUNICIPAL\nComissió de Cultura, Coneixement, Creativitat i Innovació\nActa de la sessió del dia 28 d’abril de 2014, aprovada el dia 17 de juny de\n2014\nA la sala President Lluís Companys de la casa de la ciutat, el 28 d’abril de 2014,\ns’hi reuneix la Comissió de Cultura, Coneixement, Creativitat i Innovació, sota la\npresidència de l’Im. Sr. Jordi Portabella i Calvete. Hi assisteixen les Imes. Sres. i\nels Ims. Srs.: Jaume Ciurana i Llevadot, Gerard Ardanuy i Mata, Carmen Andrés\nAñón, Gabriel Colomé i Garcia, Guillem Espriu i Avendaño, Belén Pajares Ribas,\nÁngeles Esteller Ruedas, Ricard Gomà Carmona i Isabel Ribas Seix, assistits per\nl’assessora jurídica, Sra. Mª Teresa Ordóñez Rivero, que actua per delegació del\nsecretari general de la Corporació, Im. Sr. Jordi Cases i Pallarès, i que certifica.\nTambé hi és present la Il·lma. Sra. Pilar Díaz López.\nExcusen la seva absència les Imes. Sres. i els Ims. Srs.: Francina Vila i Valls,\nSònia Recasens i Alsina, Joan Puigdollers i Fargas, Joan Trullén Thomàs i Xavier\nMullerasVinzia.\nS’obre la sessió a les 9,20 h.\nEl president informa que, després de parlar amb tots els grups, s’ha acordat que\na partir d’ara la convocatòria de la Comissió tindrà lloc a les 9.15 en lloc de les\n9.00 h. Comunica, així mateix, que la Sra. Pilar Díaz substitueix el Sr. Trullén al\nGrup Municipal del PSC, i que hi haurà un canvi d’ordre a petició dels grups perquè\nalguns representants puguin compaginar l’assistència a diversos compromisos.\nI) Aprovació de l’acta de la sessió anterior\nS’aprova.\nII) Part Informativa\na) Despatx d’ofici\nEn compliment de l’article 63.1 del Reglament Orgànic Municipal, es comunica la\nresolució següent:\n1. Districte de Sant Andreu\nDel gerent municipal, de 26 de març de 2014, que aprova els Plecs de clàusules\ni autoritza la despesa del contracte per al servei de dinamització, informació,\ncontrol d’accessos i serveis auxiliars del centre cultural Can Fabra i espai Josep\nBota i coordinació activitats centre Fabra i Coats, per als exercicis 2014-2016, i per\nun import de 177.552,98 euros.\nb) Mesures de govern\nc) Informes\nA la Comissió:\n1. Accessibilitat als centres docents públics de la ciutat de Barcelona.\n\n3735\n\n\f3736\n\nGASETA MUNICIPAL DE BARCELONA\n\nNÚM. 21\n\nEl Sr. Ardanuy recorda que presenta aquest informe com a compliment d’una\nproposta presentada en el seu moment pel Grup del PSC i aclareix que el que\npretén és oferir una fotografia de la situació actual de tots els centres educatius\npúblics de la ciutat, des de l’educació infantil de primer cicle fins a la secundària\npostobligatòria. Afegeix que l’informe també conté una descripció dels protocols\nque se segueixen i de tot el que significa accessibilitat i com s’engloba en l’anàlisi\ndels centres, però avança que no s’estendrà en la part relativa als protocols, ni\ntampoc en l’explicació de la significació dels paràmetres d’accessibilitat, perquè\nentén que és una informació complementària que els grups tenen ja a la seva\ndisposició.\nAnuncia que en línies generals la valoració és bastant positiva, tot i que queda\nencara molta feina a fer. Exposa que Barcelona té un parc d’escoles i instituts amb\nun ventall de dates de construcció molt ampli, amb escoles centenàries i centres\nentre els 60 i 100 anys, de difícil adaptabilitat. Tot i això, assegura que alguns\nd’aquests centres ja han fet un avenç substancial per assolir l’accessibilitat plena o\ntotal.\nTot seguit exposa que l’informe divideix l’accessibilitat en quatre categories:\nplenament accessible, plenament accessible des de l’exterior, parcialment\naccessible i no accessible. Manifesta també que en les planificacions del Consorci\nd’Educació ja està previst que qualsevol gran rehabilitació, RAM o operació de\nmanteniment prioritària inclogui la posada al dia de l’accessibilitat dels centres.\nA continuació passa a quantificar els percentatges de tipologia d’accessibilitat.\nAnuncia que a Barcelona hi ha un total de 339 escoles bressol i llars d’infants\npúbliques, escoles, instituts i instituts-escola, dels quals 251 són totalment\naccessibles (el 85,5%); 49 parcialment accessibles (el 14%), i 36 no accessibles\n(el 10%).\nClou la intervenció insistint que els projectes de reforma intensos ja preveuen\nl’adaptabilitat, alhora que també es plantegen alguns projectes específics, com el\nde l’escola Brasil, que a l’estiu serà plenament accessible.\nLa Sra. Díaz agraeix la presentació de l’informe al regidor Ardanuy, així com la\nfeina feta als tècnics municipals. Subscriu que l’informe sorgeix com a compliment\nd’una proposició aprovada per unanimitat, però matisa que el que demanava el\nseu grup era una fotografia de tots els centres educatius, no només els públics.\nRecorda, en aquest sentit, que els concertats també estan finançats en part amb\nrecursos públics. Al seu parer, si es parla d’escola inclusiva, cal analitzar l’oferta\neducativa de tots els centres educatius de la ciutat, inclosos els concertats,\nsobretot tenint en compte que el 40% de l’alumnat va a centres públics i el 60% a\nconcertats. A més, recorda que la proposició també demanava quin era el pla\nd’acció a mitjà termini, però que a l’informe no consta aquesta informació.\nAfirma que l’escola inclusiva és important, però aclareix que la primera\ncaracterística que ha de complir és l’accessibilitat: sense escoles accessibles no es\npot assolir un veritable model d’escola inclusiva. Exposa que la legislació empara\naquesta finalitat: la Llei 20/1991, del Parlament de Catalunya, d’accessibilitat; la\nLlei 51/2003 (LIONDAU) a escala estatal, i la Convenció de les Nacions Unides\nsobre el dret de les persones amb discapacitat, promulgada el 2006 i ratificada per\nEspanya el 2008. En opinió seva, a l’informe es constata una manca de referències\nlegislatives. Tot i admetre que sí que parla d’altres decrets, de les nomes ISO i dels\nítems del DALCO, opina que no aborda la legislació com hauria de fer-ho.\nPel que fa a l’informe, posa en dubte la classificació que conté. Manifesta que el\nterme «totalment accessible» no apareix en la legislació. En canvi, la llei del 1991\nsí que parla d’«accessible», «practicable» i «convertible». I la Convenció de les\nNacions Unides, d’«accessibilitat». Assegura que el principi rector és l’accessibilitat,\nque rep el rang de dret. A parer seu, el terme «totalment accessible» no serveix,\nsinó que hauria de ser «accessible», però assenyala que la definició «totalment\naccessible des de l’exterior» és encara menys comprensible, ja que confon. Així\ndoncs, considera que cal posar en dubte la classificació, atès que es desconeixen\nels ítems. En aquest sentit, demana què s’ha valorat per arribar a la conclusió que\nun centre és totalment accessible. Pregunta, per exemple, si s’ha tingut en compte\nel «Test d’accessibilitat interior», que recull uns 90 ítems per classificar si un\nequipament és accessible o no, entre altres coses, la cadena d’accessibilitat, la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nporta d’entrada, la porta dels lavabos, l’ascensor... Al seu parer, hi ha alguns\ncentres que l’informe considera accessibles però que no ho són, ja que només hi\nha lavabo accessible en una planta. Per tant, posa en dubte les dades que conté\nl’informe.\nPer acabar, matisa que les dades que presenta l’informe tampoc són exactes,\nper exemple en el cas de les escoles bressol: segons l’informe 85 són accessibles,\nperò assegura que en realitat són 70, ja que 15 són accessibles des de l’exterior. El\nmateix passa amb les escoles de primària: segons l’informe el 70% són totalment\naccessibles, però de fet, segons la classificació, només són 83, justament el 50%.\nAixí, els centres accessibles no són el 85,55%, tal com assegura l’informe, sinó\nque segons la classificació són el 75% (256 de 339 centres). I segons els seus\npropis números són el 50%.\nEs mostra convençuda que tots els grups defensen l’escola accessible i que\nl’accessibilitat i la inclusió de les persones amb discapacitat són els temes que\ngeneren més consens a l’Ajuntament, però subratlla que les dades no les veuen\nigual, fet que lamenta perquè l’important és que els infants amb discapacitat de la\nciutat, juntament amb les seves famílies, tinguin els mateixos drets que la resta.\nLa Sra. Pajares agraeix la presentació de l’informe per donar compliment a\nl’acord de la Comissió del mes de novembre, però recorda que l’informe havia\nd’analitzar l’accessibilitat de tots els centres educatius, i també preveure tot un\nseguit de mesures per adaptar els que ho necessitessin, així com un calendari\nd’actuacions.\nIndica que el seu grup ja disposava de la relació dels centres accessibles arran\nd’una pregunta que havien fet, per tant el que esperaven era conèixer les mesures\ni el calendari per adaptar els centres. Es mostra d’acord amb la Sra. Díaz que és\nun tema que gaudeix del màxim consens al si de la Comissió, cosa que al seu\nentendre hauria de facilitar la consecució de l’objectiu.\nQuant a l’informe, rebat que el 85,5% dels centres siguin accessibles, ja que\nsegons els seus càlculs només el 56,3% són plenament accessibles (des que un\nalumne entra a l’escola fins que seu a la seva aula). Per tant, assegura que encara\nqueda molta feina a fer, sobretot als instituts. Reclama, doncs, un informe més\ndetallat, no tan sols una relació, i sobretot el calendari d’actuació en tots els\ncentres que encara no tenen accessibilitat. Demana, així mateix, que els centres\nconcertats figurin a l’informe. Admet que potser caldrà més temps per elaborar el\ndocument, però es mostra convençuda que el termini es pot negociar. I tot i que\nagraeix les explicacions de caràcter més tècnic i urbanístic, demana saber com\ns’aplicarà i concretarà l’aplicació, amb les mesures i el calendari.\nTot seguit pregunta quina ha estat la inversió realitzada en l’adaptació de\ncentres educatius, i quin percentatge representen aquestes millores. Entén que\narribar al 100% de centres educatius adaptats és complicat, molts casos\nimpossible, però insta a treballar per assolir el màxim percentatge possible.\nExpressa la convicció que ha de ser una de les prioritats del Govern municipal, ja\nque Barcelona és una ciutat pionera en el tema de l’accessibilitat i, per tant, ha de\nseguir treballant per la igualtat d’oportunitats entre tots els escolars de la ciutat.\nAbans de finalitzar la intervenció, informa que a la Comissió de Qualitat el seu\ngrup presentarà una proposta per aprovar un nou Pla d’accessibilitat per a la\nciutat.\nEl Sr. Gomà agraeix la presentació de l’informe, que tanmateix qualifica\nd’involutiu des del punt de vista del model, de despropòsit des del punt de vista de\nla presentació de les dades, i d’enganyós, cosa que al seu parer no cal en absolut.\nOpina que implica una involució de model, perquè Barcelona ja disposava dels\ntextos legals de referència. Reconeix que són textos legals relativament antics,\nperò recorda que des de fa molts anys la ciutat va decidir superar-los a partir de\nl’adopció del principi fonamental de l’accessibilitat universal, al qual l’informe no fa\nni un sol esment, malgrat que ha estat incorporat com a criteri rector de totes les\npolítiques públiques transversals d’accessibilitat de l’Ajuntament. Al seu parer,\naquest criteri que queda trencat a la primera pàgina, quan en el paràgraf tercer es\nparla d’«assegurar el màxim grau d’accessibilitat». Assegura que l’accessibilitat no\nés una qüestió de graus, sinó que un espai és accessible o no ho és, i recorda que\na Barcelona des de fa molts anys l’accessibilitat es considera un dret subjectiu de\n\n3737\n\n\f3738\n\nGASETA MUNICIPAL DE BARCELONA\n\nNÚM. 21\n\nles persones, incorporat a la Convenció de les Nacions Unides, que la ciutat va\ndecidir adoptar i incorporar exactament amb el mateix rang que si fos un imperatiu\njurídic. Per tant, considera que hi ha elements de risc des del punt de vista\nd’involució en el model.\nPel que fa a la presentació de les dades, recorda que tant la Sra. Díaz com la\nSra. Pajares ja han indicat que només el 56% de les escoles públiques són\naccessibles, per tant dins del 44% que no ho són, hi ha tota la tipologia de\n«parcialment», «des de l’exterior» i «no accessible». Com a exemple, fa menció de\nl’escola Casas, al Clot. Apunta que a l’informe apareix com a accessible des de\nl’exterior, però que en realitat només és accessible de P3 a P5 i a primer, segon i\ntercer, però no a les aules de cinquè i sisè, ni tampoc a la biblioteca ni al gimnàs ni\na l’aula de música. Aquest fet, al seu parer, il·lustra el despropòsit en la\npresentació de les dades.\nAssegura que no hi ha cap necessitat de falsejar les dades, ja que tots els grups\nvolen el mateix i són corresponsables de la situació actual. Insta, doncs, a posar la\nveritat sobre la taula i, a partir d’aquí, a prendre decisions des del punt de vista de\nla inversió i des de tots els punts de vista per arribar a l’accessibilitat plena de\ntotes les escoles.\nMatisa, a més, que l’informe se centra només en els elements de mobilitat o\nd’accessibilitat física, i tot i reconèixer que era l’objectiu de l’informe, vol fer patent\nque també existeixen altres dimensions de l’accessibilitat que tampoc es poden\noblidar.\nAcaba, doncs, la intervenció qualificant l’informe de molt decebedor des del punt\nde vista de model i de presentació, i insisteix que no calia presentar dades\nenganyoses.\nEl Sr. Portabella anuncia que en primer lloc tractarà el tema de l’accessibilitat\nexterior, i recorda que el seu grup, des que té presència a l’Ajuntament, ha posat\nmolt l’accent en la necessitat que l’espai públic sigui de qualitat i accessible.\nAssegura que, dins de les competències de l’Ajuntament, hi ha la de fer que\nl’entorn públic sigui fàcil, còmode i accessible per a la ciutadania. Concretament,\npuntualitza que hi ha un article que obliga l’Ajuntament a garantir una amplada\nsuficient de vorera en aquells espais on es preveu una aglomeració de vianants per\ntal d’oferir-los més comoditat i seguretat, i subratlla que el mateix informe\nreconeix que l’accessibilitat exterior és responsabilitat de l’Ajuntament. Insta,\ndoncs, el Govern municipal a oposar-se al fet que el 50% de l’espai disponible per\nals vianants pugui ser per a terrasses i vetlladors, perquè això dificulta la mobilitat.\nSubratlla que el seu grup no està d’acord que als espais singulars de la via pública\nes pugui superar fins i tot aquest 50%, o que s’hi puguin deixar les mampares i les\ncadires, durant tot el dia, tal com diu l’Ordenança dels vetlladors. Al seu parer, és\nuna possibilitat per reivindicar l’accessibilitat a les escoles, públiques o\nconcertades, de la ciutat.\nPel que fa a l’accessibilitat interna, opina que ha de ser una continuïtat de\nl’exterior, ja que sense l’una l’altra no té sentit. Segons els comptes del seu grup a\npartir de les dades de l’informe, de les 239 escoles de primària i secundària de la\nciutat, tan sols 48 són accessibles des de l’exterior. Per tant, es redueix al 20% la\npossibilitat que siguin accessible a l’interior.\nQuant als centres, es mostra d’acord amb les intervencions que l’han precedit:\nés difícil la diferenciació entre no accessible i parcialment accessible. Entén que hi\npugui haver una part d’una escola que sigui accessible i una part que no, però si\nafecta un servei bàsic com els lavabos o la biblioteca, al seu parer és evident que\nno és accessible; es pot considerar que s’està treballant fermament per arribar a\nl’accessibilitat, però no que ho sigui. Així doncs, considera que la ciutat encara té\nmolta feina a fer per poder guanyar l’accessibilitat per a tothom.\nTot seguit, qualifica d’absurd que el 7% de les escoles bressol no siguin\naccessibles, tenint en compte que a la llar d’infants s’hi va amb cotxet. També\ndemana conèixer les dades de la concertada, ja que un 60% de l’alumnat de\nprimària i de secundària a la ciutat va a centres concertats.\nFinalment, insta el regidor a presentar un pla i es mostra convençut hi haurà\nvoluntat d’arribar a un acord per part de tots els grups. Puntualitza que aquest pla\nhauria d’especificar el que l’informe anomena «accessibilitat parcial», i que també\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nhauria de desenvolupar un pressupost i unes actuacions per anar progressant.\nAssegura que cap regidor ni regidora de l’oposició pensa que sigui un tema que es\npugui resoldre de manera immediata, per tant proposa establir un pla pluriennal,\nque fins i tot abasti més d’un mandat, per anar-lo desenvolupant entre tots.\nEl Sr. Ardanuy avança que hi ha alguns elements dels quals no es disposa de\ndades, per exemple el nivell d’accessibilitat dels centres concertats. Manifesta que\nuna de les vies per corregir les mancances existents en el tema de l’accessibilitat\nals centres educatius és a través dels plans de manteniment, però que a la\nconcertada el Govern municipal no té plans de manteniment, ni planifica ni executa\nles obres, per la qual cosa un element important de visualització de la informació\nse li escapa.\nSubratlla que un informe d’aquestes característiques no s’havia fet mai en els\nvuit anys que fa que és regidor, per tant el valora positivament, tot i reconèixer\nque encara queda molt camí per recórrer. Admet que segurament els serveis\ntècnics del Consorci plantegen aquesta qüestió des d’una òptica molt vinculada a\nl’obra i a uns paràmetres tècnics que potser no tenen en compte un altre tipus de\nnormativa. Proposa, per tant, treballar conjuntament amb l’Institut Municipal de\nPersones amb Discapacitat. En tot cas, puntualitza que es continuen aplicant els\nmateixos protocols d’abans, per tant la fotografia que presenta l’informe no és la\ndel que ha fet el Govern municipal actual, sinó la de la filosofia de la ciutat en\naquest àmbit. Sobre la separació i la divisió de tipologies d’accessibilitat, proposa\nuna reflexió més en global.\nInsisteix que, quan es desenvolupen projectes constructius nous, la qüestió de\nl’accessibilitat no és un problema, però la realitat és que el parc escolar de la ciutat\nté molts anys, tal com ja s’ha comentat en altres ocasions. Puntualitza que és un\nparc escolar molt potent des del punt de vista de centres, però d’èpoques molt\ndiverses, en què els dissenys constructius no estaven pensats per tenir en compte\nl’accessibilitat, fet que cal anar corregint.\nSeguidament manifesta que és difícil especificar les quantitats i els projectes\nconcrets en accessibilitat, perquè quan s’elabora un RAM és per a la totalitat del\nprojecte i per tant és complicat calcular la partida dedicada específicament a\nl’accessibilitat. Amb tot, assegura que a l’hora de desenvolupar un RAM o una\nreforma intensa, l’accessibilitat és un element clau, i que, quan s’actua en un\ncentre d’edat alta, un dels primers elements que es valora és la posada al dia\nd’ascensors de mobilitat vertical, tot i que insisteix que no és l’única cosa que es té\nen compte. Remarca de nou que en una rehabilitació es barregen tots els àmbits i\nque per això és molt complex definir què és purament accessibilitat. Ho il·lustra\namb el cas de l’escola Els Llorers, on es va decidir construir una escola bressol per\npal·liar el dèficit d’aquest tipus de centres: el projecte preveia la construcció de\nl’escola bressol i l’acció en tot el centre educatiu, per tant és difícil quantificar-ho.\nSeguidament, es mostra d’acord en el plantejament que la reforma no pot ser\nimmediata, ja que l’Ajuntament no té recursos suficients per garantir una\naccessibilitat total en dos anys, però assegura que el compromís és que de tots els\nmilions que s’inverteixin en manteniment i reformes se’n destini una part rellevant\na cobrir aquesta mancança, sense desmerèixer cap altre tema. Tot i així, insisteix\nque l’accessibilitat és un element nuclear, perquè el fet de garantir l’accessibilitat\nplena és garantia de qualitat educativa. Per tant, el primer compromís que\nadquireix és el d’alinear la normativa i el marc legislatiu català i internacional a la\nrealitat del dia a dia de les operacions d’obra i manteniment dels centres\neducatius. Reconeix que aquest és un element que no es dóna actualment, però\nremarca que tampoc no s’ha donat mai, per tant accepta la seva part de\nresponsabilitat en aquest punt, que en tot cas no és total.\nAssegura que el Govern desenvoluparà les accions. Al seu parer, tanmateix, no\nhauria de ser a través d’uns informes específics sobre accessibilitat: l’accessibilitat\nés una part consubstancial de la qualitat educativa i, per tant, s’hauria de poder\nvisualitzar a l’informe d’inici de curs i en els informes transversals d’educació. Així\ndoncs, proposa que l’accessibilitat s’incorpori com un element més de reflexió en\nl’informe d’inici de curs i en la planificació d’obres i de manteniment dels centres\neducatius, i com un element clau en la millora dels centres educatius de la ciutat.\nExpressa, això no obstant, reticència a parlar de plans de xoc, ja que és sinònim\n\n3739\n\n\f3740\n\nGASETA MUNICIPAL DE BARCELONA\n\nNÚM. 21\n\nd’intensificació d’una política determinada, mentre que a parer seu caldria parlar\nd’estratègia estructural, que dóna una resposta estructural i no puntual. Insta,\ndoncs, a incorporar el plantejament de l’accessibilitat a les estratègies de manera\nordinària, de funcionament ordinari.\nRespecte al tema dels recursos concrets que demanava el Grup Municipal del PP,\nmanifesta que no té les xifres. S’ofereix, tanmateix, a parlar de les inversions en\nmanteniment, obres i reformes, que és on estan incorporades les accions de\nmillora d’accessibilitat.\nRecorda novament que el Govern municipal treballa amb l’Institut Municipal de\nPersones amb Discapacitat de Barcelona i assegura que en l’informe no hi ha cap\ntipus d’ocultació de la veritat. Es compromet a intentar corregir els defectes que\nels grups han assenyalat i a transmetre les seves observacions als serveis tècnics\ndel Consorci perquè s’adaptin les expressions a la legislació i a tot allò que és\nrequeriment de l’estratègia de ciutat.\nFinalment, i recollint el que plantejava el Grup Municipal d’UpB, també es\ncompromet a parlar sovint del tema i a especificar la inversió concreta al llarg del\nmandat, i no de manera puntual, quan es debatin els plans d’obres. Considera,\ndoncs, interessant que el tema de l’accessibilitat s’incorpori en el debat educatiu\nhabitual com un element de qualitat.\nLa Sra. Díaz aclareix que ni en la proposició presentada el mes de novembre ni\nen la d’avui ha afirmat que la situació actual en el tema de l’accessibilitat sigui\nresponsabilitat del Sr. Ardanuy, i subratlla que és una acció de ciutat, ja que en el\nmodel d’escola inclusiva, el primer criteri indispensable és l’accessibilitat. Al seu\nparer, l’escola inclusiva és una obligació, un fet encara més rellevant enguany, ja\nque a la tardor Barcelona acull un congrés de model d’escola. Qualifica, doncs,\nl’accessibilitat d’importantíssima, perquè sense accessibilitat no pot haver-hi escola\ninclusiva.\nConsidera fonamental que el Govern compti amb l’IMD, però recomana que\ntambé tingui en compte els tests d’accessibilitat, és a dir, els ítems que s’han\nd’avaluar. Insta, per tant, a valorar els criteris perquè els centres educatius siguin\naccessibles i, en el cas que no ho siguin, a fer un pla d’accessibilitat educativa a 10\nanys, tal com es fa en l’àmbit de l’habitatge. En opinió seva, tard o d’hora\nBarcelona ha de ser exemple de ciutat educadora real i 100% accessible, encara\nque es trigui 20 anys. Reconeix que hi ha instituts i col·legis que fa molts anys que\nestan construïts i que no podran ser mai accessibles, perquè estan catalogats o\nsón patrimoni, però argumenta que aquests casos no poden ser la norma. Al seu\nparer, la norma ha de ser que la ciutat tingui el 100% de l’oferta educativa\naccessible. Es mostra convençuda que tots els grups faran costat al Govern i\nrecorda que el superàvit de 140 milions d’euros que ha tingut l’Ajuntament es pot\ndestinar a un pla de xoc perquè les escoles siguin accessibles i cobrir necessitats\nde la ciutat, liderant el tema de l’accessibilitat i el dret d’oportunitats dels infants i\nel dret de les famílies a escollir escola, ja que actualment no en poden escollir\nalgunes perquè no són accessibles.\nEl Sr. Gomà assegura que cap dels grups vol situar aquest tema en una\ndialèctica entre el Govern i l’oposició, ja que al seu parer és una qüestió de ciutat.\nPer tant, el que li demana al Sr. Ardanuy és que es reformuli l’informe sobre la\nbase de l’acord i el consens en la forma de presentar les dades i la informació. Al\nseu parer, si es reformula sobre la base del consens en el model d’accessibilitat\nuniversal, en alguns aspectes l’informe serà substancialment diferent al que s’ha\npresentat avui, fet que ajudarà a avançar. En opinió seva, el que no pot ser és\nque, si a Barcelona hi ha una escola que per les seves característiques\narquitectòniques o per la seva antiguitat no és ni es podrà fer mai accessible, que\nes trobi una manera de maquillar la informació perquè al final entri a la categoria\nd’accessible. Assegura que això és el que fa l’informe presentat avui, tal com\ndemostra l’exemple de l’escola Casas. Insisteix que és inacceptable que aquesta\nescola aparegui entre el 85% de les accessibles, i com aquesta, moltes altres.\nOpina, per tant, que cal ser conscients que Barcelona té un parc escolar històric\nque probablement no podrà ser mai accessible, i que cal reconèixer-ho, però\nalhora insta a posar-se d’acord en la manera de tractar i transmetre la informació\ni, a partir d’aquí, a donar màxima prioritat a prendre les decisions d’inversió\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nnecessàries per aconseguir l’accessibilitat universal i a plantejar de manera\ncompartida què cal fer en els casos en què no sigui possible fer-ho.\nPer acabar, anima a comptar molt amb l’IMD, ja que és un capital extraordinari\nde coneixement i vivència. Per tant, reclama que, a l’hora de presentar un nou\ninforme que reformuli la manera de presentar la informació, hagi estat deliberat,\ndebatut i validat pel Consell Rector i per la Comissió Permanent de l’IMD.\nEl Sr. Portabella agraeix el compromís del Govern de prendre més mesures i de\nparticipar de manera més directa i vehement a l’hora de tractar el tema de\nl’accessibilitat en l’espai públic, perquè al seu parer és una part molt significativa\nd’aquesta qüestió. En aquest sentit, recorda que el percentatge d’escoles que\ntenen accessibilitat des de l’espai públic és baix, tal com indiquen les xifres de\nl’informe. Pel que fa a l’interior dels centres, considera que cal continuar treballant.\nReconeix que el Govern municipal és actiu en l’àmbit de l’accessibilitat, ja que el\nseu grup té coneixement de casos en què arran d’una discapacitat temporal s’han\nproporcionat solucions d’accessibilitat. Tanmateix, proposa reflexionar sobre el fet\nque hi hagi escoles amb un nombre d’alumnat molt gran en les quals no hi ha cap\ndiscapacitat. Assegura que el fet que no siguin accessibles deixa fora\nimmediatament l’alumnat amb discapacitats, una situació que titlla de molt\npreocupant, ja que redueix substancialment l’àmbit per poder triar escola. Això és\nel que assegura que s’ha de solucionar.\nEs dóna per tractat.\nd) Compareixences Govern municipal\nDel Grup Municipal PSC:\n2. Que comparegui el responsable municipal d’educació per tal de donar compte\ndels recursos humans, econòmics i materials així com l’alumnat atès dintre del\nmodel d’escola inclusiva a la ciutat en els cursos 2012-2013, 2013-2014 i la\nprevisió per al curs 2014-2015 (incloent les dades de què es disposa del procés de\npreinscripció).\nEl Sr. Ardanuy avança que passarà directament a l’explicació de dades i anuncia\nque quan s’hagi tancat tot el procés de matriculació farà arribar a tots els grups les\ndades corresponents a la preinscripció, o bé les incorporarà a l’informe d’inici de\ncurs. En tot cas, aclareix que en aquests moments encara no disposa de les dades\ntractades, ja que el procés encara està obert.\nTot seguit passa a detallar que, dins de les etapes d’ensenyament obligatori, el\nnombre d’alumnes amb necessitats educatives especials atesos, i també de\ndictamen de tipus 1, és el següent: curs 2012-2013, 783 alumnes; curs 20132014, 987. Aclareix que l’increment es deu bàsicament a dos elements: l’increment\ngeneralitzat de millora dels criteris d’anàlisi i de les metodologies de treball de les\nEAP amb els centres, i la incorporació durant els cursos 2011-2012 i 2012-2013\ndel tema de la detecció, arran del qual afloren les dades dels diagnòstics de tipus C\n(els relacionats amb l’àmbit socioeconòmic i socioeducatiu). Al seu parer,\nl’increment de 783 a 987 alumnes atesos és un reflex del fet que any rere any els\nrecursos educatius van millorant les seves prestacions a l’hora de detectar,\nidentificar i informar d’aquest tipus d’alumnes per poder derivar-los.\nRespecte a les unitats de suport a l’educació especial (USEE), subratlla que la\nràtio d’alumnat està establerta a l’entorn dels 8-10 alumnes, i que la dotació de\nprofessionals en centres públics i concertats és d’un mestre i un educador a\nprimària, i d’un professor i mig i un educador a secundària. Afegeix que el nombre\nd’USEE en el curs 2012-2013 va ser de 17 en l’àmbit de la primària pública; de 6\nen l’àmbit de la secundària pública; de 2 en la primària concertada, i de 7 en la\nsecundària concertada. En total, 32 unitats de suport a l’educació especial, amb un\nnombre total de 317 alumnes el curs 2012-2013. Exposa, també, que el curs\n2013-2014 la xarxa d’USEE s’ha incrementat amb dues noves unitats: una més a\nla primària pública, on es passa de 17 a 18; dues més a la secundària pública, on\nes passa de 6 a 8; i una menys a la primària concertada, on es passa de 2 a 1; la\n\n3741\n\n\f3742\n\nGASETA MUNICIPAL DE BARCELONA\n\nNÚM. 21\n\nsecundària concertada continua igual, amb 7. En total, 34 unitats amb 351\nalumnes atesos.\nQuant a recursos humans, especifica que cada escola té un mestre d’educació\nespecial per línia i cada institut, un psicopedagog; que el nombre total de\nprofessionals a les USEE dels centres públics és de 55(30 docents i 25 educadors),\namb 10 auxiliars educadors, i que el nombre total de psicopedagogs treballant a\nles EAP és de 77.\nFinalment, indica que el curs 2012-2013 als centres públics hi havia 3.804\nmonitors i el curs 2013-2014, 3.979, per tant s’ha produït un increment de\nrecursos. Als centres concertats, en canvi, s’ha donat una reducció: de 2.520\nzeladors a 2.273. Afegeix que els centres públics tenen una dotació de 120 hores\nsetmanals addicionals gràcies al conveni amb la Fundació Blanquerna i el suport\namb l’ESC, l’equip de Sant Joan de Déu, amb 66,5 hores setmanals.\nLa Sra. Díaz sol·licita que se li enviï còpia escrita de l’informe i manifesta que,\nmalgrat que la preinscripció encara no estigui tancada, seria profitós tenir la\nreferència del 2012-2013 i del 2013-2014.\nTot seguit manifesta sorpresa pel fet que tant l’informe del Síndic de Greuges de\nnovembre del 2013 com l’informe de la FaPaC i el de CC. OO. denunciïn que des de\nfa tres anys l’oferta pública de l’escola inclusiva en l’escola ordinària es va reduint,\nsenzillament perquè es van retallant les hores de monitoratge; això a banda del\ntema de l’accessibilitat, ja que un infant amb discapacitat no es pot preinscriure al\nseu centre de referència si no és accessible. Assegura que això el que fa és\nsegregar l’alumne i portar-lo a l’escola especial, tal com demostra un article\npublicat a la premsa recentment. Tota aquesta informació contrasta amb el fet que\nel regidor exposi que s’ha produït un increment d’atenció a la diversitat: de 783\nalumnes a 985. Insisteix que l’informe del Síndic de Greuges alerta el Departament\nd’Ensenyament i reclama més garanties per desenvolupar el principi d’educació\ninclusiva. És per això que demana poder disposar de l’informe i analitzar les dades\npresentades, a més de posar el focus d’atenció en tema de l’accessibilitat el curs\n2014-2015, que al seu parer és el requisit número u per poder garantir la igualtat\nd’oportunitats i la lliure elecció de centre educatiu. D’aquí la importància que els\ncentres concertats siguin accessibles, malgrat que no siguin de titularitat pública.\nAl seu parer, se’ls hauria de demanar també aquest requisit, i assegura que si no\nse sap si els centres concertats són accessibles, llavors ja s’estan segregant els\nnens amb discapacitat, que es veuen forçats a optar per l’escola pública perquè\nl’escola concertada no és accessible ni se la pot obligar a ser-ho. Insta, doncs,\ncanviar els paràmetres.\nRecorda que el mes de novembre se celebrarà a Barcelona el Congrés de Ciutats\nEducadores, amb el lema «Una ciutat educadora és una ciutat que inclou», i que\nun model d’escola inclusiva és un model d’escola accessible, i per tant equival al\ndret a la igualtat d’oportunitats.\nTanca la intervenció insistint que les dades de què disposa no són les mateixes\nque ha presentat el regidor.\nLa Sra. Pajares s’afegeix a la petició de la Sra. Díaz que se’ls faci arribar la\ndocumentació per escrit perquè al seu grup tampoc no els quadren les xifres.\nManifesta que prefereix comparar-les amb rigor i no a corre-cuita. Coincideix, en\ntot cas, que és un tema que s’ha tractat a la Comissió en diverses iniciatives i\nrebutja haver d’entrar en un debat de models, però considera important que\ndeterminats alumnes, per les seves necessitats educatives especials, s’escolaritzin\nen centres d’educació especial. Al seu parer, la decisió d’inclusió d’aquests alumnes\nen centres ordinaris no és l’adequada en tots els casos, per la qual cosa no\ncomparteix que l’impuls de l’escola inclusiva hagi de conduir a una reducció\nprogressiva dels alumnes que s’escolaritzen íntegrament en centres d’educació\nespecial a favor de l’escola ordinària. Tot i mostrar-se d’acord que, en els casos en\nquè això sigui aconsellable i factible, es faci, adverteix que cal fer-ho sempre amb\nla màxima atenció i d’acord amb les necessitats de cada nen, respectant les\ndecisions de les famílies.\nOpina que el primer objectiu ha de ser l’infant o el jove amb necessitats\neducatives especials i assenyala que no comparteix que en l’escenari 2015 s’hagi\nd’assolir que el 70% dels alumnes escolaritzats en centres d’educació especial\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nestiguin escolaritzats en centres ordinaris. Des del seu punt de vista, és molt més\nimportant marcar uns objectius qualitatius que no pas quantitatius i reitera que cal\ntenir en compte cada cas individual i oferir una educació de qualitat a cada persona\nde manera individualitzada.\nPer acabar, destaca que a causa de l’augment d’alumnes amb trastorns de\nconductes o amb trastorns greus del desenvolupament, que s’afegeixen a les\ndiscapacitats clàssiques, han sorgit una sèrie de necessitats emergents. Demana,\ndoncs. quines mesures s’aplicaran per donar resposta a aquestes noves\nnecessitats. A parer seu, caldrà enfortir i adequar el sistema incrementant les\nplaces. Finalment, demana dades sobre el projecte d’aula oberta.\nEl Sr. Gomà convida a tres reflexions. Assegura que quan es parla d’escola\ninclusiva, un debat que han tingut diverses vegades en aquesta Comissió, es fa\nreferència a l’escola que permet l’escolarització de qualitat dels infants amb\nnecessitats educatives especials, però subratlla que el concepte va més enllà.\nAfirma que l’escola inclusiva és la que reuneix el conjunt de condicions materials\nque permeten una atenció educativa personalitzada i de qualitat al 100% de\nl’alumnat. Insta, per tant, a no reduir conceptualment el concepte d’escola\ninclusiva a les necessitats educatives especials. En aquest sentit, recorda que el\nseu grup ha manifestat en diverses ocasions que algunes retallades estratègiques\n(suports educatius, increment de les ràtios, disminució de la sisena hora) situen en\ncondicions molt adverses la possibilitat de seguir practicant quotidianament una\natenció educativa personalitzada i de qualitat, cosa que afebleix el concepte\nd’escola inclusiva.\nEn segon lloc, pel que fa a les necessitats educatives especials, demana saber\nquina ha estat l’evolució des del curs 2011-2012 fins al 2013-2014 del nombre de\nprofessionals, del nombre d’hores i del pressupost pel que fa a les unitats de\nsuport a l’educació especial. També demana conèixer el nombre d’hores a les\nUSEE, així com el pressupost directament vinculat. Recorda que diferents informes\nhan evidenciat retallades importants i considera interessant contrastar-ho amb la\ninformació que doni el regidor.\nCom a tercer element, assenyala que des del curs 2011-2012, i sobretot des del\n2012-2013, s’han introduït canvis que han tingut una contestació des del punt de\nvista de model educatiu i de la comunitat educativa de l’escola inclusiva, com ara\nla possibilitat de fer compatibles els tutors de les aules ordinàries amb els tutors\ndocents de les USEE, o l’afebliment o la supressió de mecanismes de coordinació\nentre la primària i la secundària pel que fa a l’atenció d’infants amb necessitats\neducatives especials. Constata que s’ha avançat molt més en la primària que en la\nsecundària, i en la pública que en la concertada, i que per tant han sorgit dos eixos\nde fragmentació, per la qual cosa cal posar tots els esforços i totes les prioritats a\nmantenir i millorar la inclusivitat de la primària pública i també a garantir que els\ninfants que han fet la primària en una escola inclusiva puguin tenir el dret\nsubjectiu a poder fer la secundària també en un institut d’escolarització ordinària\nen condicions de qualitat i d’inclusivitat, i de la mateixa manera entre la privada i\nla concertada.\nEl Sr. Portabella exposa que amb relació a l’atenció a la diversitat i a l’escola\ninclusiva hi ha un aspecte que crida molt l’atenció i preocupa molt al seu grup.\nRecorda que el maig del 2012 a Barcelona hi havia 1.736 alumnes escolaritzats en\ncentres d’educació especial (411 en centres públics i 1.325 en centres privats),\nmentre que al maig del 2013 hi havia 423 alumnes més, i els centres públics van\npassar de 411 a 419 i, en canvi, els centres privats van passar de 1.325 a 1.740,\nper tant, en van guanyar 415. Al seu parer, és un element de reflexió molt\nprofund, ja que no se sap si és a conseqüència de les polítiques d’inclusió\neducativa el fet que 423 alumnes hagin deixat de formar part de l’escola ordinària i\ninclusiva. En aquest cas, assegura que caldria una revisió del tema, ja que sembla\nque hi hagi molt poca incorporació dins dels centres d’educació especial en centres\npúblics, fet que qualifica d’alarmant.\nReconeix que és un terreny en què s’ha donat un marc complicat, que fa que\nsigui difícil complir el pla d’acció 2008-2015 d’aprendre junts per viure junts.\nSubratlla que els objectius diuen que avançar en l’escolarització d’alumnat amb\ndiscapacitats en centres ordinaris juntament amb la resta d’alumnes ajuda que els\n\n3743\n\n\f3744\n\nGASETA MUNICIPAL DE BARCELONA\n\nNÚM. 21\n\ninfants puguin desenvolupar al màxim les seves capacitats mitjançant la relació\ndiària amb els companys. Per tant, el model d’educació inclusiva és bo tant per a\nl’alumnat com per al conjunt del sistema educatiu, però quan es constaten les\ndades, es comprova que l’objectiu no s’està produint, sinó tot al contrari.\nEntre les causes de la situació, apunta al fet que el Govern de l’Estat va aprovar\nel 2012 un reial decret llei de mesures urgents de racionalització de despesa\npública en l’àmbit educatiu que permet un augment del 20% de la ràtio dels\ncentres de primària i secundària. Indica, a més, que s’ha retallat la sisena hora a la\nprimària. A parer seu, la combinació d’aquests dos aspectes fa que es produeixi un\nmarc d’actuació més precari. Amb tot, el que preocupa més al seu grup és que no\nsembla s’avanci en el principi compartit per tots de l’escola inclusiva, sinó que\nsembla que cada vegada quedi més gent fora del sistema.\nRecorda que el Grup Municipal d’UpB ha presentat en múltiples ocasions precs i\nproposicions al voltant d’aquest tema que el Govern ha acceptat, però opina que el\ncaldria veure és com es pot modificar l’element marc que fa que empitjori\nclarament el que és el servei inclusiu.\nI pel que fa a les unitats de suport d’educació especial, exposa que a Barcelona\nn’hi ha 32, 24 en centres públics i 8 en concertats, però subratlla que hi ha un\ndesequilibri territorial dels més greus que es produeixen als serveis a la ciutat. En\naquest sentit, indica que a Sarrià-Sant Gervasi, per a una població de 145.000\nhabitants, hi ha 6 unitats de suport d’educació especial, amb una ràtio de 4,15,\nperò que a Gràcia o a les Corts no n’hi ha cap. Afegeix que a Horta-Guinardó n’hi\nha un, a Nou Barris 4 i a Ciutat Vella 2. Destaca, doncs, que hi ha zones totalment\ndesateses. Al seu parer, doncs, caldria actuar des de l’Ajuntament per corregir-ho.\nEl Sr. Ardanuy remarca que les dades que ha transmès són les que té l’autoritat\neducativa. Imagina que la FaPaC ha d’extreure les dades de la mateixa font, per\ntant mostra sorpresa que tant la FaPac com el Síndic ofereixen dades diferents de\nles que té l’autoritat educativa. S’ofereix, doncs, a fer-los arribar les dades del\nConsorci.\nReconeix que hi ha temes extremadament sensibles des de l’òptica política i\nentén que hi hagi gent que vulgui posar-hi diferents accents (CC. OO. en l’àmbit\ndels treballadors del sector i la FaPaC en l’atenció dels fills i filles), però assegura\nque les dades són les que són. Lamenta que constantment s’hagi de contestar\ninformes que no se sap ben bé d’on han sortit. Insisteix que l’autoritat educativa té\nles dades reals i que la resta d’especulacions o reflexions són molt respectables,\nperò opina que moltes vegades pateixen una gran manca de rigor.\nEn aquest sentit, remarca que no s’ha produït una reducció fefaent, tot i que\nreconeix que sí s’ha produït en el nombre d’hores de monitoratge o zeladors,\nsobretot a la concertada, ja que a la pública hi ha hagut un reforçament de\nl’atenció. Afegeix que el nombre de professionals s’ha mantingut, però admet que\nel nombre de dictàmens s’ha incrementat. Recorda, també, que la necessitat\neducativa específica, la dels infants amb problemàtica social associada, abans no\nes comptava. Per tant, és lògic que pugi.\nSobre la territorialització de les USEE, reconeix que hi ha districtes que no en\ntenen, però destaca que en un radi de proximitat amb districtes fronterers sí que\ndisposen de servei. Subratlla que una ciutat, tot i les singularitats territorials, està\nconnectada, i que un districte amb l’altre està carrer per carrer. Per tant, considera\nque no és tan important el tema territorial com el fet que els ciutadans que han de\nser atesos tinguin un servei pròxim. Es compromet, en tot cas, a estudiar la\ndistribució territorial per determinar si cal obrir alguna unitat més.\nRespecte al curs 2011-2012,assenyala que no disposa de les dades i quant a la\nprevisió del 2014-2015, indica que es donarà a conèixer i es farà arribar quan es\ntingui tancat tot el curs vinent. Insisteix que per fer-ho han d’aprofitar l’informe\nd’inici de curs, perquè és un espai que permet fer una reflexió més aprofundida de\ntots els temes.\nPer acabar, assenyala que hi ha instruments, com les sol·licituds per escrit, que\npermeten ser molt més exhaustius amb la informació que es dóna, atès el temps\nlimitat de la comissió. En qualsevol cas, apunta que l’acta reflectirà fidelment el\nque s’ha debatut, i que es complementarà amb l’informe d’inici de curs i amb les\npreguntes que els grups facin per escrit.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Sra. Díaz aprofita l’avinentesa per fer-li una recomanació al regidor. Exposa\nque a l’informe de la pàgina web del Consorci, on diu «L’escolarització a la ciutat\nde Barcelona curs 2012-2013», hi ha un recull estadístic de maig del 2013 que\nparla de l’alumnat per edat, per graus d’estudi, i fins i tot d’alumnat estranger.\nSuggereix, per tant, afegir un apartat dins d’aquest capítol, el de l’alumnat amb\nnecessitats educatives especials, perquè seria una forma de poder visualitzar\nràpidament els alumnes amb necessitats educatives especials que no van a l’escola\nordinària. Recorda que el 2,4% dels nens de 0 a 16 anys tenen alguna\ndiscapacitat, el que no pot ser en opinió seva és que estiguin concentrats en 10,\n12 o 15 centres. Reconeix que d’una banda es pot deure al fet que hi ha centres\nque no són accessibles, però apunta que en el cas d’infants amb altres tipus de\ndiscapacitat hi ha altres factors de segregació. Al seu parer, per tant, cal fer-ne\nuna anàlisi, perquè l’escola inclusiva no només és educativa per al nen amb una\nnecessitat educativa especial i que va a l’escola ordinària, sinó per a la resta de la\ncomunitat educativa, ja que el valor per a la resta de companys és molt més\nsignificatiu que el que se’ls pugui ensenyar a través dels llibres. Assegura que\nposar-se a la pell de l’altre crea un altre model.\nAcaba la intervenció amb una reflexió de Gordon Potter, un gran teòric de\nl’escola inclusiva, que afirma que segregar els nens és segregar els ciutadans,\nperquè els infants que no tenen cap discapacitat i que conviuen amb algun\ncompany que sí que la té són més sensibles i adquireixen uns valors que és\nimpossible percebre si no és amb els companys i amb el fet de posar-se en el lloc\nde l’altre.\nLa Sra. Pajares indica que faran arribar al Sr. Ardanuy com a preguntes amb\nresposta per escrit les dues preguntes que ha fet: una sobre l’augment d’alumnes\namb trastorns de conducta o trastorns greus de desenvolupament, i l’altra sobre el\nprojecte d’aula oberta. Opina que la resposta per escrit segurament serà més\nàmplia i més concreta que la informació que pot donar en la compareixença.\nEl Sr. Gomà acota la seva pregunta als termes en què es demanava la\ncompareixença i sol·licita saber quina ha estat l’evolució de recursos humans\n(professors, mestres i psicopedagogs) en l’escola inclusiva en els cursos 20122013 i 2013-2014, ja que no ho ha sabut apreciar en la resposta. Creu recordar\nque el Sr. Ardanuy ha parlat de 55 i 77 el curs 2013-2014, però no coneix les\nxifres del curs 2012-2013.\nEl Sr. Ardanuy aclareix que les xifres són les mateixes.\nEl Sr. Gomà es dóna per informat i passa a resumir les seves conclusions. Creu,\nen primer lloc, que s’ha produït un afebliment estructural de l’escola inclusiva, ja\nque a causa de les retallades l’atenció educativa de qualitat a la diversitat té lloc\nen condicions més adverses. En segon lloc, afirma que el sistema d’escola inclusiva\nencara és profundament desigual en el territori entre cicles i titularitat d’escoles.\nEn tercer lloc, manifesta que s’han constatat determinades involucions de model\nque han estat fortament debatudes per la comunitat educativa. I quart, opina que\nno hi ha, per part del Govern i del Consorci d’Educació de Barcelona, previsions de\nfutur des del punt de vista de l’ambició per aconseguir en el termini més breu\npossible els objectius parcials de percentatge d’escolarització en escola ordinària, i\nper donar resposta al model final, que consisteix a fer possible que tots els infants\nes puguin escolaritzar en la mateixa escola per aprendre, créixer i viure junts.\nEl Sr. Ardanuy intervé per matisar a la portaveu socialista que per al Govern les\nnecessitats educatives especials a què fa referència l’informe no només són les\nnecessitats físiques, psíquiques i sensorials, sinó també les socials. Especifica que\nse’n distingeixen 3 tipologies(A, B i C) i s’ofereix a fer-li arribar la informació.\nEl Sr. Portabella indica a la secretària, que si no hi ha inconvenient, es faci\narribar per escrit a tots els grups les dades referents a la preinscripció.\nEs dóna per tractada.\nDel Grup Municipal PP:\n3. Que comparegui el responsable del Govern municipal per informar sobre\nl’estat de situació del projecte d’ubicar una subseu del Museu State Hermitage a\nBarcelona.\n\n3745\n\n\f3746\n\nGASETA MUNICIPAL DE BARCELONA\n\nNÚM. 21\n\nLa Sra. Esteller explica que el Grup del PP formula la compareixença perquè des\nque La Vanguardia va anunciar el mes d’octubre del 2012 que el Port estava\nnegociant amb un grup d’inversió obrir una sucursal de l’Ermitatge a Barcelona,\ns’han assabentat de quasi tots els moviments o els avenços que s’han produït en el\nprojecte per la premsa. Demana, per tant, que el Govern expliqui com va\nevolucionant projecte, si veritablement s’avança o no.\nEl Sr. Ciurana recorda que des del primer dia el Govern ha informat que es\ntracta d’una iniciativa 100% privada, en què no s’aboquen recursos públics, ni des\nde la Generalitat ni des de l’Ajuntament. Afegeix que el ritme amb què avancen\naquest tipus d’operacions no es correspon amb els ritmes de la Comissió per\npoder-ne informar regularment.\nTot seguit, però, admet que l’opinió dels promotors quant a la possible ubicació\nd’aquest espai ha anat evolucionant: des de la primera idea d’instal·lar-lo als\ntinglados del port, que es va descartar a causa de problemes urbanístics i de\ncatalogació i capacitat de l’edifici, fins a l’edifici de Duanes, passant per l’escola de\nnàutica. Insisteix que no és un procés d’un dia per l’altre i subratlla que tot i que\nl’Ajuntament en fa un seguiment, l’edifici de Duanes és del Ministeri d’Hisenda, per\nla qual cosa els promotors primer hauran d’arribar a un acord amb el Ministeri.\nNomés llavors entraria a opinar el Port per a la concessió.\nRecorda, també, que paral·lelament el Sr. Wagensberg està conceptualitzant el\ncentre, i que en aquest sentit no disposa de cap informació nova.\nLa Sra. Esteller fa notar al Sr. Ciurana que, al marge de la competència\nmaterial, tot allò que passi a Barcelona, amb capital públic o privat, és d’interès de\nla ciutat de Barcelona. Per tant, no és lògic que els grups es vagin assabentant del\nprojecte de l’Hermitage pels mitjans de comunicació. Remarca que sempre que\ns’ha debatut el tema a la Comissió ha estat a iniciativa dels grups polítics, sense\nque el Govern hi hagi aportat mai cap informació addicional. Al seu parer, però,\nseria bo que el Govern traslladés la informació sobre aquesta mena de projectes a\nla Comissió. En aquest sentit, pregunta si el Govern municipal ha parlat amb els\npromotors per saber exactament quines ubicacions tenen previstes. Assegura que\nés molt difícil que el museu es pugui allotjar a l’edifici de Duanes, per tant vol\nsaber si els promotors tenen altres alternatives. També demana conèixer el\ncontingut del projecte. Opina que, en qualsevol tipus de projecte, tot depèn del\nnivell de la col·lecció i creu que cal tenir en compte que entre els milions de peces\nde l’Hermitage hi ha obres molt interessants i d’altres que no ho són tant, algunes\nque poden tenir capacitat d’atracció i enriquir el patrimoni de la ciutat i altres que\nno. A més, es mostra convençuda que la ubicació d’un museu és interessant en\nfunció del seu contingut. Així doncs, reclama saber si l’Ajuntament s’ha posat en\ncontacte amb els promotors per conèixer els detalls de la ubicació i el contingut.\nEl Sr. Espriu celebra amb ironia que finalment el Sr. Ciurana admeti conèixer el\nprojecte, atès que les darreres vegades que s’havia parlat del tema mostrava un\ndesconeixement absolut del programa, del projecte i de la voluntat fins i tot\nprivada que es tirés endavant. Tot seguit corrobora l’afirmació de la Sra. Esteller\nque els grups de l’oposició s’han hagut d’assabentar de l’evolució d’aquesta qüestió\na través de la premsa. En tot cas, matisa que algunes d’aquestes informacions han\nestat expressades directament pel conseller de Cultura de la Generalitat.\nA continuació, assegura que sent preocupació pel fet que el tinent d’alcalde, que\nsempre parla de la globalitat cultural de Barcelona i de la textura que té com a\ngran ciutat d’equipaments, asseguri no tenir informació sobre el projecte. En\naquest sentit, recorda el projecte de transformació de la Caldera, en què el Govern\nmunicipal ja feia set mesos que negociava sense que la resta de grups en sabés\nres. En aquest cas, té la sensació que és impossible que el regidor de Cultura no\nparli amb el conseller de Cultura o amb el futur director i no li expliquin quin és el\ncontingut del museu. L’únic que demana, doncs, és tenir la informació per escrit\nperquè, encara que sigui una iniciativa privada, afecta l’estratègia cultural de la\nciutat i els grups volen tenir el dret a opinar.\nAl seu parer, es tracta de tenir criteri sobre quins projectes culturals té\nBarcelona i, per tant, és raonable que tots els grups demanin la presentació d’un\ninforme per poder tenir criteri polític sobre la qüestió. Recorda que en un moment\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ndonat semblava que la Generalitat formaria part del patronat i l’Ajuntament, no.\nConsidera, però, que no és convenient que l’Ermitage s’instal·li a Barcelona i que\nl’Ajuntament no entri al patronat. Reclama, doncs, poder-ho debatre amb un criteri\nde fons i insisteix que té la sensació que el tinent d’alcalde disposa de més\ninformació o té l’opció de disposar-ne, però no la vol traspassar, per la qual cosa\nacaben parlant d’una cosa molt etèria.\nClou la intervenció instant el Govern a obtenir la informació necessària perquè el\nConsell Plenari, la Comissió i els regidors de Cultura puguin tenir criteri sobre un\nprojecte que pot tenir una gran dimensió i debatre si el model encaixa a la\nBarcelona ciutat d’equipaments culturals.\nLa Sra. Ribas avança que no voldria repetir el darrer debat, però recorda que el\nseu grup no veu amb bons ulls aquest tipus de franquícies, ja que el que Barcelona\nnecessita i es mereix són projectes propis que singularitzin la ciutat, que hi aportin\nun valor afegit.\nSense posar en dubte la qualitat les obres que puguin arribar, alerta que aquest\nprojecte porta la ciutat una vegada més cap a un model de Barcelona parc temàtic,\nen aquest cas vestit de cultura, i que és un projecte més pensat per aprofitar\nl’allau de turisme que no pas per al projecte cultural de la ciutat. Al seu parer, això\nja hauria de preocupar prou al regidor de Cultura.\nEn aquest sentit, planteja que les notícies que van sorgint són cada cop més\npreocupants, sobretot per l’enorme secretisme, que al seu entendre seria\ninnecessari si realment fos un projecte cultural per enriquir la ciutat. Considera que\ntots els beneficis que aportaria la franquícia quant a l’accés a obres d’art de\nqualitat es podrien aconseguir mitjançant un sistema d’intercanvi amb els\nequipaments culturals públics i en forma d’exposició permanent. Per tant, associa\nel secretisme al fet que es prioritzi el negoci, amb uns inversors que volen treure’n\nuns beneficis a curt termini. Assegura que els negocis sí que van lligats al\nsecretisme, mentre que els projectes culturals, no.\nTot seguit, manifesta que les administracions públiques implicades no estan\ndistanciades i que, per tant, és preocupant que el tinent de l’alcalde asseguri que\nno sap res del projecte. Recorda que a l’Autoritat Portuària hi ha l’Estat, la\nGeneralitat i l’Ajuntament, i que el conseller de Cultura està molt involucrat en el\nprojecte, atès que va ser el primer a parlar-ne en un viatge a Rússia. Assegura que\nés estrany que els promotors s’hagin llançat a tirar endavant el projecte sense\ntenir mínimament parlada la cessió del l’edifici de Duanes amb el Ministeri\nd’Hisenda. En aquest sentit, lamenta que amb la quantitat d’edificis del Ministeri\ncèntrics i ben situats als quals les administracions públiques volem donar un ús\npúblic, ara resulti que serà molt més fàcil que en cedeixin un per a un ús privat. Ho\nqualifica d’alarmant i preocupant, tot i que no la sorprèn. Sigui com sigui, alerta\nque el projecte no pot arribar a terme si no passa per l’Ajuntament de Barcelona i\nper l’Àrea d’Hàbitat Urbà, per tant posa en dubte que hagi pogut tirar endavant\ndes de fa dos anys sense que se n’hagi parlat amb els responsables municipals.\nPer tancar, insisteix en la preocupació que els genera aquesta qüestió,\nfonamentalment perquè tot i poder aportar algun benefici per a Barcelona, no\nbeneficia a la majoria, ja que és un projecte privat, amb uns inversors que el\nconceben més com a negoci que com a projecte cultural. En tot cas, com que no es\npot impedir, insta a poder-hi intervenir com a ciutat perquè pugui aportar, des del\npunt de vista de projecte cultural, el màxim per a la ciutat.\nEl Sr. Portabella es mostra d’acord amb les intervencions que l’han precedit.\nReitera al tinent d’alcalde que tots els regidors encarregats de cultura de tots els\ngrups estan sotmesos a la més gran incertesa i desinformació al voltant d’aquest\nprojecte, ja que se n’assabenten pels diaris, sovint amb informacions\ncontradictòries, per la qual cosa no saben què han de creure’s.\nEntén que és la Generalitat qui signa el conveni per a l’obertura de la franquícia\nde l’Ermitage a Barcelona, però també que el tinent d’alcalde de Cultura i el\nconseller de Cultura parlen i s’informen de tot el que té un impacte a la ciutat, en\naquest cas un impacte doble. Subratlla que al seu grup el preocupa tant el tema\nurbanístic com la qüestió cultural. Recorda que a Barcelona hi ha unes normes\nurbanístiques que cal complir i que, per tant, en funció de la ubicació on es prevegi\nimplantar el museu de l’Hermitage, haurà de passar per la Comissió d’Hàbitat Urbà\n\n3747\n\n\f3748\n\nGASETA MUNICIPAL DE BARCELONA\n\nNÚM. 21\n\ni caldrà parlar-ne en profunditat, com també caldrà tractar el tema de caràcter\ncultural.\nA continuació, demana saber com aquest museu encaixarà amb el projecte\nd’oferta cultural de la ciutat. En aquest sentit, recorda que el tinent d’alcalde\nplanteja la ciutat com un únic gran equipament cultural. El Grup Municipal d’UpB,\nen canvi, considera que a Barcelona hi ha com a mínim tres grans pols culturals:\nl’esplanada de Montjuïc, el Raval i el Born, a banda d’alguns museus situats fora\nd’aquestes ubicacions, com el DHUB. Es mostra convençut, per tant, que en funció\nde la ubicació final l’Ajuntament hi haurà d’intervenir, i que cal saber quina és la\nrelació que s’estableix entre la franquícia de l’Hermitage i la ciutat de Barcelona.\nAprofita també per denunciar que l’Estat té diversos edificis infrautilitzats a\nBarcelona, com ara el Banc d’Espanya o l’edifici de Correus.\nTot seguit, i atesa la situació, planteja al Govern municipal dues possibilitats:\nque el tinent d’alcalde intenti treure l’entrellat de tota aquesta qüestió i després\nl’expliqui a la Comissió o bé que demani una reunió al Sr. Mascarell amb tots els\nresponsables de grup de l’Ajuntament i del Parlament. El que no pot ser, a parer\nseu, és que vagi apareixent i desapareixent un projecte de construcció d’un nou\nmuseu de l’Hermitage sobre el qual no es coneixen ni continguts ni ubicació.\nEl Sr. Ciurana assegura que no hi ha cap mena de secretisme al voltant\nd’aquesta qüestió, en tot cas inconcreció per part dels promotors del projecte, la\nqual cosa en opinió seva justifica la prudència de l’Ajuntament.\nSeguidament, es mostra d’acord que el projecte té dos àmbits, l’urbanístic i el\ncultural, però insisteix que el que sap és exactament el que ha transmès: que hi ha\nuns inversors que intenten localitzar una ubicació i que des d’Hàbitat Urbà es\nrespon a les consultes que es fan. Afirma que a dia d’avui els promotors encara no\nhan entrat cap document urbanístic a l’Ajuntament de Barcelona, cap petició ni de\nllicència ni de pla de millora. Admet que en un primer moment es va parlar del\ntinglado del port, però que segurament en el moment en què el Sr. Wagensberg va\ncomençar a dimensionar les necessitats de conservació va veure que era massa\npetit i es van començar a buscar altres ubicacions alternatives dins de la franja\nmarítima: la Facultat de Nàutica i l’edifici de Duanes. Rebutja, però, que sigui\nl’Ajuntament qui acompanyi o assenyali aquestes ubicacions als promotors.\nPel que fa a la cessió de Duanes, assegura que és una qüestió entre el titular de\nl’edifici—el Ministeri— i els promotors, lògicament amb la intervenció del Port.\nInsta, per tant, a no prejutjar que serà una cessió gratuïta.\nEntén que les ànsies de saber faci suposar a la resta de grups que el Govern\noculta informació, però insisteix que de secretisme res, en tot cas inconcreció per\npart dels promotors. Proposa, per tant, en el moment en què el Sr. Wagensberg\ntingui el projecte museístic enllestit, fer una reunió no només amb el conseller sinó\ntambé amb la persona que està conceptuant el museu. En qualsevol cas, recorda\nque el Govern sempre ha dit que l’oferta cultural ha de ser complementària a la de\nBarcelona, ja que no tindria sentit duplicar períodes històrics o tipologies de\ncentres, però demana prudència, ja que encara no s’ha arribat a aquesta fase.\nPer finalitzar, manifesta que quan intervenen diverses administracions,\npromotors i inversors és fàcil que hi hagi informacions parcials o filtracions a la\npremsa, o bé opinions o rumors. En aquest sentit, reivindica que l’Ajuntament s’ha\nd’intentar moure per actes administratius i insisteix que a dia d’avui no hi ha cap\nproposta formal d’entrada de document urbanístic ni tampoc cap projecte cultural\nlliurat. Per tant, la posició del Govern municipal és que, quan el Sr. Wagensberg\nfaci arribar a la regidoria la seva proposta, la compartirà amb la resta de grups.\nAixò no obstant, remarca que el procés encara es troba en una fase prèvia en la\nqual l’Administració, com que és una iniciativa 100% privada, no marca el tempo\nni de la inversió, ni de la proposta que es va encarregar al Sr. Wagensberg.\nLa Sra. Esteller retreu al Sr. Ciurana que s’escudi en el fet que no hi ha cap\nmodificació ni planejament urbanístic sol·licitat, ja que al seu parer primer s’ha de\ntenir un bon projecte cultural i després s’ha de buscar l’emplaçament, que caldrà\nautoritzar o no si suposa algun canvi en el planejament. El que li demana al tinent\nd’alcalde és que els dibuixi quin serà el contingut del projecte, ja que suposa que\ndeu haver parlat amb els promotors i el conseller, atès que la ciutat, al marge que\nfinanci o no el projecte, n’ha de ser protagonista conjuntament amb la iniciativa\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nprivada. Per això no entén que el Govern renunciï a aquest protagonisme i el\ncedeixi al conseller. Assegura que és la raó per la qual el Grup del PP sempre ha\nmantingut una certa inquietud respecte a la instal·lació de l’Hermitage a Barcelona,\ni també perquè el projecte sempre planteja plantejaments urbanístics en\nemplaçaments molt difícils. En aquest sentit, assegura que el Ministeri ja va\ndesmentir la notícia d’El País i va anunciar que no tenia cap intenció de valorar\nl’oferta relativa a l’edifici de Duanes.\nDit això, especifica que el que li interessa és el contingut cultural, per tant\ndemana que el Sr. Ciurana exposi o es comprometi a traslladar les línies del que\nserà el projecte, per tal d’evitar que els grups continuïn assabentant-se’n dels\ndetalls pels mitjans de comunicació, sovint amb informacions contradictòries.\nEl Sr. Espriu, en referència a les paraules del Sr. Ciurana sobre el fet que el\nGovern actuarà per actes administratius, recorda que la intervenció dels regidors\nde l’oposició en el trasllat de la Caldera va ser nul·la, i que quan es va donar el\nproblema ja no van poder opinar sobre quina era la millor sortida per a la\ninstitució, igual que va passar amb l’esplanada dels museus. Avança que en el cas\nde l’Hermitage sembla que tot va per la mateixa via.\nTot i entendre el que planteja el regidor, li reclama que faci l’esforç de ser\ncopartícip del procés de construcció del projecte. Al seu parer, si el conseller diu\nque s’està definint l’obra del projecte, vol dir que té informació sobre quina és la\nlínia argumental del museu. I saber com s’ha encaixar la nova col·lecció a\nBarcelona en opinió seva és funció de la mateixa ciutat, independentment de les\nresponsabilitats de la Generalitat de Catalunya. Entén que el que tenen damunt la\ntaula no és una estructura administrativa, sinó el procés de cuina d’un projecte\nque s’ha d’encaixar en un conjunt d’estratègies de cultura de la ciutat, i sol·licita\nque la resta de grups pugui opinar.\nInsisteix que el Govern municipal ha de fer l’esforç de parlar amb els promotors\nperquè li traspassin la informació que debaten amb la Generalitat, fins i tot\nl’estratègia interna. Coincideix, tal com s’ha plantejat anteriorment, que el projecte\ncultural és la primera fase i que la resta es pot anar acoblant, perquè a Barcelona\nhi ha alternatives per encabir-hi un projecte d’aquestes característiques en termes\nde territori.\nClou la intervenció instant de nou el Govern municipal a demanar al Sr.\nMascarell que els traspassi l’informe que dedueix que deu tenir a la seva disposició\nperquè en puguin parlar.\nLa Sra. Ribas avança que coincideix amb la resta d’intervinents. Mostra\npreocupació per l’actitud inactiva de l’Ajuntament de Barcelona i avisa que quan\nfinalment entren documents és que tot ja està treballat. Posa en dubte que el\nGovern municipal finalment acabi oposant-se a un projecte en el qual el Govern de\nCiU a la Generalitat de Catalunya està sent tan actiu, o que no estigui previst que\nl’Ajuntament de Barcelona participi en les converses entre els promotors i el\nministeri que pertoqui o l’Autoritat Portuària, de la qual l’Ajuntament forma part.\nAl seu parer, per tant, si el Govern no en sap res, és un problema, perquè el\nregidor de Cultura de l’Ajuntament de Barcelona ha de treballar per la inclusió i la\nsuma en el projecte cultural de la ciutat. I si ho sap i no vol informar-ne, també és\nmotiu de preocupació. En opinió seva, el regidor hauria de ser el primer a voler\nestar alerta per veure com avança el projecte. Només li demana que expliqui el\nque en sap a la resta de grups.\nPel que fa al tema urbanístic, assegura que el Grup d’ICV-EUiA el veu amb molta\npreocupació, ja que considera que plou sobre mullat. Planteja que les diferents\nubicacions de què s’ha parlat tenen en comú la proximitat a la terminal de creuers,\nuna centralitat que el seu grup desitjaria per a altres equipaments de caràcter\npúblic que Barcelona necessita. Retreu, doncs, que es repeteixi la història del\npaper de l’Ajuntament de Barcelona en altres casos, per exemple el de la marina\nde luxe del Port Vell, que ha tancat a la ciutadania. Al seu entendre,\nurbanísticament és una situació molt similar: una iniciativa privada més negoci que\ncultura i amb una presència al Port Vell que consideren que la ciutat necessita per\na altres coses, sobretot perquè ha de ser un espai públic obert a la ciutadania.\n\n3749\n\n\f3750\n\nGASETA MUNICIPAL DE BARCELONA\n\nNÚM. 21\n\nConclou, per tant, que se suma un nou projecte de privatització de l’espai públic\na un projecte d’especulació cultural, que des del seu punt de vista és absolutament\nrebutjable a la ciutat.\nEl Sr. Portabella creu que la resposta del tinent d’alcalde no s’ajusta a les\ndemandes dels grups. Expressa la convicció que el Sr. Wagensberg farà un\nexcel·lent projecte museístic, però recorda que a la Comissió estan discutint de\npolítica cultural, no d’aspectes tècnics dels museus. I és en la política cultural on\ntroba a faltar que es produeixi el debat, sobretot tenint en compte la concepció de\nla ciutat com un únic equipament cultural que proposa el Grup de CiU. Al seu\nentendre, si el regidor preveu la ciutat com un únic gran equipament cultural, no\npot ser que no sàpiga quin és el projecte cultural d’un museu que ve a instal·lar-se\na Barcelona. Insisteix, també, en el tema urbanístic i demana precaució, ja que\naltrament podria ser que qualsevol dia trobessin que els promotors ja han demanat\nun permís. Al seu parer, no és així que han d’anar les coses.\nDemana, doncs, que es faci una reunió política per discutir com encaixa la\npossible ubicació d’una franquícia de l’Hermitage de caràcter privat a Barcelona\namb la política cultural museística de la ciutat.\nEl Sr. Ciurana insisteix que el ritme d’avidesa de notícies o de controls de la\nComissió no s’adeqüen als ritmes d’elaboració dels processos i dels projectes, i\nsubratlla que de nou es tracta d’una iniciativa 100% privada. Assegura que el\nGovern municipal vetllarà perquè l’oferta cultural que es plantegi sigui\ncomplementària a la que ja avui es pot trobar a Barcelona. En aquest sentit,\nmanifesta que Barcelona no és un erm cultural i que, per tant, el projecte ha\nd’aterrar de forma coordinada amb l’oferta cultural barcelonina. En tot cas,\ninsisteix que aquesta és una intervenció a la qual l’Ajuntament de Barcelona no\ndestinarà cap recurs públic.\nEn resposta al Sr. Espriu, puntualitza que algunes decisions les ha de prendre el\nGovern i altres, el Plenari. En tot cas, considera que el grau d’intervencionisme del\nGovern en el procés ha de ser el just, ja que és una iniciativa privada, tot i\nadmetre que l’intervencionisme sí que ha de ser total en el tema urbanístic. Des\nd’un punt de vista cultural, en canvi, l’Ajuntament ha d’acompanyar i orientar\nperquè el projecte sigui complementari a l’oferta que hi ha a la ciutat. En opinió\nseva, aquesta no és una actitud inactiva i, en tot cas, reivindica la prudència\ninstitucional per a aquest tipus de projectes, ja que n’hi ha hagut d’altres que\nfinalment han tingut un destí diferent del que s’havia previst.\nPel que fa a la ubicació, creu que el Ministeri és coneixedor de l’interès dels\npromotors per l’edifici de Duanes, però ignora si ha pres la decisió d’obrir\nnegociacions. En qualsevol cas, recorda que hi ha d’haver una decisió final per part\nde les administracions implicades—sigui el Ministeri d’Hisenda, sigui el Port— i\ntambé l’Ajuntament de Barcelona, per fixar-ne la ubicació definitiva. Insisteix,\nperò, que reivindica la prudència en aquest tipus d’inversions.\nEs dóna per tractada.\nDel Grup Municipal ICV-EUiA:\n4. Que comparegui el responsable del Govern municipal per tal d’informar sobre\nel procés de preinscripció del curs escolar 2014-15 incloent dades per districtes,\nespecialment el nombre de famílies que s’han quedat excloses de la primera opció i\nel nombre de centres públics i concertats que no han omplert les places ofertades\n(com que no és possible per qüestions de temps informar oralment sobre les dades\nper centre educatiu sol·licitem aquesta informació per escrit en el marc de la\ncomissió).\nEl Sr. Gomà dóna la benvinguda als membres de la Plataforma Volem Escola de\nPoblenou i del districte de Sant Andreu, i dóna la compareixença per formulada.\nEl Sr. Ardanuy avança que el procés de preinscripció de cara al curs 2014-2015\nencara està obert i confirma que, tal com sol·licitava la compareixença, la\ninformació per centres serà accessible.\nAbans d’explicar com està evolucionant el creuament d’oferta i demanda a P3 i a\nprimer d’ESO, avisa que la distribució en aquests dos cursos, respecte a la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nplanificació prèvia, ha estat irregular en alguns barris, per tant, no ajustada a la\nprevisió inicial, tot i que en línies generals sí que s’ha ajustat de manera correcta.\nTot seguit exposa que a P3 hi havia una oferta inicial de 13.697 places i que es\nvan presentar 12.807 sol·licituds, un 91% de les quals entra al centre demanat en\nprimera opció, i fins a un 97% en algun dels altres centres sol·licitats. Qualifica,\nper tant, els nivells d’entrada en primera opció d’alts i informa que el nombre\nd’assignacions d’ofici serà inferior a 300, que en aquests moments encara estan en\nprocés de treball situació per situació. Explica que són dades similars al curs\nanterior, malgrat que el nombre de places vacants a P3 a Barcelona és de 1.100.\nAl seu parer, això posa de manifest que la ciutat té en aquests moments una\noferta molt superior a la demanda de P3, una situació que també es produeix a\nl’ESO. Assegura, doncs, que el parc escolar ofereix moltes més places de les que\nse sol·liciten.\nTambé fa avinent que en algun barri la previsió demogràfica inicial no s’ha\najustat al plantejament final, raó per la qual el Consorci d’Educació de Barcelona té\nprevist, de cara al proper curs, implantar un grup addicional de P3 al districte de\nl’Eixample, a l’escola Els Llorers, i dos grups addicionals al districte de Sant Martí,\nun a l’escola Pere IV i l’altre a l’escola de la Mar Bella. Informa, a més, que en\naquest mateix districte s’ha produït el creixement d’un grup a l’escola concertada\nMontseny-Poblenou. Afegeix que també s’incrementaran a 26 el nombre de places\ndels grups de P3 de tot l’Eixample, de la Vila de Gràcia i dels barris afectats del\ndistricte de Sant Martí. Pel que fa a les ràtios de P3, planteja que hi ha 57 centres\na tota la ciutat que tenen una ràtio inferior a 25 alumnes per aula, la majoria en\nzones d’especial interès social.\nQuant al primer curs de l’ESO, explica que la oferta inicial era de 6.684 places i\nque s’han rebut 6.204 sol·licituds, per tant, quedarien 480 places disponibles\nbuides als instituts de la ciutat. Especifica que també hi ha hagut una demanda\nirregular en determinats districtes, per això el Consorci té previst implantar un\ngrup extraordinari al districte de les Corts, a l’institut Joan Boscà; un grup\nextraordinari al districte de Sant Martí, a l’institut Juan Manuel Zafra, i un altre al\ndistricte de l’Eixample, mig grup concretament, al Jaume Balmes. A banda d’això,\nanuncia que s’ha previst una reducció de ràtio a 27 alumnes per al primer curs\nd’ESO en 17 instituts de cinc districtes (tots els de Ciutat Vella i alguns de Nou\nBarris, Sants-Montjuïc, Sant Andreu i Sant Martí), tot i que matisa que l’oferta\ninicial va ser de 30 alumnes.\nSeguidament insisteix que el procés de preinscripció i matrícula per al segon\ncicle d’educació infantil, primària i secundària obligatòria encara no ha acabat i\nanuncia que el 6 de maig es publicarà l’oferta final, el 15 de maig la relació\ndefinitiva de l’alumnat admès i, si escau, la llista d’espera.\nRemarca de nou la reducció sobre la previsió inicial a 27 places en un seguit\nd’instituts de districtes on ja es posava l’incís, com Ciutat Vella, i en aquells que\nrequereixen una especial atenció per una sèrie de reptes que tenen en l’àmbit\nsocial. També posa de manifest que, tot i haver incrementat una plaça per grup P3\nen diverses zones, no hi haurà cap centre a la ciutat de Barcelona que estigui a 27.\nSubratlla, doncs, que hi haurà 57 centres que estaran per sota de 25, és a dir, més\nde la meitat de centres de la ciutat amb 25 alumnes o menys.\nEl President, Sr. Portabella ha hagut de marxar de la sessió.\nEl Sr. Gomà agraeix la informació i recorda que el procés de preinscripció i, per\ntant, la política de planificació educativa que permet que l’oferta i la demanda\npuguin garantir educació pública de qualitat i de proximitat en tots els barris i\ndistrictes de la ciutat és un element fonamental del sistema educatiu de la ciutat.\nCreu, però, que avui dia Barcelona arrossega determinats problemes de caràcter\nestructural, així com d’altres imputables a una mala gestió a curt termini d’aquest\nmarc de problemes estructurals, un fet que no es produeix de manera homogènia\nen el conjunt de la ciutat, sinó amb fortes asimetries i desigualtats. Al seu parer,\nen alguns territoris de la ciutat els problemes tant de caràcter estructural com de\ngestió de les contingències a curt termini afecten de manera especialment greu.\nAl seu entendre, els barris de Poblenou, Front Marítim i Vila Olímpica són\nemblemàtics des d’aquest punt de vista, tal com es desprèn de l’anunci d’obertura\nde línies addicionals a les escoles Pere IV, Mar Bella i Montseny. Opina que el\n\n3751\n\n\f3752\n\nGASETA MUNICIPAL DE BARCELONA\n\nNÚM. 21\n\npassa en aquests barris és paradigmàtic del que passa amb molta intensitat en\nalguns districtes. D’una banda, alguns barris pateixen un dèficit estructural que ve\nde lluny i s’amplia curs rere curs. En aquest cas, més de 150 famílies queden fora\nde la plaça escollida en primera opció i hi ha quatre escoles amb demanda no\natesa superior a una línia sencera (39 a Vila Olímpica o a Montseny, 25 a Fluvià,\n25 a Pere IV). A parer seu, aquests dèficits de caràcter estructural tenen a veure\namb una mala planificació amb relació a l’evolució demogràfica esperada, però\nsubratlla que a més se’n fa una mala gestió a curt termini: bolets en tres escoles i\nun increment generalitzat de ràtio a 26. Avisa que aquesta decisió té tres\nconseqüències: 1) la línia addicional a Mar Bella es fa en una escola d’una sola línia\nque només ha tingut 20 sol·licituds, és a dir, que ni tan sols ha omplert la línia que\nofereix; 2) la línia de Montseny, on sí que hi ha hagut una demanda que excedeix\nde manera molt substancial l’oferta, és de titularitat privada concertada, i 3) no\ns’ofereixen línies addicionals ni a Fluvià ni a Vila Olímpica, que són públiques i\ntenen una demanda netament superior a l’oferta.\nD’altra banda, recorda que l’increment generalitzat de ràtio a 26, comprensible\nen el marc de la gestió de la contingència, incompleix el mandat democràtic\nmajoritari de la Comissió, també votat pel Govern, de no permetre que hi hagi cap\nP3 amb més de 25 alumnes ni cap primer d’ESO amb més de 30 alumnes. Però és\nque, a més, avisa que des del punt de vista quantitatiu el resultat d’això és que\nencara hi ha més de 90 famílies en aquests barris sense plaça en primera opció, i\nque fins i tot amb assignacions en segona i tercera opció més de 25 famílies\nqueden excloses de l’escolarització en el seu territori de referència. Per tant, són\npercentatges, tant d’exclusió en primera opció com d’exclusió en totes les opcions,\nque en aquests barris se situen per sobre d’un 50% de la mitjana de Barcelona.\nEn síntesi, manifesta que hi ha problemes que tenen a veure amb elements de\nplanificació i de no-prioritat de la política d’inversió en nous centres educatius, tal\ncom demostra el fet que no s’hagi planificat ni executat cap plaça pública nova en\nescoles de nova construcció en els últims tres cursos en els barris esmentats, ni\ntampoc en d’altres, malgrat que el Govern de la ciutat era coneixedor que la\npressió demogràfica s’havia d’incrementar d’una manera proporcionalment molt\nsuperior a la capacitat d’oferta actual del sistema educatiu públic en aquests\nbarris.\nDes del punt de vista del model de gestió a curt termini, coincideix amb la\nPlataforma Volem Escola de Poblenou que hi ha elements injustos i arbitraris que\nafebleixen el model públic de qualitat i de proximitat, i que vulneren més enllà del\nque és acceptable l’elecció en primera opció i el dret a l’escola de proximitat. Al\nseu parer, hi ha un criteri que comparteixen tots els grups i que cal tenir molt clar:\nque les famílies tenen dret a elegir escola en el marc del seu territori de referència\ni no les escoles a escollir famílies. Opina, però, que la política educativa del Govern\nfa que es vulneri aquest dret en alguns territoris, mentre que la política de\nconcertar escoles d’elit que fins i tot segreguen per sexe fa que moltes escoles de\nla ciutat puguin continuar escollint i segregant famílies.\nPer tant, reclama una política que prioritzi inversió educativa en centres públics\nen aquells territoris on avui hi ha una situació realment complicada, cosa que no\nveu que s’hagi produït en els últims tres anys. A més, constata que en el\npressupost de la Generalitat del 2014 tampoc hi ha cap mena de compromís\ninversor per construir noves escoles de primària i de secundària en els barris de la\nciutat que les necessiten. Creu, a més, que la gestió a curt termini és clarament\nmillorable i que és absolutament just, coherent i de sentit comú que les línies\naddicionals avui també es puguin establir en escoles com Fluvià i Vila Olímpica,\nque són públiques i tenen una demanda netament superior a d’altres on sí que s’ha\ndecidit que hi hagi un bolet.\nAfegeix que també podria fer referència a Sant Andreu, on l’exclusió de totes les\nopcions pot tenir una xifra semblant a la de Sant Martí, o a l’Eixample, on el curs\npassat hi va haver una oferta inicial de 675 places, amb increment de ràtios i\nbolets, per una demanda de 768. Per tant, en opinió seva, cal el que la xarxa\nd’AMPA de l’Eixample reclamava amb un document molt ben fet: inversió en noves\nescoles públiques, sobretot a Sant Antoni i a Sagrada Família més els nous\ninstituts, una demanda que el Consorci no atén de manera prioritària.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nDit això, assegura que hi pot haver determinades xifres globals que quedin més\no menys bé, però no es pot tancar els ulls al que passa en determinats barris de la\nciutat, on es vulnera el dret de les famílies a l’elecció d’escola en primera opció o a\nl’escola de proximitat molt més enllà del que és acceptable, un fet atribuïble, d’una\nbanda, a problemes de caràcter estructural que al seu parer només se solucionen\namb noves inversions prioritàries i, de l’altra, a una gestió aleatòria, arbitrària i\ninjusta que ha de tenir solucions concretes, dialogades i acordades amb les\ncomunitats educatives de referència que s’han mobilitzat i proposat solucions\nconcretes i raonables (per exemple la Plataforma Volem Escola de Poblenou).\nLa Sra. Andrés recorda que el febrer del 2014 el Govern municipal presentava a\nla Comissió un informe sobre la programació de l’oferta del curs 2014-2015, en\nresposta parcialment a una petició del Grup Municipal del PSC en què es demanava\nen quin estat es trobava el lligam entre demanda i oferta a les escoles públiques\nde la ciutat en tots els cicles educatius a fi de detectar possibles necessitats de\ndemanda i fer propostes per solucionar-les.\nDit això, constata que es consolida l’increment de ràtio a la majoria de les\nescoles, i que allà on no es produeix és perquè no hi ha espai suficient per\nincrementar, no per raons educatives. Constata, també, que hi ha tancament\nd’escoles, supressió de grups, supressió de línies de concert i consolidació dels\ngrups addicionals o bolets (5 a P3, 5 a primer d’ESO i 2 en instituts), i que les\nàrees d’influència que va canviar el Govern municipal sense tenir en compte les\nconsideracions del Consell Escolar Municipal, de la Síndica de Greuges i de la\nComissió, no estan donant el resultat que el Govern esperava: que les famílies\npoguessin optar en la seva gran majoria a la seva primera opció d’escollir escola.\nTot i compartir la diagnosi de l’informe, en el sentit que hi ha un decrement\nd’escolars de P3, especifica que aquesta reducció no és uniforme a tota la ciutat.\nSubratlla, també, que hi ha un increment d’escolars de primària i d’ESO, així com\nun increment de l’escolarització en centres públics, segurament derivat del\ntancament de línies a la concertada. Al seu entendre, l’escola pública de la ciutat\ns’està enfrontant a dues situacions: un dèficit d’oferta de places en determinats\ncicles i una distribució irregular de l’oferta. Prova d’això és el cas de les escoles del\nPoblenou, on més de 100 famílies s’han quedat sense poder optar a la primera\nopció i 20 famílies han d’anar obligatòriament a escoles de l’Eixample i la\nBarceloneta.\nPer tot això demana al Govern que intenti resoldre abans de l’inici del curs\naquesta situació, que tingui en compte l’informe de les coordinadores d’AMPA de\nGràcia i de l’Eixample amb relació a l’oferta i la demanda, així com les indicacions i\npropostes de les escoles de Sant Andreu on hi ha dèficit i de les famílies de\nPoblenou que avui són presents a la Comissió. Reclama, així mateix, que es revisin\nles àrees d’influència, de conformitat amb les consideracions fetes a la Comissió, i\nels criteris de preinscripció, en especial els que la Síndica de Greuges ha indicat en\nreferència al fet que haver tingut pares escolaritzats en les mateixes escoles doni\npuntuació addicional. També demana més construccions escolars per solucionar\ndefinitivament el tema dels grups addicionals o bolets. Subratlla que el seu grup\nestà a favor de l’escola de proximitat i tot el que implica, que és donar una\nresposta clara a l’entorn del domicili de les famílies. En aquest sentit, avisa que\ntancar grups de P3 sense fer distribució d’aquest alumnat per tota la ciutat pot ser\nuna situació de risc per als futurs escolars d’ESO.\nClou la intervenció a l’espera de les respostes del regidor.\nLa Sra. Pajares avança que el seu grup farà les valoracions definitives quan\ntingui les dades que presentarà el Govern a partir del 15 de maig i, en el cas de les\nescoles bressol, més endavant.\nMalgrat tot, sí que demana que el regidor concreti totes les dades possibles\nsobre el trasllat dels barracons per construir l’escola definitiva de la Maquinista, ja\nque el desconeixement de la seva futura ubicació ha generat inquietud i queixes\nper part de les famílies i dels veïns que viuen just on sembla que s’ubicaran els\nbarracons.\nEl Sr. Ardanuy inicia la seva intervenció amb una reflexió: exposa que hi ha\ncentres educatius a la ciutat, concretament a Sant Martí, que fa uns quants anys\nno eren volguts, però que recentment han capgirat la seva situació, com per\n\n3753\n\n\f3754\n\nGASETA MUNICIPAL DE BARCELONA\n\nNÚM. 21\n\nexemple les escoles Vila Olímpica i Acàcies. Al seu parer, com a Administració,\nl’Ajuntament no es pot permetre una sola plaça buida a la xarxa d’escoles, i\nplantejar-se la construcció de nous centres educatius quan per proximitat hi ha\ncentres que tanquen o que estan buits ha de ser motiu de reflexió. De les 1.100\nplaces vacants de P3 a Barcelona, n’hi ha una part que està vinculada a places de\ncentres públics, per la qual cosa reconeix que és competència molt directa del\nGovern revertir aquesta situació.\nPel que fa a l’àmbit de P3 i la nova zonificació, es mostra convençut que el canvi\nha millorat de manera rellevant el dret d’elecció de les famílies i es pot considerar\npositiu. Assenyala que el nombre d’assignacions d’ofici s’ha estabilitzat i fins i tot\nha baixat, per tant discrepa de l’opinió de la regidora del PSC. Al seu entendre, la\nproblemàtica de les places no és una qüestió de la distribució ni de la zonificació\nescolar, sinó del fet que dins d’una mateixa zona, en un radi de proximitat, hi ha\nescoles amb molta demanda i altres de mig plenes, en algun cas buides. Insisteix,\nper tant, que no té a veure amb la zonificació.\nSeguidament, aclareix al Sr. Gomà que l’escola Montseny no té un bolet sinó\nque ha fet voluntàriament la sol·licitud d’un grup extraordinari, fet que no afecta la\nplanificació dels recursos del Consorci. En tot cas, reconeix que sí que parlen de\ndos grups extraordinaris al districte de Sant Martí, i d’un altre a l’Eixample.\nSi bé reconeix que no s’ha complert el mandat de la Comissió, insisteix que no\ns’ha estabilitzat l’increment de ràtio, sinó que s’ha reduït, ja que a diferència de\nl’any passat, enguany no hi ha cap centre amb 27 alumnes. Subratlla que la ràtio\ns’ha reduït a 26 en una part substancial de la ciutat, i per sota de 25 i a 25 a la\ngran majoria de centres de la ciutat. Admet que s’han creat grups extraordinaris,\ncosa de la qual no se sent satisfet, però adverteix que els informes i estudis de les\nplataformes d’associacions de pares i mares, concretament de Gràcia i de\nl’Eixample, obvien una part rellevant de la informació que cal tenir en compte. Es\nmostra convençut que no s’ha de construir un parc d’escoles basant-se en el\nmoment puntual, sinó en l’evolució de la demografia i, en aquest sentit, avisa que\nla tendència generalitzada del país i en alguns districtes de la ciutat de Barcelona\nés de reducció del nombre de nens i nenes de P3.\nRespecte a la situació de l’escola Maquinista, explica que el Districte de Sant\nAndreu i el Consorci estan cercant solucions per a la ubicació provisional del\ncentre. Assegura que encara no hi ha una ubicació definitiva, però es mostra\nconfiat que durant les pròximes setmanes s’arribarà a un acord satisfactori per a\ntothom. Aprofita també per remarcar que és un dels centres la construcció del qual\nestà prevista per als propers cursos, amb la idea d’anar donant resposta a nous\nequipaments educatius públics a la ciutat.\nTot seguit, afegeix que a secundària, un àmbit que generava molt de neguit, la\nsituació és molt menys dramàtica que la que indicaven els grups fa tot just uns\nmesos. Reclama, doncs, molta cura amb els temes de demografia, atès que sovint\nles projeccions no s’ajusten a la realitat. Assegura que el Govern preveu\nl’increment de la secundària, tot i que els dos últims cursos ha estat molt poc\nsubstancial: un grup i mig a la ciutat de Barcelona, una ampliació que qualifica\nd’irrellevant des del punt de vista de la planificació educativa.\nA continuació torna a fer èmfasi en el fet que hi ha moltes places buides,\npúbliques i concertades. Opina que l’autoritat educativa té una part\nimportantíssima d’aquesta responsabilitat, però el conjunt dels grups municipals\ntambé. Assegura que el fet de remuntar escoles és possible, tal com ho demostra\nel cas d’alguns centres, però avisa que el tomb sovint es produeix quan hi ha\nunitat d’acció perquè aquests centres reverteixin la seva situació. Reconeix que és\ndur veure escoles públiques que tanquen en un lloc on no hi ha cap tipus de\ndemanda, però es mostra convençut que és també és molt dolent obrir centres\ntenint tres o quatre alumnes en una aula. Insta, per tant, a ser curosos amb la\ngestió dels recursos públics i a reequilibrar de manera més efectiva aquests\nrecursos per donar millor servei.\nPer acabar, replica al Sr. Gomà que a Barcelona no hi ha cap escola sostinguda\namb fons públics que segregui per sexe.\nEl Sr. Gomà, en resposta al Sr. Ardanuy, subratlla que potser no hi ha escoles\nconcertades que segreguin per sexe, però elitistes sí, moltes.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nTot seguit apunta tres reflexions: 1) Les noves zones ampliades, des del seu\npunt de vista, no han millorat el percentatge de places assignades en primera\nopció, han afeblit la relació escola-territori i han promocionat estratègies de fugida\ncap a escoles refugi de caràcter privat per part de moltes famílies. 2) Parlar de\nBarcelona com a unitat des del punt de vista de la planificació de l’oferta i la\ndemanda és molt poc rellevant i no té res a veure amb el model educatiu de la\nciutat, ja que a Barcelona sempre s’ha dit que educació és igual a proximitat i a\nbarri, atès que a banda de l’escola també eduquen la plaça, el carrer, l’esplai, etc.\nPer tant, cal parlar barri a barri, territori a territori. 3) Avui no es pot afirmar que\nes garanteixi escola pública de qualitat i de proximitat a tots els barris de la ciutat,\nni per ràtios ni per vulneració del dret a primera opció o a l’escola de proximitat,\ntal com ha passat als barris de Poblenou.\nInsta, doncs, el Sr. Ardanuy a plantejar algun argument des del punt de vista de\ncriteris de política educativa que expliqui la raó per la qual, sent possible la\nresolució a curt termini del problema amb línies addicionals a Fluvià i a Vila\nOlímpica, el Consorci de Barcelona ho nega a les famílies. Al seu parer, no n’hi ha\ncap.\nLa Sra. Andrés replica al regidor que la planificació no correspon a la Síndica,\nsinó al Consorci, que l’ha de fer bé. En canvi, avui a la Comissió tenen la prova que\nel procés no funciona de manera correcta i que la societat demana la creació de\ngrups addicionals allà on toca, de la mateixa manera que el Govern defensa que\ns’han de tancar centres allà on no hi ha demanda. Insisteix que cal crear grups\naddicionals, tal com demanen les famílies i els grups, i tal com sens dubte\ndemanarà la Síndica quan aquestes famílies presentin la seva queixa.\nReconeix que a la Comissió es demanen molts informes, però rebutja que sigui\nsimplement per tenir dades, sinó justament per fer planificació i mapificació de les\nnecessitats escolars de la ciutat, cosa que ha de resoldre el Consorci, ja que és la\nseva competència. Reitera, per tant, la necessitat no només d’elaborar un informe i\nlliurar-lo a la Comissió, sinó d’avançar-se als problemes per tal de no reproduir\nsituacions anteriors, en concret en zones on reiteradament hi ha manca de places.\nAugura que segurament abans d’acabar el curs a la Comissió es tornarà a parlar\ndel tema i expressa la confiança que el mes de setembre els problemes estiguin\nresolts i que no hi hagi famílies a la Comissió, com a l’inici de curs passat, que no\nhagin pogut triar un centre escolar pròxim al seu domicili. En aquest sentit,\nrecorda de nou que enguany Barcelona és capital de ciutats educadores,\nprecisament amb un projecte de ciutat educadora amb escola de proximitat.\nEl Sr. Ardanuy rebutja de ple que s’hagin de crear grups extraordinaris quan hi\nha places vacants de proximitat i recorda que a l’escola Joaquim Ruyra, a cinc\nminuts de l’escola Fluvià, hi ha 20 places lliures. Per tant, el sorprèn que l’oposició\ndemani més grups extraordinaris. Al seu parer, la reflexió ha de ser una altra: com\nes pot fer perquè no hi hagi places públiques buides en un radi de proximitat de\nmoltes de les famílies que no han acceptat les opcions proposades? En aquest\nsentit, recorda que no hi ha cap família que demani plaça pública a la qual no se li\nofereixi plaça pública. Per això es fan grups extraordinaris i s’incrementen ràtios,\ntot i tenir 1.100 places buides. Subratlla que la prioritat és que la gent que vulgui\npública tingui pública i de proximitat, però rebutja crear noves places on n’hi ha de\nbuides.\nEs dóna per tractada.\nIII) Propostes a dictaminar\na) Ratificacions\nb) Propostes d’acord\nIV) Part decisòria / Executiva\na) Ratificacions\nb) Propostes d’acord\n\n3755\n\n\f3756\n\nGASETA MUNICIPAL DE BARCELONA\n\nNÚM. 21\n\nc) Proposicions\nV) Part d’impuls i control\na) Proposicions / Declaracions de Grup\nDel Grup Municipal PSC:\n5. La Comissió de Cultura, Coneixement, Creativitat i Innovació acorda que el\nGovern destini 12 M d’euros del superàvit pressupostari de l’exercici 2013 a la\nplanificació i construcció de noves escoles i instituts previstos al pla d’equipaments\neducatius, prioritzant aquells barris de la ciutat en què la demanda no atesa de\nplaces públiques i les previsions demogràfiques siguin més altes i que s’inclogui\naquesta inversió en el compte del deute que la Generalitat de Catalunya té amb\nl’Ajuntament de Barcelona.\nLa Sra. Andrés exposa que l’Ajuntament de Barcelona ha tancat l’exercici\npressupostari 2013 amb capacitat de finançament: un superàvit pressupostari en\ntermes SEC de 140 milions d’euros, segons la liquidació del pressupost 2013.\nOpina, per tant, que el Govern municipal podria haver invertit aquests recursos a\nresoldre necessitats de la ciutat: garantir drets, un major nivell de benestar i\nigualtat d’oportunitats. Al seu entendre, la igualtat d’oportunitats comença per\nl’aula, raó per la qual el Govern municipal hauria de crear places allà on faci falta i\ngarantir l’escola de proximitat i de qualitat, que passa per garantir una ràtio\nadequada a les aules, dimensionada a la retallada de mestres que practiquen els\ngoverns de la Generalitat i de l’Estat.\nReclama, doncs, que es dediquin 12 milions d’euros del superàvit pressupostari\nde l’exercici 2013 a la planificació i construcció de les noves escoles i els instituts\nprevistos en el Pla d’equipaments educatius, prioritzant els barris on la demanda\nno atesa de places públiques i les previsions demogràfiques siguin més elevades, i\nque s’inclogui aquesta inversió en el compte del deute que la Generalitat de\nCatalunya té amb l’Ajuntament de Barcelona.\nLa Sra. Pajares coincideix en la necessitat de planificar els equipaments\neducatius de la ciutat. Recorda que el Pla d’equipaments educatius 2008-2011 no\ns’ha executat segons les primeres planificacions, amb el consegüent perjudici per a\nles famílies i els escolars de la ciutat. Ressalta que ni la Generalitat de Catalunya ni\nl’Ajuntament de Barcelona, actualment governats pels mateixos colors polítics, no\nhan sigut capaços de donar-hi compliment ni d’adaptar-lo al nou context social, tal\ncom el mateix Grup del PP va demanar a la Comissió de febrer.\nDit això, però, anuncia que malgrat compartir la proposta no hi donarà suport,\nja que el marc legal vigent no permet que el superàvit es gasti si no és per\namortitzar o reduir el deute.\nEl Sr. Gomà dóna la raó a la Sra. Pajares: la Llei d’estabilitat pressupostària del\nPP diu que primer s’han de rescatar els bancs i després les persones. Al seu parer,\naquesta llei fa que s’atenguin primer les agències de qualificació de ràting i després\nles necessitats socials de les persones i dels barris. Ho qualifica d’injust i d’inhumà,\nperò subratlla que el problema en el cas de l’Ajuntament de Barcelona és que es\nfaci superàvit més que no pas a què es destini aquest superàvit. No entén que,\nexistint necessitats socials i educatives a la ciutat no ateses, s’hagin produït 200\nmilions de superàvit els dos últims exercicis pressupostaris, sense ni una sola plaça\npública educativa nova. Al seu parer, aquesta és la pregunta clau.\nAnuncia, doncs, que el seu grup donarà ple suport a la proposició que presenta\nel Grup del PSC, coherent amb diverses proposicions que ha presentant el Grup\nMunicipal d’ICV-EUiA, tant pel que fa al 0-3 com a nous equipaments de primària i\nde secundària, absolutament necessaris per garantir plenament l’educació pública\nde qualitat i de proximitat, cosa que avui no passa.\nEl Sr. Ardanuy manifesta el vot contrari del seu grup i tot seguit demana a la\nregidora Andrés que li expliqui per què la seva proposició demana una inversió de\n12 milions concretament, i quines mancances pensava cobrir amb aquesta xifra.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nTot seguit, recorda que hi ha 100 milions del superàvit que ja estan assignats\nper Plenari de l’Ajuntament al Pla d’habitatge i pregunta per què el Grup del PSC\nno va fer cap al·legació en aquell moment per demanar que en lloc de 100 milions\nen fossin 80 i 20 es poguessin dedicar a fer escoles. Reclama, per tant, rigor.\nSeguidament, puntualitza que el Govern, sense esperar una proposició del PSC,\nja havia finançat la construcció d’escoles per intentar cobrir la mancança que el\nGovern anterior havia deixat, cosa que ja havien discutit en altres ocasions.\nInsisteix que una part substancial del superàvit (100 milions) ja està assignada per\nPlenari, i que el Grup Municipal del PSC no va presentar cap esmena en el procés\nde pressupostos. Afegeix que el Grup d’ICV-EUiA tampoc no va presentar cap\nesmena ni negociació. Insinua que aquest tema ara de cop és important perquè\nhan de fer una mica de publicitat suposadament social. Al seu parer, tanmateix, la\npublicitat es demostra amb fets. En aquest sentit, recorda que el Govern ja ha fet\nl’escola Mediterrània i té la d’Encants en previsió de construcció i també l’escola\nUnivers, amb pressupost municipal.\nAl seu parer, a vegades es juga amb les xifres, cosa que fa mal, ja que transmet\nla sensació que les coses no es fan correctament quan no és així. Manifesta que\ntambé hi ha altres ajuntaments que han tancat amb superàvit, com el de\nl’Hospitalet, governat pel PSC. Per tant, opina que la intenció de la regidora és\nnomés fer política, però recorda que al darrere també hi ha una qüestió de\nresponsabilitat.\nAfegeix, a més, que amb polítiques que incrementen el dèficit no es podrien fer\nescoles. Assegura que si s’entra en dèficit no es podran fer més centres, cosa que\ncal tenir molt clara. Avança, doncs, que el Govern no votarà a favor de la\nproposició, ja que és justament el fet de no tenir dèficit el que permet continuar\nfent escoles.\nPer acabar, insisteix a saber d’on ha sortir la xifra de 12 milions.\nLa Sra. Andrés respon que els 12 milions són una qüestió matemàtica i aclareix\nque el seu grup, en totes les comissions d’aquest mes, demana que es dediqui una\npart dels 140 milions a temes de cada comissió. Assegura que no és poc, perquè ja\nés bastant més del que dedicarà l’Ajuntament a temes d’educació, per tant no\nentén per què el regidor s’escandalitza tant. Matisa, a més, que no entrarà en el\ntema de les escoles bressol municipals, que deixa per a un altre dia.\nTot seguit, replica al Sr. Ardanuy que el Grup del PSC és rigorós i li retreu que\nels demani on eren els socialistes quan es tractava del pressupost, alhora que li fa\nnotar que el maig del 2012 ell es va abstenir tant a la Comissió com al Plenari\nmunicipal a una proposició del seu grup que demanava que es dediquessin diners a\nfer construccions escolars a compte de les que hauria de fer la Generalitat de\nCatalunya i després anotar-les al deute. Subratlla que la proposició es va aprovar i\nque, per tant, té l’obligació de complir-la.\nDit això, assegura que no vol fer cap falca social, sinó centres escolars en\ncondicions i resoldre problemes i atendre la demanda no atesa per evitar situacions\ncom les d’avui. Remarca que la responsabilitat de la Comissió és Barcelona i no\nl’Hospitalet, i insta el Govern a complir els seus compromisos, com la proposició\ndel maig de 2012, i a atendre les necessitats que ja hi ha sobre la taula, com els\ninstituts Angeleta Ferrer, Vallcarca, Fabra i Coats, i tots els instituts necessaris per\na secundària, que segons el regidor actualment no calen però que caldran ben\naviat.\nClou la intervenció assegurant de nou la proposició no és cap falca social, sinó\nuna proposició feta en ferm, de manera responsable i rigorosa, per donar\ncompliment a una proposició aprovada pel Plenari municipal fa gairebé dos anys.\nLa Sra. Pajares aclareix al Sr. Gomà que la Llei d’estabilitat pressupostària\nestableix que el superàvit no es pot gastar si no es destina a reduir o a amortitzar\ndeute de l’ajuntament, i que la resta de la seva interpretació és collita pròpia, ja\nque la llei no ho diu.\nRecorda que l’anterior Govern estava està acostumat a generar dèficit, però\nrecorda que és una estratègia inviable, ja que el dèficit i el deute s’han de pagar.\nTot i així, matisa que existeixen vies per reformular les inversions, les\nmodificacions de crèdit, i en aquest sentit recorda que l’endemà a la Comissió\nd’Economia s’entrarà un expedient sobre modificacions de crèdit per un import de\n\n3757\n\n\f3758\n\nGASETA MUNICIPAL DE BARCELONA\n\nNÚM. 21\n\n100 milions, però que el Grup del PSC no hi ha presentat cap al·legació cap\nesmena. Al seu parer és a través d’aquest expedient que haurien d’haver presentat\naquesta proposició.\nTanca la intervenció insistint que el Grup del PP comparteix les preocupacions i\ninquietuds de la proposta, però que, tal com està formulada, no hi poden donar\nsuport.\nEl Sr. Gomà replica a la Sra. Pajares que sap molt bé el que diu la llei, però\ninsisteix que és injust, com també és injusta la gestió pressupostària del Govern\nmunicipal. Al seu parer, hi ha un parell de preguntes que caldrà respondre a final\nde mandat: si l’Ajuntament al llarg del període 2011-2015 ha tingut una capacitat\nd’inversió superior als 1.000 milions, i només el 2014 el pressupost d’inversions\ns’enfila per sobre dels 400 milions, caldrà saber quin ha estat el volum d’inversió\neducativa a Barcelona en aquest període en noves places públiques, i quin\npercentatge ha representat sobre la capacitat d’inversió global de l’Ajuntament.\nAssegura que el percentatge ha estat irrisori i el volum d’inversió clarament\ninsuficient, malgrat que assignar recursos en funció de les seves prioritats hauria\nde formar part del primer deure de qualsevol govern. Al seu entendre, és evident\nque la planificació i l’execució de noves places públiques que garanteixin escola de\nqualitat i de proximitat als barris que més ho necessiten no forma part del ventall\nde prioritats del Govern, ja que proposicions majoritàriament aprovades no s’han\ncomplert, fet que s’inscriu en la dinàmica d’incompliment del que en opinió seva té\nmolt més consens que no pas les polítiques i prioritats del Govern.\nEl Sr. Ardanuy opina que més de 120 milions d’euros dedicats a l’educació, que\nés el que hi ha invertit el Govern, no està malament. Admet que podria ser més,\nperò al seu parer van en la bona direcció.\nAfegeix que en inversió social, en el període 2007-2011, s’han invertit 154\nmilions d’euros, un 56% més que la mitjana en l’època del Govern anterior, cosa\nque al seu parer vol dir atenció a les persones. D’altra banda, retreu al Grup del\nPSC que tampoc no hagi presentat cap tipus d’inversió que ajudi la cultura de la\nciutat, i que en el paquet que presenta ara l’educació només representa el 8% de\ntot el superàvit. Reitera que, pel que fa als 139 milions d’euros, no ha sentit que\nels socialistes hagin plantejat cap alternativa al que es va aprovar en el Ple\nrespecte a una part d’aquests milions.\nEl Sr. Ardanuy expressa el vot contrari de CIU, la Sra. Andrés expressa el vot\nfavorable del PSC, la Sra. Pajares expressa el vot contrari del PP, el Sr. Gomà\nexpressa el vot favorable del ICV-EUiA i UpB s’absté. Es rebutja.\nDel Grup Municipal PP:\n6. La Comissió de Cultura, Coneixement, Creativitat i Innovació acorda instar al\nGovern municipal a incloure l’Escola Massana dins les inversions previstes per al\nperíode 2014-15 per tal de seguir apostant per la seva projecció i la millora del seu\nespai.\nLa Sra. Pajares recorda que l’escola Massana és un centre municipal d’art i\ndisseny que va iniciar la seva tasca pedagògica l’any 1929 i que articula la seva\noferta educativa sobre tres àmbits conceptuals (arts visuals, arts aplicades i\ndisseny) i tres nivells curriculars (formació bàsica, formació superior i formació\npermanent). Puntualitza, a més, que és una escola de prestigi en l’àmbit\ninternacional d’institucions superiors d’art i disseny.\nTot seguit, informa que el 24 d’abril del 2009 es va aprovar per unanimitat el Pla\nespecial urbanístic que estipulava que el dia 10 de setembre del 2010 s’iniciarien\nles obres de la plaça de la Gardunya i que, posteriorment, l’abril del 2012, ja\ndurant la present legislatura, estava previst que comencés la segona fase de les\nobres, però en aquell moment el Govern municipal ja no esmentava l’escola\nMassana ni les millores que s’hi preveien. Afegeix que en la Comissió d’Hàbitat\nUrbà i Medi Ambient es van presentar diverses iniciatives sobre la plaça de la\nGardunya i el possible replantejament del pla. El Grup del PP va indicar que l’escola\nMassana, un equipament molt arrelat al barri, necessitava un espai on pogués\ndesenvolupar la seva activitat de manera adequada, tot i reconèixer que, atès\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nl’escenari econòmic, podia ser comprensible modificar els calendaris d’execució de\nl’escola. En tot cas, però, demanava que s’iniciessin les obres abans de finalitzar el\nmandat almenys.\nA continuació, manifesta que durant el 2013 es van realitzar obres, però no es\nva tornar a parlar de l’escola Massana, sinó només de la plaça i de l’aparcament.\nDe la inversió total de 9.700.000 euros, cap de les actuacions estava relaciona\namb l’escola Massana. Creu, això no obstant, que amb motiu de la celebració del\n85è aniversari de l’escola caldria que el Govern municipal mostrés el seu\ncompromís amb el centre com a institució de la ciutat. Per això insta el Govern a\nincloure-la dins les inversions previstes per al període 2014-2015.\nLa Sra. Andrés avança que comparteix el contingut de la proposició, però\nadverteix que el tema ja s’ha tractat al Plenari del Districte de Ciutat Vella i el\nGovern ha deixat ben clar que l’actuació depèn del pressupost de l’any. Recorda,\ntambé, que l’equipament forma part de tot el Pla director de reforma de la plaça de\nla Gardunya i subratlla que el seu grup està absolutament d’acord amb el conjunt\ndel projecte tal com s’havia dissenyat inicialment. Pensa, per tant, que el tema\ns’ha d’incorporar a la Comissió d’Hàbitat Urbà, cosa que el seu grup té previst fer.\nInsisteix, doncs, que el Grup Municipal del PSC està a favor del projecte, però\ntambé està a favor i aposta per totes les escoles municipals de titularitat\nmunicipal, tal com es desprèn del prec conjunt que formularan tres grups\nmunicipals: una aposta per l’ensenyament que ha caracteritzat Barcelona i en\nconcret l’Ajuntament des dels seus inicis.\nClou la intervenció reiterant el seu suport a la reforma de l’escola Massana, a la\nconstrucció d’un equipament digne i nou per acollir ensenyaments que són\nreferents a la ciutat, i recorda que reproduirà la mateixa proposició en l’espai que\npensa que és l’adient: Hàbitat Urbà.\nEl Sr. Gomà es mostra d’acord amb el contingut de la proposició i emfasitza que\nel seu grup sempre ha donat suport a la remodelació urbanística de la Gardunya a\ntravés del procés participatiu que es dugué a terme. Afegeix que, quan al principi\ndel mandat l’actual Govern el va qüestionar, el seu grup va confrontar aquest\nqüestionament i va celebrar l’aposta del Govern per retornar al projecte elaborat\nconjuntament amb els veïns i veïnes del Raval. Afirma, doncs, que l’escola\nMassana sempre havia estat una de les apostes centrals i estratègiques: és una de\nles escoles municipals de caràcter emblemàtic i, per tant, calia garantir-li un\nhoritzó de futur i de dignitat en el marc del Raval i de la Gardunya.\nRecorda que no és la primera vegada que es tracta el tema a la Comissió i\ndemana quina és la posició del Grup Municipal de CiU, ja que li consta que per part\ndel Govern ha existit diàleg amb l’escola Massana. Assegura que per al seu grup és\nun criteri irrenunciable que durant el present mandat es garanteixi i s’ajusti la\ninversió i que pugui començar a executar-se, ja sigui mitjançant una modificació\nde crèdit o com sigui. Remarca que és un criteri que en algun altre moment han\ncompartit amb el Govern, per tant reclama saber la seva posició per acabar de\ndefinir el sentit del seu vot.\nEl Sr. Ardanuy expressa el vot favorable del Govern i informa que a hores d’ara\nestà en procés de finalització el projecte inicial. Admet que la previsió formal és\nque entri en el pressupost del 2015, però assegura que si hi ha cap possibilitat\nd’avançar la licitació, ho faran.\nEspecifica que és un projecte que ha calgut revisar íntegrament, perquè ja feia\nuns quants anys que s’havia elaborat, i que s’han matisat alguns temes, però\nafirma que el procés ha estat positiu, ja que ha permès a la comunitat educativa\ntornar a reprendre l’anàlisi d’un projecte executiu que, després de dos anys\nd’experiència del nou grau universitari, pot aportar alguna millora substancial al\nprojecte.\nEl Sr. Gomà expressa el vot favorable del seu grup.\nLa Sra. Pajares agraeix a tots els grups municipals el seu suport, que a parer\nseu reflecteix el compromís de tothom cap a l’escola Massana.\nEl Sr. Ardanuy expressa el vot favorable de CIU, la Sra. Andrés expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable del ICV-EUiA i UpB s’absté. S’aprova.\n\n3759\n\n\f3760\n\nGASETA MUNICIPAL DE BARCELONA\n\nNÚM. 21\n\nDel Grup Municipal ICV-EUiA:\n7. La Comissió de Cultura, Coneixement, Creativitat i Innovació insta al govern\nmunicipal a presentar en la sessió de setembre d’aquesta Comissió un pla de xoc\nper a les escoles públiques situades en barris vulnerables.\nEl Sr. Gomà explica que demanen un pla de xoc per a les escoles públiques dels\nbarris més vulnerables perquè entenen que les desigualtats educatives són un dels\ngrans problemes que cal abordar amb intensitat i celeritat des del punt de vista de\nles polítiques educatives a Barcelona. Afegeix que aquestes inequitats responen a\nmolts factors, entre altres al caràcter lineal de les retallades educatives, que ha\nafectat de manera molt més intensa els barris més vulnerables. Al seu parer, no és\nel mateix la retallada d’un suport educatiu en un barri benestant que en un barri\nvulnerable, o la retallada d’un programa de suport a la reutilització de llibres de\ntext, la supressió de la sisena hora o l’increment de la ràtio, entre altres qüestions.\nEspecifica que volen situar l’objectiu de l’equitat en el centre de la proposició i\nque, per tant, demanen que hi hagi una diagnosi en els barris més vulnerables per\nidentificar quins elements cal potenciar de manera concreta i específica a les\nescoles públiques, i que a partir d’aquí es prenguin les decisions necessàries per\nmaterialitzar-ho. Per això ho qualifica de pla de xoc.\nInsisteix que el que volen és lluitar contra les inequitats, i creu que la millor\nmanera de fer-ho és restablir molts dels elements de suport i qualitat educativa\nque s’han retallat. Puntualitza, en tot cas, que no demana un restabliment general,\nsinó a partir d’un principi d’acció positiva, de superar la linealitat de les retallades\nals barris més vulnerables.\nLa Sra. Andrés recorda que dies enrere la consellera Rigau anunciava un pla de\nxoc a 110 escoles de Catalunya per combatre el fracàs escolar derivat, en la\nmajoria dels casos, de problemes familiars i socials greus. Anteriorment a aquest\npla, afegeix, el Govern municipal havia presentat per al curs 2013-2014 el Pla a\nfavor de l’èxit escolar, un compromís del Consorci d’Educació de Barcelona per\nfomentar l’èxit escolar que implicava actuacions prioritàries en 20 centres de la\nciutat on calia reforçar l’educació i el projecte educatiu per millorar determinades\nmatèries (català, castellà i matemàtiques) a sisè de primària, atesos els problemes\ndetectats en les proves. Recorda que l’informe també feia referència a l’entorn\nsocial i familiar dels alumnes, i que clarament s’entenia que els entorns amb\nmajors dificultats socioeconòmiques eren els més vulnerables.\nReconeix que el pla presentat pel Govern municipal feia referència a moltes\nmesures educatives, però puntualitza que no feia cap esment de polítiques\neducatives de cohesió social, que són les que intervenen en l’entorn més proper de\nl’alumne i les que realment garanteixen que cada dia, en entrar a l’aula, els\nalumnes ho facin en condicions d’igualtat pel que fa a llibres de text, material\nescolar, activitats complementàries però de pagament, sortides culturals, etc., i\ntambé pel que fa a l’atenció de necessitats educatives especials o a la diagnosi i el\ntractament per part dels equips d’atenció pedagògica. Denuncia que totes aquestes\nmesures han patit greus retallades, bé perquè han quedat sense convocatòria per\npart de la Generalitat o perquè s’hi han dedicat menys diners. Entén, doncs, que el\npla presentat en el seu moment pel Govern municipal s’hauria de reforçar en\naquesta línia: dedicar recursos a sumar i a pal·liar les necessitats educatives, que\ncomencen per la igualtat de condicions a l’aula.\nPer tot plegat, comparteix plenament la proposició d’ICV-EUiA i expressa el vot\nfavorable del seu grup, ja que entén que va en la línia de moltes altres que ja\ns’han presentat reiteradament i que no han tingut el fruit esperat, tal com es va\ncomprovar en l’anterior Comissió. Clou la intervenció manifestant la convicció que\nés un tema fonamental per solucionar els problemes d’èxit o fracàs escolar a les\naules dels barris i entorns més vulnerables.\nLa Sra. Pajares es mostra convençuda que tothom és conscient que el context\nsocioeconòmic ha fet reajustar i retallar moltes àrees. Assegura que al seu grup li\nhauria agradat que l’educació quedés al marge d’aquests reajustaments, però\nrecorda que qui té competència en matèria educativa a Catalunya és la Generalitat\nde Catalunya i que ha optat per unes decisions globals que han acabat afectant\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nl’educació. Sense posar en dubte que es pugui aprovar un pla de xoc per a les\nescoles públiques dels barris més vulnerables, opina que la Generalitat podria\ngastar més en polítiques socials i menys en polítiques identitàries.\nPel que fa a la proposta, considera que és massa genèrica, cosa que al seu parer\npot fer que perdi efectivitat. A més, inclou qüestions que no són de competència\nmunicipal. Al seu entendre, un pla de xoc d’aquestes característiques s’hauria de\ncoordinar amb qui és l’autoritat en matèria educativa, la Generalitat. Per tant,\nanuncia que esperarà a determinar el seu vot a la segona intervenció.\nEl Sr. Ardanuy expressa el vot favorable del seu grup. Assegura que alinear\nestratègies polítiques en el territori per superar diferències és un dels seus\nobjectius i ha de ser un dels reptes de tots els grups. Recorda que en l’àmbit de\nl’absentisme es coordinen totes les administracions i tots els actors, com també en\nl’àmbit de les beques menjador, desenvolupant plans territorialitzats. Al seu\nentendre, es tracta d’una evolució per posar en valor l’acció educativa en el\nterritori i anuncia que a tots els plans ja en funcionament a Ciutat Vella i Nou\nBarris s’hi afegirà en breu el de Sants, per continuar amb la resta de districtes.\nAfegeix que desenvolupar el Pla d’èxit, que considera molt vigent a dia d’avui, pot\najudar a veure l’evolució i a determinar com es pot enfortir el procés.\nAmb tot, discrepa que s’hagi de fer mitjançant un pla de xoc i puntualitza que\ncaldria abordar-ho a través d’un pla estructural, que posés a disposició els recursos\nestructurals de tots les administracions que tenen alguna cosa a dir i a fer en\nl’àmbit educatiu. Per tant, insta a reforçar també l’acció territorial de les\nadministracions i a coordinar recursos per poder ajudar les famílies, els centres, els\ninfants, els nois i noies des les escoles i instituts de la ciutat. En opinió seva, hi ha\ncamí per recórrer i creu que el setembre serà un bon moment per fer balanç de la\nfeina feta i de veure com es trasllada tot plegat cap al futur.\nClou la intervenció reiterant la convicció que és un tema estratègic per a tots els\ngrups i que els implica a tots per garantir que no hi hagi ni centres de primera i de\nsegona, ni centres més o menys dotats.\nEl Sr. Gomà agraeix el suport del Govern i del Grup del PSC i espera que el\nsetembre es pugui fer un debat sobre quines són les decisions i les mesures\nadoptades per a la lluita en favor de la igualtat educativa a la ciutat. Adverteix que\naleshores expressaran els graus d’acord o de desacord que hi tinguin, però\nsubratlla que és important que el diàleg existeixi.\nTot seguit, hi afegeix dues reflexions. En primer lloc, planteja que les recerques\nmés avançades en matèria de política educativa diuen que en el cas dels infants\nque han anat a una escola bressol pública o que s’han escolaritzat en primària en\nescoles públiques amb projecte educatiu de qualitat, si són d’un barri popular, la\npossibilitat de seguir en el batxillerat es multiplica per sis en comparació amb un\nbarri benestant. És a dir, en els barris populars el fet d’haver tingut una\nescolarització de qualitat és absolutament determinant perquè hi hagi una aposta\nper continuar en els trams postobligatoris de l’educació.\nEn segon lloc, exposa que les mateixes recerques educatives diuen que cada\nvegada més la lluita per la igualtat educativa es lliura a les escoles però també en\nels entorns escolars, de proximitat, als barris. Per tant, considera vital refermar el\ncriteri que el barri educa, que l’educació de proximitat és molt important i que els\nplans educatius d’entorn han de seguir sent un element vertebrador de l’educació\npública a la ciutat, sobretot als barris més fràgils.\nFinalment, es mostra convençut que el model de Barcelona com a ciutat\ncohesionada no depèn d’unes obres al passeig de Gràcia o a la part alta de la\nDiagonal, sinó del fet que escoles com l’Antaviana, la Mestre Morera o la Joaquim\nRuyra siguin escoles de qualitat i amb projecte educatiu.\nTanca el torn matisant a la Sra. Pajares que la proposta no és del tot concreta\nperquè el seu grup no és el Govern i, per tant, ha presentat una proposta oberta;\ntambé li especifica que a Barcelona l’administració educativa és el Consorci i no el\nDepartament, raó per la qual considera pertinent situar aquesta demanda a\nBarcelona.\nLa Sra. Pajares expressa el vot favorable del seu grup, a l’espera de poder\ndebatre l’informe al setembre.\n\n3761\n\n\f3762\n\nGASETA MUNICIPAL DE BARCELONA\n\nNÚM. 21\n\nEl Sr. Ardanuy expressa el vot favorable de CIU, la Sra. Andrés expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable del ICV-EUiA i UpB s’absté S’aprova.\nDel Grup Municipal UpB:\n8. La Comissió de Cultura, Coneixement, Creativitat i Innovació acorda instar el\ngovern municipal a que la gratuïtat de l’accés general al recinte del Castell de\nMontjuïc sigui a través el carnet de Biblioteques de Barcelona.\nDecau.\nb) Proposicions amb contingut de Declaració institucional\nc) Precs\nDel Grup Municipal PSC:\n9. Que es posi el nom de Gabriel García Márquez a una de les biblioteques de la\nxarxa de biblioteques municipals de Barcelona per reconèixer la figura d’un dels\nmés cèlebres escriptors del segle XX i la seva relació amb la ciutat.\nEl Sr. Espriu recorda que recentment el món ha perdut una de les figures clau\nde la literatura universal, molt vinculada a la ciutat i al moviment cultural\nbarceloní. Afegeix que el dia del pregó l’alcalde ja va fer la proposta de donar la\nMedalla d’Or de la Ciutat a Gabriel García Márquez i, per tant, d’obrir la possibilitat\nde dedicar-li un carrer. Amb tot, es mostra convençut que el personatge i el que\nrepresenta té molta més vinculació amb la cultura, i l’àmbit de les lletres, que no\npas amb un carrer de la ciutat de Barcelona. Per tant, proposa que una de les\nbiblioteques de la ciutat, centre de la lectura, sigui un dels espais emblemàtics que\nporti el seu nom. Avança que podria ser una biblioteca de nova creació o bé alguna\nbiblioteca de territori que tingui un nom que sigui duplicat respecte de territori.\nEl Sr. Ciurana accepta el prec, ja que entén que una biblioteca és un lloc\nmagnífic per homenatjar la figura de Gabriel García Márquez. Demana, però, un\ntemps de moderació suficient, ja que la decisió sobre els noms de biblioteques no\nla pren el tinent d’alcalde de Cultura, sinó que hi ha un procés de consulta amb el\nterritori, els districtes, etc. Com que les biblioteques que s’estan construint ja\ntenen nom assignat, entén que probablement caldrà explorar la possibilitat que\nuna biblioteca amb nom de component territorial porti el nom de García Márquez.\nEs compromet, per tant, a valorar a partir d’avui mateix i d’acord amb el Consorci\nde Biblioteques i el districte afectat en el seu moment, quin seria l’indret més\nadequat.\nEs dóna per tractat.\n10. Que el govern municipal atengui les demandes del personal docent\nmunicipal adscrit al Consorci d’Educació, que estudiï les propostes que aquest\ncol·lectiu ha presentat en el document “anàlisi de la normativa de referència en\nrelació al personal docent municipal adscrit al Consorci d’Educació de Barcelona” i\nque apliqui la que el govern municipal consideri més efectiva.\nEs tracten conjuntament els punts: 10, 12 i 14 de l’ordre del dia.\nLa Sra. Andrés recorda que l’1 de gener del 2009 el Consorci d’Educació de\nBarcelona va passar a gestionar la xarxa de centres educatius públics de la ciutat i\nels professionals que hi treballen. Els òrgans del Consorci, més el personal docent\nadscrit i procedent de les dues administracions que el formen, la Generalitat i\nl’Ajuntament, només exerceixen les competències pròpies de gestió de personal,\nper tant, els treballadors municipals conserven tots els drets adquirits de què\ngaudien en el moment de la incorporació, incloses les expectatives de promoció,\nmobilitat i altres. Així doncs, de conformitat amb l’acord i els decrets que regulen\nla situació, el personal municipal continua en situació de servei actiu i manté el\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nmateix règim jurídic que a la seva Administració d’origen, l’Ajuntament de\nBarcelona.\nManifesta, però, que en diferents ocasions el personal municipal de les escoles\nmunicipals s’ha queixat que en situacions de desacord o de voler dialogar sobre les\nseves condicions laborals, no troba un interlocutor que reculli l’esperit i els drets i\nla seva situació jurídica com a treballadors municipals, i que la comissió paritària\nde seguiment de l’acord de condicions de treball comunes dels empleats públics de\nl’Ajuntament no és l’espai adequat per donar resposta a determinades qüestions.\nPer això el mateix col·lectiu va encarregar un informe en què es proposaven dues\nsolucions possibles: la creació d’un departament o un servei dins de l’IMEB, a\nl’espai de l’Ajuntament, o bé la creació d’un organisme autònom de caràcter\nadministratiu que doni resposta a les demandes d’interlocució, diàleg i treball\nconjunt.\nEl Grup Municipal del PSC proposa que el Govern esculli la fórmula que li agradi\nmés.\nEl Sr. Gomà dóna la benvinguda als representants del personal docent municipal\nadscrit al Consorci i recorda que s’han mantingut dos tipus de debat amb relació a\nl’educació pública de titularitat municipal, un pel que fa al model i un altre pel que\nfa als problemes que segueixen existint respecte al marc de relacions laborals dels\ntreballadors i treballadores. A parer seu, però, cap de les dues qüestions ha\nobtingut una solució adequada.\nAvui, tanmateix, disposen d’un element nou: l’estudi, encarregat pel col·lectiu,\nd’anàlisi de la normativa de referència amb relació al personal docent municipal\nadscrit al Consorci d’Educació de Barcelona, arran del qual es posen sobre la taula\naquestes dues propostes.\nÉs per això que presenten aquest prec sol·licitant que el Govern atengui\naquestes demandes. Al seu entendre, el document presentat és prou sòlid i\nestructurat perquè es pugui acordar entre el Govern i el col·lectiu quin és el\nmecanisme concret per instrumentar la solució a aquests problemes. Aclareix que\nel seu grup no pren opció per cap de les solucions, però sí que insta el Govern a\natendre i, per tant, solucionar els problemes sobre la base d’aquest document amb\nalguna d’aquestes alternatives.\nEl Sr. Ardanuy anuncia que no acceptarà el prec. Entén que hi ha un marc\nrecepcionat en l’informe i exposa que l’Ajuntament ho està estudiant de manera\nadequada. Assegura que en el marc dels espais de diàleg i negociació entre la part\nsocial i l’Ajuntament hi haurà les converses i les negociacions pertinents, però no\nacceptarà el prec perquè no té elements suficients per contrastar els dos punts.\nEn tot cas, recorda que és disposició del Govern municipal fer complir les regles\nque el Govern municipal va aprovar el 2009, tot i que en aquest cas sembla que a\nl’oposició, que formava part del Govern que va aprovar les regles del joc, no li\nagradin i les vulgui canviar.\nUna altra de les raons per les quals no acceptarà el prec és que no vol\ncomprometre’s per cap de les dues opcions. Assegura, però, que tenen voluntat de\ndialogar a fi que en el marc dels espais dissenyats a aquest efecte es pugui\ntraslladar aquest debat. Això no obstant, adverteix que estan sotmesos a\nl’aplicació de la LRSAL, la llei que, tot i que blinda la Carta Municipal, té uns perills\ninherents, més complexos que el que es proposa en el prec. Per tant, tot i que\nvoldria aprovar-lo, no el pot acceptar el prec perquè la problemàtica és molt més\nimportant.\nLa Sra. Andrés anuncia que es queda amb l’oferiment de diàleg que ha fet el\nregidor, que en definitiva és el que motiva el prec i la decisió del col·lectiu\nd’elaborar aquest informe.\nEl Sr. Gomà assegura que esperava una negativa, cosa que no deixa de\ndecebre’l. No comparteix que el Sr. Ardanuy faci ara una interpretació per elevació\ni recorri a l’ARSAL. Assenyala que s’està plantejant un problema molt concret i que\nels instruments de resolució són a l’Ajuntament de Barcelona. Insisteix, per tant,\nque atengui aquest document, ja que inclou pistes molt interessants.\nDesitja, en tot cas, que aquest marc de diàleg amb voluntat resolutiva i d’acord\nes materialitzi, es concreti i tingui lloc al més aviat possible.\n\n3763\n\n\f3764\n\nGASETA MUNICIPAL DE BARCELONA\n\nNÚM. 21\n\nEl Sr. Ardanuy nega que hagi plantejat una paràbola per elevació. Recorda que\nsegons l’ARSAL l’Ajuntament, com que té la Carta Municipal, pot mantenir\ncompetències educatives, però també especifica quina és la composició del\nconsorci. El problema és d’un abast més gran que el que indica el prec. Per això\ndemana mesura i responsabilitat a tothom: que els que van impulsar el Consorci i\nels que en aquests moments l’estan gestionant.\nEs dóna per tractat.\nDel Grup Municipal PP:\n11. Que el Govern municipal insti a la Ponència de Nomenclàtor a iniciar el\nprocediment per atorgar el nom del que fou president del Govern d’Espanya entre\n1976 i 1981, Adolfo Suárez González, a un espai públic de la ciutat de Barcelona,\nd’acord amb les normes Reguladores.\nLa Sra. Esteller exposa que el primer president de la democràcia d’Espanya, el\nSr. Adolfo Suárez, va ser una persona clau en la Transició que va canviar el ritme\nde la història. Subratlla que sota el seu Govern es va restaurar la Generalitat de\nCatalunya i es van aprovar la Constitució i l’Estatut d’Autonomia. Creu, doncs, que\nseria bo i necessari reconèixer aquesta figura, sobretot la seva capacitat de\nsuperar les seves posicions personals per sobre de l’interès general de tots els\nespanyols i arribar a grans acords que van permetre iniciar un període transitori en\nel qual es van restaurar els pilars bàsics de la convivència. Proposa, doncs, que el\nGovern traslladi a la Ponència del Nomenclàtor la proposició de dedicar-li un carrer\na Adolfo Suárez en el temps més breu possible, naturalment dins dels marges del\nreglament.\nEl Sr. Ciurana manifesta que, tal com està redactat, no pot acceptar el prec.\nAclareix que la Comissió no pot instar la Ponència del Nomenclàtor, sinó que\nnomés pot traslladar-li les peticions que li arriben, ja sigui institucionalment o a\ntravés de les iniciatives dels ciutadans. Recorda, a més, que un carrer no es pot\ndedicar fins al cap de cinc anys de la mort de la persona, per tant proposa\nmodificar el contingut del prec en el sentit que la Comissió traslladi a la Ponència\ndel Nomenclàtor que, quan les normes ho permetin, estudiï aquesta qüestió.\nEn tot cas, es compromet a traslladar-ho a la Ponència perquè d’aquí a cinc anys\nprengui les decisions que li pertoquin.\nLa Sra. Esteller accepta l’esmena i entén que la Ponència respectarà els terminis\nque marquin les normes, però insisteix que és important que Adolfo Suárez, el\nprimer president de la democràcia a Espanya, que va fer tant per restablir les\ninstitucions, pugui gaudir d’un carrer a Barcelona.\nEl Sr. Ciurana reitera que el que es farà és únicament traslladar el tema a la\nPonència, i que serà la Ponència, d’aquí a cinc anys, qui haurà de prendre la\ndecisió en un sentit o en l’altre.\nEs dóna per tractat amb el redactat següent:\nQue el Govern municipal traslladi a la Ponència de Nomenclàtor a iniciar el\nprocediment per atorgar el nom del que fou president del Govern d’Espanya entre\n1976 i 1981, Adolfo Suárez González, a un espai públic de la ciutat de Barcelona,\nd’acord amb les normes Reguladores.\nDel Grup Municipal ICV-EUiA:\n12. Que el Govern municipal atengui les demandes del personal docent\nmunicipal adscrit al Consorci d’Educació, que estudiï les propostes que aquest\ncol·lectiu ha presentat en el document “Anàlisi de la normativa de referència en\nrelació al personal docent municipal adscrit al Consorci d’Educació de Barcelona” i\nque apliqui la que el Govern municipal consideri més efectiva.\nPunt tractat conjuntament amb el punt número 10.\nEs dóna per tractat.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n13. Que el Govern municipal estableixi el sistema de gestió pública directa a les\ntres noves escoles bressol anunciades abans de que finalitzi aquest mandat i que el\nregidor d’Educació iniciï les accions necessàries per tal de fer-ho possible.\nEl Sr. Gomà recorda que el Govern s’ha compromès a l’obertura de tres noves\nescoles bressol públiques a Barcelona en aquest mandat. Al seu entendre, és un\nnombre totalment insuficient, però no és l’única discrepància: el Govern aposta per\nun model de gestió indirecta, mentre que el Grup Municipal d’ICV-EUiA aposta per\nun model de gestió pública directa. En aquest sentit, assenyala que en algun\nmoment el regidor ha dit que quan fos possible recuperaria el model de gestió\ndirecta, un moment que al seu entendre ja ha arribat, atès que altres serveis i\nàrees de l’Ajuntament estan contractant treballadors socials, educadors socials,\nadministratius, etc. de manera directa per gestionar serveis. Per tant, entén que el\nque cal és voluntat política de fer-ho.\nAixí doncs, demana al Sr. Ardanuy que s’enfronti al problema i agafi el\ncompromís de fer tot el possible perquè hi hagi gestió pública directa. Es mostra\nconvençut que si el regidor fa tot el que pot, ha de ser possible, de la mateixa\nmanera que des del 2011 fins ara els centres de serveis socials de la ciutat tenen\ncontractats de manera directa nous educadors i educadores socials. Insisteix,\ndoncs, que és una qüestió de voluntat política, no una qüestió jurídica.\nEl Sr. Ardanuy avança que no acceptarà el prec, entre altres coses perquè el que\ndiu el Sr. Gomà no és exacte. Assegura que la gestió indirecta és l’única manera\nde poder obrir nous centres. No es tracta de substituir places de centres existents\nni d’incrementar plantilles de centres existents, sinó d’obrir nous centres. En tot\ncas, quan canviï el marc regulador, obrirà la possibilitat de canvi, però de moment\ns’està fent l’únic que es pot fer. Assegura que el Govern no és refractari a la gestió\ndirecta: al contrari, 92 de les 95 escoles bressol funcionen amb gestió directa i\nnomés tres amb gestió indirecta, que insisteix que és l’única manera de poder-les\nobrir i donar servei a la ciutadania.\nEl Sr. Gomà es mostra perplex i demana al Sr. Ardanuy quin és el condicionant\nlegal que fa una distinció entre ampliar i obrir, i expressa la convicció que no\nexisteix. Insisteix a saber quin article diu que els ajuntaments poden contractar\nnou personal de manera directa per ampliar un servei però no per obrir-ne un\naltre. Al seu parer seria una cosa bastant extraordinària i injusta, per tant insta el\nregidor a fer tot el possible per canviar-ho.\nEl Sr. Ardanuy respon que ho diuen diversos reials decrets i es compromet a ferlos arribar al Sr. Gomà.\nEs dóna per tractat.\nDel Grup Municipal UpB:\n14. Que el Govern municipal atengui les demandes del personal docent\nmunicipal adscrit al Consorci d’Educació, que estudiï les propostes que aquest\ncol·lectiu ha presentat en el document “anàlisi de la normativa de referència en\nrelació al personal docent municipal adscrit al Consorci d’Educació de Barcelona” i\nque apliqui la que el Govern municipal consideri mes efectiva.\nDecau.\nd) Preguntes\nDel Grup Municipal PP:\n15. Com valora el Govern municipal l’informe publicat per la revista “The Art\nNewspaper” sobre el posicionament en el rànquing mundial de visitants de les\nexposicions temporals i els museus de Barcelona i quines mesures està previst\nprendre per tal de millorar aquest posicionament?\nEs contestarà per escrit.\nDel Grup Municipal UpB:\n\n3765\n\n\f3766\n\nGASETA MUNICIPAL DE BARCELONA\n\nNÚM. 21\n\n16. Quin és el capteniment del Govern municipal sobre la proposta del govern\nd’Escòcia de fer una gran exposició sobre les dues principals figures del\nmodernisme català i escocès: els arquitectes Mclntosh i Gaudí?\nDecau.\ne) Seguiment Proposicions / Declaracions de Grup\nDel Grup Municipal ICV-EUiA:\n17. Que el Govern municipal informi de les actuacions realitzades en relació a la\nDeclaració de Grup aprovada el 15 de maig de 2012 amb el contingut següent: La\nComissió de Cultura, Coneixement, Creativitat i Innovació acorda: 1. Expressar el\nrebuig al RDL 14/2012 perquè significa un retrocés en la qualitat de l’educació, i\nper tant la degradació d’un pilar bàsic de l’estat de benestar i dels drets de\nciutadania. 2. Instar el Govern de la Generalitat de Catalunya i al Consorci\nd’Educació de Barcelona a no modificar la ràtio d’alumnes per aula, com a garantia\nd’una educació de qualitat i motor de cohesió social.\nEl Sr. Ardanuy explica que a Barcelona l’aplicació de la llei Wert, sobretot pel\nque fa als increments de ràtio màxims, no s’està produint en tota la integritat del\nsistema. Admet que potser no compleixen el mandat de la Comissió, però ressalta\nque en una part molt rellevant de la xarxa educativa de servei públic de la ciutat sí\nque es compleix.\nPer altra banda, assenyala que, a demanda d’operadors de centres educatius\nconcertats, el compliment de la llei és absolutament obligatori. Per tant, si un\ncentre demana incrementar ràtio fins al límit màxim, només queda l’opció de\nconcedir-li. A la xarxa de centres de titularitat pública, afegeix, s’han aplicat\ncriteris d’equilibri social a les zones on la situació és més complexa: reduir a 27, en\nel cas de secundària, en tots els centres de Ciutat Vella i alguns centres de Nou\nBarris i Sants, i per altra banda, incrementar la ràtio de 25 a 26, en cap cas a 27,\ncom es produïa el curs passat en alguns centres, a les escoles de primària de\nl’Eixample i dels barris de Sant Martí amb dificultat de quadrar oferta i demanda.\nReconeix que no es compleix la proposició, però assegura que és objectiu\nprioritari del Consorci i l’Ajuntament anar reduint gradualment i no consolidar els\nincrements de ràtio als centres, i assenyala que per damunt del 60% dels centres\nde Barcelona estan amb ràtios de 25 o menys, i de 30 o menys.\nEl Sr. Gomà pregunta amb quina temporalitat i dimensió s’estan reajustant les\nràtios per tornar a 25 i 30, i amb relació al curs 2014-2015 quantes aules de P3 i\nde primer d’ESO quedaran per sobre de 25 i per sobre de 30.També demana quin\npercentatge representarà això sobre el total. Finalment anuncia que en el moment\nen què definitivament estigui fixada aquesta dada la valoraran i continuaran fent el\nmàxim impuls del Govern perquè Barcelona al més aviat possible no tingui ni cap\naula de P3 ni cap aula de primer d’ESO per sobre de 25 i per sobre de 30.\nEl Sr. Ardanuy respon que en l’informe d’escolarització sortirà reflectida aquesta\ndada, un cop es tanqui tot el procés previ a la confirmació de la matrícula.\nEs dóna per tractada.\nVI) Mocions\nNo havent-hi altres assumptes per tractar, la Vicepresidència aixeca la sessió a\nles 13.07h.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nComissió de Qualitat de Vida, Igualtat, Joventut i Esports\nActa de la sessió de 28 d’abril de 2014, aprovada el dia 17 de juny de 2014\nA la sala President Lluís Companys de la casa de la ciutat, el 28 d’abril de 2014,\ns’hi reuneix la Comissió de Qualitat de Vida, Igualtat, Joventut i Esports, sota la\npresidència de l’Ima. Sra. Janet Sanz Cid. Hi assisteixen les Imes. Sres. i els Ims.\nSrs.: Maite Fandos i Payà, Irma Rognoni i Viader, Raimond Blasi i Navarro,\nFrancina Vila i Valls, Immaculada Moraleda i Pérez, Pilar Díaz López, Sara Jaurrieta\nGuarner, Glòria Martín Vivas, Belén Pajares Ribas, Ricard Gomà Carmona i Joan\nLaporta Estruch, assistits per la Sra. Sonia Castañer i González per delegació del\nsecretari general de la Corporació, que certifica.\nTambé hi són presents la Ima. Sra. Isabel Ribas i Seix i les Sres. Cristina Iniesta\ni Blasco, Àngels Canals Vila, Glòria Figuerola i Anguera, Assumpció Roset i Elias i\nMargarida Saiz i Lloret i el Sr. Àngel Miret i Serra.\nExcusen la seva absència els Srs. Joan Puigdollers i Fargas i David Escudé i\nRodríguez i la Sra. Ángeles Esteller Ruedas.\nS’obre la sessió a les 16,40 h.\nI) Aprovació de l’acta de la sessió anterior\nS’aprova.\nII) Part informativa\na) Despatx d’ofici\nEn compliment de l’article 63.1 del Reglament orgànic municipal, es comuniquen\nles resolucions següents:\n1. Del gerent municipal, de 31 de març de 2014, que aprova el Plec de clàusules\ni autoritza la despesa per al contracte de serveis de disseny, coordinació,\nproducció, dinamització, gestió, execució, avaluació i seguiment del Dia de la\nDiversitat, per als exercicis 2014-2016, i per un import de 103.479,20 euros.\n2. Del gerent municipal, de 31 de març de 2014, que adjudica el contracte\nrelatiu al subministrament de material informàtic estàndard per a la Gerència de\nQualitat de Vida, Igualtat i Esports, per als exercicis 2014-2015, i per un import de\n5.046,00 euros.\nb) Mesures de govern\nc) Informes\nA la Comissió:\n1. Balanç del programa Respir complementari de l’Ajuntament de Barcelona.\nLa Sra. Fandos comenta que farà un resum de les actuacions en el programa\nRespir l’any passat, com també explicarà alguna novetat que hi ha per a aquest\nany.\nTot seguit indica que, el programa Respir consisteix en l’oferta de places\nresidencials d’estada temporal per a persones dependents, tant persones grans\ncom persones amb diversitat funcional. En aquest sentit, manifesta que per a les\nfamílies fer-se càrrec dia a dia d’una persona dependent exigeix una gran dedicació\ni sacrifici i modifica tots els hàbits familiars i socials, cosa que produeix un gran\nimpacte emocional i conseqüències en les relacions i l’estructura familiar, que fins i\ntot poden afectar la salut dels cuidadors, el que els experts anomenen «la càrrega\ndel cuidador».\n\n3767\n\n\f3768\n\nGASETA MUNICIPAL DE BARCELONA\n\nNÚM. 21\n\nÉs per això que la Cartera de serveis socials contempla la prestació del servei\nd’acolliment residencial de caràcter temporal, amb la finalitat d’oferir un espai de\n«respir» a les famílies cuidadores, que a Barcelona es presta mitjançant un\nconveni amb la Diputació de Barcelona.\nA continuació, indica que l’any 2013 van reforçar el programa Respir en\ndiferents aspectes. Per exemple, van ampliar el nombre de places residencials\nd’estada temporal per garantir la prestació d’aquest servei a totes les famílies amb\npersones grans amb dependència al seu càrrec que el demanessin. Així mateix,\ntambé van oferir una nova modalitat d’aquest programa amb noves places de dia i\nresidencials per a persones dependents amb discapacitat funcional.\nPel que fa a les famílies cuidadores de gent gran amb dependència, exposa que\nla demanda ha augmentat considerablement: l’any 2003 les persones ingressades\nvan ser 207 i l’any 2013, 740; per la qual cosa, sobretot en els mesos d’estiu (de\njuny a setembre), la Diputació no disposa de prou places a la Residència Mundet\nper atendre totes les demandes. Per aquest motiu, l’ajuntament ha contractat\naltres places residencials a la ciutat, especialment per als mesos d’estiu.\nConcretament, aquest programa complementari ha permès acollir 79 persones\ngrans amb dependència. Per fer-ho, es va contactar amb un ampli ventall de\ncentres a fi que els interessats poguessin escollir el centre i la zona.\nD’altra banda, explica que aquest programa per a gent gran dependent es\ndesenvolupa per mitjà d’estades residencials temporals, amb una durada mínima\nde quinze dies i màxima de dos mesos consecutius, i que al llarg d’aquest període\nla persona ingressada rep atenció mèdica permanent i atenció de les seves\nnecessitats (rehabilitació, fisioteràpia, etc.), a més també es dóna suport a la\nfamília durant aquest procés amb una atenció personalitzada.\nQuant al programa Respir per a famílies cuidadores de persones amb diversitat\nfuncional, indica que la demanda no estava prou atesa, que per a persones amb\ndiscapacitat intel·lectual hi havia vint-i-vuit places, amb la possibilitat de gaudir\nd’estades de fins a un màxim de seixanta dies, i per discapacitat física n’hi havia\ndues, a Vigatans.\nEn aquest sentit, destaca que, per pal·liar aquesta insuficiència, l’ajuntament, el\n2013, va ampliar aquest programa també amb un programa Respir complementari\nque ha consistit en estades de dia d’una durada d’un a cinc dies per a la realització\nd’activitats educatives i de lleure, així com residencials de caps de setmana, d’una\nsetmana i de quinze dies fins a dos mesos. Precisa que tot això s’ha fet des de\nl’IMD i que han fet convenis de places residencials amb diferents entitats de la\nciutat.\nTot seguit, informa que en la modalitat d’estades de dia s’han contractat places\namb quinze entitats i en la modalitat d’estades residencials, amb quatre, i que això\nha permès atendre 101 persones en estades residencials (289 dies d’estades) i\n101 persones en centres de dia(607 dies d’atenció).\nFinalment, comenta que partien d’un pressupost de 500.000 euros i que,\ndesprés de cobrir tota la demanda, s’han gastat 441.000 euros, però que de cara a\nl’any vinent el volen ampliar i donar-hi més difusió i informació, per la qual cosa\nhan establert un pressupost de 900.000 euros. Per tant, és un programa en el qual\nes dobla l’aportació pressupostària.\nLa Sra. Díaz, primer de tot, agraeix la presentació d’aquest informe a la tinent\nd’alcalde i destaca la funció del programa Respir, la finalitat del qual és donar\nsuport a les famílies que tenen a càrrec seu persones amb dependència i millorar\nla qualitat de vida de les cuidadores i els cuidadors.\nA continuació, exposa que, d’acord amb les dades de l’informe, l’any 2013 les\npersones ingressades han estat 740, cosa que representa un increment del 7,5%\nrespecte del 2012, és a dir, 52 persones més. Ara bé, fa palès que, quan s’analitza\nel nombre de sol·licituds rebudes (570), les dades que facilita l’informe són\nparcials, només corresponen al període de juny a setembre, cosa que provoca\nconfusió perquè sembla que s’hagin donat més places de les demanades.\nD’altra banda, manifesta que el missatge que dóna l’informe que s’han satisfet\ntotes les demandes s’hauria de posar en quarantena, perquè les dades que han\ndonat contrasten amb les de l’anuari del 2012, i no creuen que s’hagin cobert el\ncent per cent de les demandes.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEn aquest sentit, indica que no li treuen importància als resultats i a l’increment,\nperò que fa vuit mesos que esperen la resposta sobre les llistes d’espera per a una\nplaça de residència per a la gent gran, que tenen coneixement que és de gairebé\n7.000 persones, per la qual cosa entenen que potser l’augment de la demanda de\nplaces temporals respon a la falta de plaça en una residència fixa.\nEn resum, constata que els caldria saber quin és el nivell de demanda i quin és\nel nivell de cobertura per poder establir de cara a aquest any, o al que ve, quin\nincrement caldria continuar fent per satisfer la demanda pel que fa sobretot a les\npersones grans i a les persones amb dependència.\nQuant a les estades residencials per a persones amb discapacitat funcional,\nindica que s’han creat 30 places noves, a més de l’obertura de la Fundació APIPACAM, Auxilia i la Fundació Catalana de Paràlisi Cerebral, per la qual cosa\nmanifesta el seu agraïment i precisa que ha estat gràcies a l’esforç de tots els\ngrups municipals d’aquesta comissió.\nEn aquest sentit, també destaca les 35 places de la Fundació Nexe, que són\nplaces de centre de dia per a persones amb discapacitat, que són les places que\nmés manquen per a aquest col·lectiu.\nTanmateix, pel que fa a les activitats complementàries, reconeix l’esforç, però\nconsidera que no són estades de dia, no són places residencials, i que potser és un\nperill dir que són places de Respir complementari quan són activitats de lleure i de\nsuport, que consideren que estan bé, que és un bon camí i que potser és una\nmanera d’assolir altres mancances en altres serveis i que val la pena apostar per\naquesta línia.\nLa Sra. Martín agraeix a la Sra. Fandos la presentació d’aquest informe, del qual\ndedueixen que s’ha avançat en la cobertura de places Respir per a la gent gran\namb dependència i per a persones amb diversitat funcional, i recorda que el 2012\nhi havia un dèficit molt important d’aquest tipus de places.\nTot seguit, manifesta que el seu grup sempre ha donat molta importància a\naquest servei i que el juliol del 2012, en aquesta mateixa comissió, van presentar\nuna iniciativa perquè es presentés un informe de quin era el present i el futur del\nservei ja que, segons les dades, el 2011 de les 1.038 persones que van sol·licitar\nel servei només 668 hi van poder accedir.\nD’altra banda, assenyala que estan satisfets que es vagin superant els dèficits a\ntravés del programa Respir complementari que ha posat en marxa l’Ajuntament de\nBarcelona i que, com s’indica a la pàgina 3 de l’informe, s’hagi aconseguit donar\ncobertura a totes les demandes, en especial durant els mesos d’estiu. En aquest\nsentit, pregunta què passa la resta de l’any, si també es cobreix tota la demanda.\nPer acabar, informa que, com que són conscients de la importància d’aquest\nservei, en el pacte que van fer amb el Govern el 2013 van incloure una partida per\nincrementar el servei Respir, com també han inclòs en l’acord social d’aquest any\nun increment de 700.000 euros, per sobre dels 500.000 euros que el Govern té\nprevist per al 2014.\nPer tot això, espera que tots aquests acords es compleixin i que s’avanci en la\ncobertura d’aquest servei, atès que representa un benefici per a la persona\ningressada i per als familiars cuidadors.\nEl Sr. Gomà, primer de tot, agraeix la presentació de l’informe sobre el\nprograma Respir i reitera que és un programa rellevant dintre de l’oferta de\npolítiques socials de l’Ajuntament de Barcelona perquè combina, d’una banda, el\nrespecte a l’atenció de les persones grans i amb diversitat funcional en el seu\nentorn domiciliari i, d’altra banda, ofereix aquest doble suport: el benestar de les\npersones cuidadores i la garantia del benestar de les persones grans o amb\ndiversitat funcional. Per tot això, considera que cal preservar i valorar el programa\nRespir.\nTot seguit, exposa que és un programa de llarga trajectòria, com ja comentava\nla tinent d’alcalde, que ha anat millorant la qualitat de la seva prestació i també ha\nanat ampliant el nombre de persones ateses (entre el 2003 i el 2011 es va\nmultiplicar per tres i mig i després s’ha continuat incrementant fins ara). D’aquesta\ntrajectòria destaca que, a partir de l’aprovació de la Llei de serveis socials del\nParlament de Catalunya, s’incorpora a la Cartera de serveis socials i, per tant, es fa\n\n3769\n\n\f3770\n\nGASETA MUNICIPAL DE BARCELONA\n\nNÚM. 21\n\nmenys vulnerable a les circumstàncies i homologable a qualsevol altre servei\nd’atenció especialitzada.\nRespecte a l’increment de places, creu que és important el compromís d’anar\nincrementant les places, d’avançar cap a l’atenció a la demanda. No obstant això,\nindica que aquest és un servei en què moltes de les necessitats no s’expressen en\nforma de demanda, per la qual cosa considera que cal activar el paper dels centres\nde serveis socials perquè, a través de l’atenció individualitzada, tinguin un paper\nactiu pel que fa a donar a conèixer l’existència del Respir, com també a través de\nl’acció comunitària dels centres i en el territori per tal d’identificar i fer aflorar\nnecessitats realment existents que mai abans s’havien expressat en forma de\ndemanda. En aquest sentit, manifesta que són conscients que, quan això passa,\ns’incrementa la pressió sobre el servei i, per tant, la necessitat d’incrementar\nplaces per ajustar-lo al perfil de necessitats reals es fa encara més intensa.\nPel que fa a totes les modalitats del programa Respir (les conveniades amb la\ndiputació, les complementàries de l’ajuntament, les persones grans, les persones\namb diversitat funcional, les activitats de dia, els centres de dia, les residències,\netc.), creu que potser caldria superar aquesta fragmentació i que l’ajuntament es\ndotés d’un programa únic Respir que englobés totes les modalitats i que tingués un\nmarc de regulació municipal pública unificat.\nFinalment, pregunta si, tenint en compte que aquest programa està reconegut\nen la Cartera de serveis socials, una part del finançament del programa està\nestablerta en el contracte programa de finançament dels Serveis Socials que se\nsigna anualment entre l’ajuntament i el Departament de Benestar Social de la\nGeneralitat, i si la quantitat assignada s’ha anat incrementant o ha patit una\nretallada. En definitiva, vol saber quin és l’estat de la qüestió del finançament pel\nque fa al contracte programa.\nEl Sr. Laporta agraeix la presentació de l’informe de balanç del programa Respir,\nla finalitat del qual és millorar la qualitat de vida dels cuidadors de persones amb\ndependència, com també agraeix que s’incrementi la dotació pressupostària, i més\nen temps difícils. En aquest sentit, manifesta que, malauradament, el Govern de\nMadrid s’ha acostumat que els ajuntaments assumeixin competències necessàries\nper a la ciutadania que l’Estat ha anat retallant.\nA continuació, destaca que els agrada sentir que el programa funciona i que\ngairebé s’atenen totes les sol·licituds de persones grans que s’hi volen acollir. En\naquest sentit, considera que cal persistir i no abaixar la guàrdia en les polítiques\norientades a donar suport a les famílies cuidadores de persones amb dependència,\ni enfortir el serveis i els programes.\nLa Sra. Fandos, d’entrada, agraeix totes les intervencions. Tot seguit, manifesta\nque, amb relació al que deia el Sr. Gomà, són conscients que és un programa que\nmolta gent no coneix i per això una de les accions és difondre els programes de\nl’àrea, que potser és veritat que són una àrea que no fa grans accions\ncomunicatives. És per tot això que incrementen la partida pressupostària, perquè\nla seva voluntat és que el conegui més gent i perquè són conscients que hi ha\nmolta més gent que el necessita que la gent que el demana.\nPel que fa al tema dels diners, que comentava la Sra. Martín, explica que\nsempre estableixen uns diners de partida i que han previst aquesta quantitat, tot i\nque amb el seu grup s’hagi pactat la quantitat que diu la Sra. Martín, però el que\nno pot ser és que es posin uns diners que després sobrin. Remarca que ells\nconsideren que doblar la quantitat de l’any anterior ja és molt, però que, en tot\ncas, si després necessiten més diners, augmentarien la partida fins on fos\nnecessari per no deixar de fer res.\nD’altra banda, quant al tema de fer un programa únic, com comentava el Sr.\nGomà, assenyala que ho estudiaran, tot i que ella considera que ja és un programa\núnic.\nLa Sra. Figuerola, respecte del que comentava la Sra. Díaz sobre les dades, fa\npalès que no han falsejat cap dada, que és el que li sembla que insinuava, i explica\nque moltes vegades hi ha persones que fan una sol·licitud i quan se’ls avisa ja no\nvolen aquesta plaça per diverses raons (vacances, la persona gran ja ha entrat en\nuna residència o estar més malalta, etc.). A més, moltes persones només volen\nplaça a les Llars Mundet, i malgrat que els donaven a triar entre disset residències\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ndiferents, si no és a les Llars Mundet hi renuncien. Així mateix, remarca que no va\nquedar fora cap sol·licitud que realment volgués una plaça, i que dels 500.000\neuros que tenien previstos els van gastar gairebé tots, fins i tot va sobrar una\npetita quantitat.\nD’altra banda, quant al tema de les residències per a gent gran, que també en\nparlava la Sra. Díaz, comenta que és un altre capítol, que aquí estan parlant\nd’estades de com a màxim dos mesos i les residències normalment són per a més\nde dos mesos.\nA continuació, responent al Sr. Gomà, informa que el programa Respir està dins\nde la Cartera de serveis, però que passa el mateix que amb la teleassistència, que\ndes de Madrid no es contempla quan fan els traspassos a la Generalitat, per la qual\ncosa aquest concepte no hi és quan la Generalitat fa el traspàs a l’ajuntament. És a\ndir, està reconegut a la cartera però no com a dotació econòmica.\nLa Sra. Díaz vol que consti en acta que en cap moment ha dubtat de les dades\nque han ofert, que només ha constatat la diferència de dades entre l’anuari\nestadístic de Barcelona i l’informe.\nD’altra banda, manifesta que potser sí que es pot relacionar amb la manca de\nplaces de residència i que a aquestes 7.000 persones que estan esperant una\nplaça, per mitjà d’aquest programa, se’ls pot oferir una solució, encara que sigui\ntemporal.\nPer acabar, recomana als tècnics, els quals reconeix que fan una gran feina, que\ncanviïn el lèxic, que no són «persones discapacitades», sinó que són «persones\namb discapacitat», i no són «dependents» sinó «persones amb dependència».\nLa Sra. Martín fa un aclariment respecte al tema del pressupost: el seu grup va\ndemanar incrementar 700.000 euros i que, en cap moment, els van dir que fos\nexcessiu. En qualsevol cas, suposa que, si sobren diners, s’utilitzaran igualment en\nl’àmbit social, en qualsevol altra partida necessària.\nEs dóna per tractat.\n2. Accions comunicació-Serveis Socials.\nLa Sra. Fandos, primerament, explica que els passaran el PowerPoint que tots\ntenen i algun petit vídeo.\nTot seguit, comenta que això és un informe de les accions comunicatives que es\nfan des de serveis socials, atès que moltes vegades s’ha dit que no es coneix prou\nel que es fa des de serveis socials. En aquest sentit, manifesta que potser els\nsembla poc i, si és així, que ho diguin i en faran més. A més, comunica al Sr.\nLaporta que l’última part és una proposició que ells van presentar i que han fet una\nmica l’esquema del contingut d’aquesta proposta per tal de saber què en pensen.\nFinalment, apunta que també els ensenyaran unes píndoles, que encara no estan\npenjades enlloc, de les quals s’ha pensat fer una campanya comunicativa.\nA continuació, exposa que per donar a conèixer els centres de serveis socials,\nque és molt important, perquè a partir d’aquí es poden conèixer la resta de\nserveis, hi ha un díptic genèric de tots els centres de serveis socials que informa\nd’on són aquests quaranta centres i què s’hi fa; com també hi ha un díptic específic\nde cadascun d’aquests centres. A més, hi ha el cercador de centres de serveis\nsocials a la web, que s’actualitza diàriament, i també es fa difusió del telèfon de\nserveis socials.\nQuant al catàleg de serveis socials i serveis concrets, informa que se’n fa difusió\namb materials específics i també a la web. També comunica que ara han fet unes\npíndoles concretes dels quatre serveis més importants per explicar quins són els\nserveis i la idea és que es passin a la web, a les xarxes socials i potser, amb una\nmica de sort, també més enllà, si hi ha prou pressupost.\nA continuació, es projecten algunes d’aquestes píndoles, com ara la de la\nteleassistència o la del SAT.\nD’altra banda, comenta que hi ha un díptic amb informació específica per al\ntema dels desnonaments, que explica tots els serveis de què disposen les persones\nque es troben en aquesta situació; com també hi ha díptics i materials explicatius\nespecífics per al projecte Radars o per a la nova targeta solidària d’aliments. Així\n\n3771\n\n\f3772\n\nGASETA MUNICIPAL DE BARCELONA\n\nNÚM. 21\n\nmateix, assenyala que també hi ha campanyes específiques per a temes concrets,\ncom ara la campanya de prevenció de la calor, etc.\nSeguidament, informa que també es fa comunicació directa amb els usuaris\nd’alguns serveis concrets, com el SAT, que se’ls envia una carta a tots els usuaris\nper informar-los dels serveis que tenen, i sobretot quan es fan canvis d’empreses,\no quan hi ha un trasllat de centres, s’informa directament els usuaris d’aquests\ncentres.\nA més, comunica que també hi ha la web, que tots ja coneixen, i el butlletí de\nl’àrea, que arriba a 1.447 persones, i tots els materials que es fan per a les rodes\nde premsa.\nFinalment, exposa l’esquema relatiu a la proposició d’UpB: d’una banda, la\ndefinició dels centres de serveis socials bàsics, objectius principals i funcions i\ncanals per conèixer aquests centres, i, d’altra banda, tot un catàleg de serveis amb\ntots els programes que formen part d’aquest catàleg de serveis i també amb els\najuts, els programes, les subvencions i les bonificacions.\nLa Sra. Moraleda, primer de tot, expressa la seva sorpresa per la presentació\nd’aquest informe perquè considera que és un esforç recopilar tota la informació de\nquè es disposa.\nTot seguit, exposa que això els serveix a tots ells per fer-ne un seguiment, però\npensa que no és útil per als ciutadans. En aquest sentit, creu que cal una política\nde comunicació als ciutadans que sigui més simple, més bàsica, amb un número\nde telèfon general, si pot ser, que expliqui on es pot trucar davant d’una\ndeterminada necessitat social, i que, des d’aquest telèfon, ja derivin cap a un\nservei o cap a un altre. A tall d’exemple exposa que, quan una persona té un\nproblema de diners per poder pagar els subministraments bàsics, no sap si ha\nd’acudir als serveis socials o a les oficines d’habitatge. És a dir, que l’estructura\ndels serveis socials és molt complexa, hi ha molts professionals, i considera que cal\nfacilitar al ciutadà al màxim la tasca informativa.\nÉs per tot això que proposa, per exemple, fer arribar a totes les llars de la ciutat\nun imant de nevera amb un únic telèfon, o sigui, fer una comunicació bàsica i\nsenzilla, o bé fer una mena de píndola per ala televisió, que és l’única manera que\ntothom se n’assabenti, perquè no tota la gent té accés als mitjans digitals.\nLa Sra. Martín agraeix la presentació de l’informe sobre les accions de\ncomunicació de serveis socials. A continuació, exposa que l’informe parteix d’uns\nobjectius que han de servir per ampliar la comunicació i la informació de què\nactualment disposen els ciutadans de Barcelona; ara bé, un cop analitzat el\ndocument, consideren que el plantejament és parcial, que només va dirigit a una\npart de la població de la ciutat, als que ja són usuaris d’aquests serveis.\nPel que fa a la proposta d’UpB, comenta que deia expressament «fer arribar a\ntotes les llars de Barcelona un manual dels serveis i els consells que ofereix la\nciutat a la ciutadania», cosa que ja sap que és bastant complicat de fer, però a\nl’informe no diu res de com es farà, només preveu la distribució de la informació\nparcialment i, especialment, per a aquelles persones que ja coneixen el\nfuncionament dels serveis socials perquè són usuàries d’algun dels serveis. I fa\nl’observació que a la pàgina 22 de l’informe es diu que la comunicació directa es\nfarà als usuaris d’alguns serveis, no de tots els serveis.\nEn definitiva, assenyala que és positiu aquest increment de la informació, tot i\nque consideren que no és suficient, perquè la informació no arribarà a totes les\nllars i, per tant, continuarà la situació que molta gent desconeix que pot ser\nbeneficiària d’aquests serveis, bonificacions o exempcions. En aquest sentit, el seu\ngrup opina que és molt positiu que totes les famílies de la ciutat, de la mateixa\nmanera que estan informades quan han de pagar un impost, també rebin\ninformació directa dels possibles beneficis que poden tenir.\nPer acabar, comenta que als annexos de l’informe, en què hi ha la cartera de\nserveis, el catàleg de serveis, ajuts i programes, etc., a cap casella ha trobat\ninformació relativa a l’IBI, per exemple, l’exempció del 50% a la qual tenen dret\nles vídues. Per tot això, reitera que valoren positivament l’ampliació, però\nconsideren que la informació continua sent parcial i els preocupa aquest tema\nconcret que ha comentat de l’IBI.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Gomà agraeix la presentació de l’informe, el qual li sembla bé. Tot seguit,\nfa una reflexió que, a parer seu, va més enllà dels continguts concrets: si aquest\ninforme és la resposta, quina és la pregunta?; és a dir, per què i quins han de ser\nels criteris orientadors de la necessitat que els serveis socials de l’ajuntament\ntinguin una determinada política comunicativa. I assenyala que aquesta reflexió no\nhi és a l’informe, que entra directament a explicar els instruments, les píndoles, el\ntipus d’informació. En aquest sentit, explica que troba a faltar aquesta reflexió i\nque sense aquestes explicacions li costa saber si aquest és un instrument apropiat\no no.\nD’altra banda, comenta que el criteri d’una informació senzilla i comprensible és\nmolt important, però que, segurament, aquest criteri s’ha de combinar amb el fet\nque la informació ha de ser al més integral possible i com més àmplia millor, de\nmanera que es pugui accedir al coneixement des d’aquella necessitat que no\ns’expressa en forma de demanda, en la línea que comentaven abans amb el\nRespir. Quant als canals, opina que han de ser molt eficaços per arribar a la gent a\nla qual han d’arribar, i poden ser canals de televisió, audiovisuals, etc. Així mateix,\napunta que probablement s’ha de combinar un criteri d’informació molt bàsica per\na tothom amb informacions més detallades a poblacions objectiu molt ben\nperfilades.\nPel que fa al tema del telèfon d’informació, pregunta si és aquest que surt a\nl’informe, un 93, o és aquest més el 010, com també si té cost la trucada.\nFinalment, exposa una qüestió de terminologia, i és la necessitat que sigui un\nllenguatge correcte des del punt de vista de gènere, és a dir, que no es parli\nd’«usuaris», sinó de «persones usuàries», i més quan la immensa majoria de les\npersones usuàries són dones. En aquest sentit, expressa la seva sorpresa perquè\nen el fulletó de la teleassistència surti un home i no una dona, però, en tot cas,\ntroba que només és un fet anecdòtic.\nEl Sr. Laporta agraeix les explicacions i l’informe presentat per la tinent\nd’alcalde, com també especialment que dins de les accions de comunicació de\nserveis socials s’inclogui la proposició que va presentar el seu grup el passat mes\nde gener de fer arribar a totes les llars de Barcelona un manual dels serveis i\nconsells que ofereix la ciutat a la ciutadania, amb la finalitat de pal·liar els efectes\nde la crisi sobre les economies familiars. En aquest sentit, assenyala que els\nagrada la proposta que els han presentat, quant al contingut del manual, i que\nrestaran a l’espera de la seva difusió a les 660.000 llars a Barcelona.\nD’altra banda, exposa que la pobresa és heretable, en el sentit que un cop hi\nentres és molt difícil sortir-ne i sovint s’arrossega fins a la descendència, per la\nqual cosa entenen que no es pot permetre que les classes mitjanes i treballadores\nsobrepassin el llindar de la pobresa. En aquest sentit, informa que, el 2013, a\nBarcelona hi havia 132.000 persones a l’atur, 70.500 de les quals feia més d’un\nany que no tenien feina; a més, poc més del 50% de les persones sense feina a\nBarcelona tenen cobertura de l’atur, situació dramàtica,i que són persones que\nelles mateixes no s’identifiquen com a llars al llindar de la pobresa. És per tot això\nque van presentar la proposició i agraeix que aquest informe la reculli.\nFinalment, assenyala que són les classes mitjanes i les treballadores, que ara\nalgunes estan al llindar de la pobresa, les que els han d’ajudar a sortir de la crisi,\npel seu coneixement, per la seva capacitat emprenedora i per la seva experiència i\nexpertesa.\nLa Sra. Fandos agraeix totes les intervencions, i comunica que en alguns casos\nen prenen nota, atès que creu que serviran per ampliar el que avui han presentat.\nAmb relació a la pregunta del Sr. Gomà de per què presenten això, explica que\nuna mica sorgeix arran que moltes vegades surt aquí la manca de serveis i, per\ntant, el que pretén és explicar què estan fent. Així mateix, reconeix que fins ara\nalgunes accions comunicatives, com la teleassistència, només van adreçades als\nusuaris d’aquests serveis, però que, a partir d’ara, arran de la proposició d’UpB,\naprovada per tots els grups, s’enviarà a totes les llars un manual de consells,\nserveis, etc. I la seva intenció és incloure-hi tots els serveis perquè la gent sàpiga\nen què els poden ajudar des dels serveis socials.\nPel que fa al tema de l’IBI, indica que pensava que hi era i que ho comunicarà\nperquè s’hi inclogui, juntament amb d’altres que potser tampoc hi són.\n\n3773\n\n\f3774\n\nGASETA MUNICIPAL DE BARCELONA\n\nNÚM. 21\n\nA continuació, remarca que la seva intenció és que aquest material sigui senzill i\nentenedor, però que inclogui tots els serveis. Apunta que potser, si quedés massa\nllarg, haurien de fer només el que els altres grups diuen.\nQuant al tema de gènere, que ha comentat el Sr. Gomà, comenta que li sap\nmolt de greu i que ella, en l’àmbit dels esports, sempre hi té molta cura en aquest\ntema, i que aquí li ha passat per alt, tot i que revisa tot el material acuradament\namb relació al gènere; en qualsevol cas, en pren nota i ho revisaran.\nPer acabar, amb relació al telèfon únic, indica que el del CUESB, que és un 900,\nli sembla que és gratuït, i que es pot trucar al 010 i a aquest 93, i que estudiaran\nla possibilitat que tot passi per un 900.\nLa Sra. Martín exposa que no sap veure on posa que aquesta informació\ns’enviarà a cada domicili.\nLa Sra. Fandos li contesta que això surt a la proposició d’UpB.\nLa Sra. Martín replica que a la proposta sí que hi surt, però no a l’informe. A\ncontinuació, opina que la informació que s’ha d’enviar als domicilis ha de ser molt\nsimplificada, amb un telèfon d’informació i amb uns quants supòsits del tipus «Si\nvostè està en aquesta situació x, adrecis a x; però si vostè està en una situació x i\nno sap què ha de fer, truqui..., perquè els serveis socials l’ajudaran», per exemple;\nés a dir, una cosa molt senzilla perquè les persones sàpiguen on poden acudir si\nnecessiten ajuda.\nLa Sra. Fandos reitera que, com que a la pàgina 30 ja hi ha la proposició\npresentada per UpB, en la qual s’estableix clarament que s’ha d’enviar a totes les\nllars de Barcelona, no van considerar necessari especificar-ho més.\nEs dóna per tractat.\nd) Compareixences Govern municipal\nDel Grup Municipal PSC:\n3. Que comparegui el responsable del Govern municipal per donar compte de les\nactuacions que tenen previstes per fer front a la realitat socioeconòmica i millorar\nles condicions de vida de les persones de seixanta anys i més de la ciutat.\nLa Sra. Díaz exposa que el 9 d’abril va tenir lloc al Saló de Cent el Plenari del\nConsell Municipal de la Gent Gran, en el qual diferents membres van manifestar la\nseva preocupació pels problemes i les necessitats de la gent gran i que trobaven\ninsuficients els recursos municipals. Així mateix, informa que, segons el\nDepartament d’Estadística municipal, la gent gran a la ciutat representa el 21% de\nla població (60% dones i 40% homes) i que, d’acord amb l’última enquesta de\ncondicions de vida, 242.900 persones no poden mantenir el seu habitatge a una\ntemperatura adient, 7.100 persones no poden menjar carn o peix dos cops la\nsetmana, i 604.300 persones no poden fer front a les despeses imprevistes.\nAssenyala que també cal tenir en compte que hi ha 116.075 persones més grans\nde vuitanta anys i que l’índex d’envelliment a la ciutat és del 34,3%. A tot això cal\nafegir-hi que, segons les dades del sector, perquè fa més de dos-cents dies que\nesperen que el Govern els faciliti les dades, hi ha més de 7.000 persones grans en\nllista d’espera per a una plaça de residència; com també que gairebé hi ha\n100.000 persones més grans de seixanta anys que tenen uns ingressos per sota de\nl’IPREM (menys de 532 euros), segons les dades de l’Àrea de Qualitat de Vida.\nPer tot això, considera que calen actuacions urgents per tal de no fer més\nvulnerables encara els més febles.\nD’altra banda, manifesta que, quan s’estava elaborant el Pla d'Inclusió Social de\nBarcelona 2012-2015, el seu grup ja va dir que caldria insistir i reforçar les accions\ni els serveis per cobrir les necessitats més bàsiques de les persones grans; com\ntambé que el mes de desembre passat es va aprovar, en aquesta comissió, per\nunanimitat de tots els grups, elaborar un informe diagnòstic per atendre les\nnecessitats de les persones grans, que estan patint més greument les\nconseqüències de la crisi.\nÉs per tot això, després de gairebé cinc mesos, que volen conèixer quines són\nles actuacions que tenen previstes per fer front a la realitat socioeconòmica i per\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nmillorar les condicions de vida de les persones de més de seixanta anys de la\nciutat.\nLa Sra. Roset exposa que el mes de desembre passat el PSC va presentar una\nproposició perquè s’elaborés un estudi sobre la realitat socioeconòmica i les\ncondicions de vida de les persones de seixanta-cinc anys o més. A continuació,\nremarca les dades que ja ha donat la Sra. Díaz sobre les persones grans, i hi\nafegeix que l’índex de solitud no volguda o poc volguda és del 25,7%.\nTot seguit, explica que pensaven que podrien presentar aquest informe en un\ntermini de tres mesos, tal com se’ls demanava, atès que ja disposaven d’un estudi\nde les condicions de vida de les persones grans de la ciutat –que l’ajuntament el fa\nperiòdicament– amb dades del 2011. Ara bé, van considerar que calia oferir una\nvisió actual, amb dades més properes, de com la ciutat afronta els seus reptes i de\nquins programes ofereix a la gent gran per fer front a les seves necessitats.\nÉs per això que estan acabant de tancar l’estudi i que la seva intenció és\npresentar-lo a la propera comissió. En aquest sentit, comunica que haurien desitjat\nque aquesta compareixença es posposés fins al mes de juny, cosa que no ha estat\nacceptada pel grup proposant, i avança que l’informe costa de dues parts. Una\nprimera part amb la descripció de la situació econòmica de les persones grans de\nBarcelona, del seu estat de salut i benestar i del seu entorn físic i social, amb\ndades del 2011. I una segona part en què s’explica com el Govern de la ciutat fa\nfront a aquestes necessitats de la gent gran. Amb relació a aquesta segona part,\nindica que ja s’estan fent coses, que s’està avançant en les quatre línies\nestratègiques del Pla municipal per a les persones grans 2013-2016. I els recorda\nque la primera, sobre la participació de les persones grans, és una manera també\nde lluitar contra la solitud i l’aïllament; la segona se centra en el benestar i la salut\nde les persones grans; la tercera és acompanyada d’una mesura de govern sobre\nel bon tracte i la prevenció i l’abordatge del maltractament, i la quarta fa incidència\nen temes d’accessibilitat, mobilitat i seguretat de les persones grans.\nAixí mateix, comenta que s’estan desplegant les deu mesures de govern sobre\nenvelliment actiu i bon tracte des dels deu districtes, que han incrementat els\nrecursos i serveis destinats a atendre les necessitats de la gent gran amb ajuts\neconòmics d’inclusió, que són prestacions econòmiques bàsiques d’urgència social,\ncom també que han eliminat les llistes d’espera de la teleassistència i que han\naugmentat el nombre de menjadors per als àpats en companyia i el nombre de\npersones ateses en el servei d’àpats a domicili.\nA continuació, informa que també han finalitzat nous habitatges amb serveis i\nhan donat resposta immediata a les urgències a través del SAUV, com també han\naugmentat les places del programa Respir, o l’ampliació de programes com Radars\na tots els districtes, entre altres coses.\nEn resum aquests són alguns exemples de l’acció que ja realitza el Govern i que\nesperen poder exposar amb més detall a la comissió del mes de juny.\nLa Sra. Díaz agraeix l’explicació de les actuacions que fa el Govern. Ara bé, li\ncomenta a la Sra. Roset que ja li va dir que aquesta compareixença era motivada\nper la cruesa de les intervencions dels membres del Consell Assessor de la Gent\nGran i que el que exposa avui aquí són paraules dels membres que representen\nentitats de gent gran al Consell Plenari, que textualment van dir que l’ajuntament,\nla Generalitat i el Govern central els maltractaven físicament i moralment, com\ntambé van dir que volien solucions reals ja.\nPer tant, assenyala que la gent gran que passa gana no pot esperar un mes més\nque s’acabi aquest informe, que són necessitats bàsiques, i per això demanen\naquesta urgència.\nD’altra banda, exposa que fa 1.032 dies que estan al Govern i que no desmereix\nel que han fet, que és veritat que hi ha increments i ampliacions, però que el\nproblema és que no tenen un model de ciutat a mitjà i llarg termini per a les\npersones. A més, assenyala que al seu programa de govern deien que donarien\nresposta a les places residencials per a la gent gran amb dependència, que\ndonarien suport a un model residencial i de centre de dia més flexible i polivalent,\nperò fa més de dos-cents dies que esperen que els donin la dada de les llistes\nd’espera; com també el seu programa electoral establia que «les persones grans\n\n3775\n\n\f3776\n\nGASETA MUNICIPAL DE BARCELONA\n\nNÚM. 21\n\nhan de poder accedir a un centre de dia que estigui a deu minuts de casa seva\ncom a màxim».\nPer tot això demana que donin resposta als seus compromisos amb els\nciutadans i les ciutadanes i sobretot amb aquestes cent mil persones que cobren\nmenys de cinc-cents euros i que, malauradament, estan remenant contenidors,\nencara que no els agradi veure-ho.\nLa Sra. Martín reconeix que cal treballar sobre els efectes de la crisi en les\npersones que ja estaven en situació de vulnerabilitat econòmica i que a la ciutat hi\nha un nombre important de persones grans que perceben pensions molt baixes i\nque fins fa poc rebien ajudes econòmiques de les seves famílies, però que, a causa\nde la crisi, algunes han deixat de rebre aquest suport, o algunes fins i tot són elles\nles que han d’ajudar econòmicament els seus fills o néts.\nPer això, considera que cal tenir en compte aquesta situació en la diversitat i\npromoció dels serveis i les iniciatives municipals, i enfortir totes les que siguin\nbeneficioses per a les persones grans, especialment per a les més vulnerables.\nTot seguit, creuen que és molt important resoldre el tema de la manca de places\nde residència, que és un punt en què hi ha mancances severes i que, per tant,\ncaldria intensificar els esforços i solucionar aquest tema; com també consideren\nque cal intensificar el suport del Servei d’Atenció Domiciliària, continuar\naprofundint en el tema dels maltractaments i ampliar els serveis d’àpats en\ncompanyia i àpats a domicili, entre altres mesures.\nFinalment, manifesta que ells són, encerta manera, optimistes i creuen que\naquesta mala època acabarà, però mentrestant cal posar tots els esforços per\npal·liar les conseqüències negatives de la situació actual i ajudar la gent gran en\ntot allò que es pugui.\nEl Sr. Gomà fa tres reflexions. Primer de tot, amb relació a la realitat de les\npersones en aquesta ciutat, creu que han acumulat una trajectòria de saber\nanalitzar i llegir quina és la realitat de les persones grans des de diferents\ndimensions: les condicions materials de vida de les persones grans, però també tot\nallò que té a veure amb el seu benestar físic, amb el benestar emocional i amb els\nelements de participació i de protagonisme intergeneracional de les persones grans\na la ciutat.\nEn segon lloc, destaca dos elements molt punyents en la realitat de les persones\ngrans. D’una banda, el sistema públic de pensions fa que la garantia de rendes en\nles persones grans estigui més assegurada que en altres franges d’edat de la\npoblació fortament castigades per l’atur i la precarietat, cosa que ha provocat que\nen moltes famílies la pensió de la persona gran sigui l’únic ingrés i que, per tant,\nhagi de servir també per cobrir necessitats bàsiques de la llar dels fills, amb la qual\ncosa la persona gran perd de manera substancial poder adquisitiu. I, d’altra banda,\nl’important escalada en l’increment de preu dels subministraments bàsics també ha\nreduït substancialment el poder adquisitiu de les pensions. Per tant, aquests dos\nelements han fet que es disparés la taxa de pobresa relativa de les persones gran.\nA més, assenyala que hi ha una altra realitat, que sovint han comentat, i és que\ncreix el nombre de persones en edat molt avançada i, per tant, augmenta el risc\nd’exclusió relacional, emocional, si no hi ha polítiques públiques molt potents.\nEn tercer lloc, exposa que, davant d’aquesta realitat, les persones grans, amb\nrelació al Govern de l’Estat i al Govern de la Generalitat, perceben determinades\nretallades de drets socials com a agressions a seva dignitat humana, i és per això\nque l’altre dia, al Consell de la Gent Gran, es van utilitzar expressions dures com\n«violència institucional». En aquest sentit, considera que és una agressió a la\ndignitat humana que el 66 per cent de les dones grans d’aquesta ciutat tinguin\npensions per sota dels 620 euros, i que no només hagin perdut la perspectiva d’un\nhoritzó d’actualització d’aquestes pensions, sinó que amb la reforma de pensions\ndel Govern de l’Estat, del Partit Popular, han perdut també poder adquisitiu; o que\ns’hagi dinamitat la Llei de la dependència i que això signifiqui que a Barcelona\n30.000 persones grans hagin quedat excloses de cobertura, o que 15.000 hagin\nvist retallades les seves prestacions, o noves incompatibilitats entre serveis; o que\nel Govern de la Generalitat hagi fet aquesta supressió indefinida de les prestacions\nvinculades a residència, o que continuïn tancades les residències dels barris de la\nProsperitat i del Clot. En definitiva, opina que cal ser conscients que tot això\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ncomença a ser percebut per les persones grans ja no com una disminució dels seus\ndrets socials, sinó com un atac a la seva dignitat humana.\nQuant a les polítiques de l’ajuntament, comenta que la realitat és més\ncomplexa, perquè és veritat que en alguns programes s’han fet ampliacions dels\nserveis per pal·liar aquestes retallades de l’Estat i de la Generalitat, però també hi\nha algun element preocupant, com és, per exemple, la frenada que hi ha hagut en\nel programa d’habitatges amb serveis a persones grans, que sospita que acabaran\naquest mandat sense ni un sol habitatge nou.\nEl Sr. Laporta assenyala que el sector de població de les persones grans sempre\nha estat castigat per unes taxes de pobresa molt elevades, a causa d’unes\npensions molt baixes en comparació amb el nivell de vida, com tampoc es pot\nobviar, tal com ara comentava el regidor Gomà, en aquests moments de crisi la\ncontribució de les persones grans en suport de les seves famílies, ja sigui\nmitjançant contribució econòmica per a l’alimentació, el pagament dels rebuts dels\nserveis o la reagrupació de les famílies a la llar de les persones grans. Per tant, els\npreocupa que la vulnerabilitat econòmica de les persones grans, i que s’agreuja\nprecisament també per aquestes raons, afecti la seva vida quotidiana –que\nl’afecta– i, per raons econòmiques, no puguin fer activitats socials, o n’hagin de fer\nmenys, cosa que comporta una situació d’abandonament i de soledat.\nEn aquest sentit, manifesta que són persones grans que, a més, pateixen\nsituacions de dependència i que viuen amb l’angoixa per l’impacta que la crisi té\nsobre els cuidadors familiars, com també situacions de privació energètica,\nd’alimentació insuficient o la impossibilitat de reparar avaries de la llar.\nEn definitiva, considera que fomentar l’envelliment actiu significa impulsar\npolítiques adreçades a la gent gran perquè esdevingui projectiva i se senti\nimplicada i compromesa amb el propi canvi i amb la ciutat, i pensen que s’està\narribant a una situació dramàtica.\nLa Sra. Roset, en primer lloc, comparteix algunes de les coses que s’han dit\navui, perquè tots són molt sensibles a tot el procés de crisi actual. Ara bé, no està\ngairebé gens d’acord amb la senyora Díaz quan ha parlat que al Consell Assessor\nde la Gent Gran es van dir coses molt dures, que sí que és veritat, però que es van\ndir per part d’algun sector determinat que sempre és més extrem. És a dir, el\nConsell Assessor de la Gent Gran, globalment, no va dir res de tot això, perquè els\nconsta tant a la presidenta del Consell Assessor com a ella mateixa.\nTot seguit, remarca que ha fet bastant esment del Pla municipal per a les\npersones grans 2013-2016 perquè, precisament, és un pla fet des de la gent gran,\ni el Consell Assessor hi va tenir molta participació, i que ara s’està desplegant\nintensament, amb molta participació de les persones grans.\nLa Sra. Canals manifesta que per als serveis socials tota la intervenció amb gent\ngran i l’atenció que se’ls ofereix és un tema absolutament prioritari. Comenta que\nestant treballant en el protocol de detecció de maltractaments, i en els casos de\nsituacions de més precarietat i necessitat s’estan oferint, evidentment, tots els\najuts perquè aquestes persones puguin continuar tenint una vida digna; com\ntambé s’activen, si cal, tots els recursos i tots els serveis per atendre les persones\nen situació de dependència.\nQuant als àpats en companyia, comunica que tenen previsió d’incrementar els\nmenjadors, d’acord amb la necessitat que vagin detectant, i que és un servei molt\nben valorat.\nPer acabar, creu que l’ajuntament i els serveis socials disposen dels recursos\nnecessaris per afrontar una situació certament molt difícil i que tothom en aquesta\nciutat si té cap necessitat, i es valora en aquest sentit, disposa dels recursos per\npoder-la pal·liar.\nEs dóna per tractada.\nDel Grup Municipal ICV-EUiA:\n4. Que comparegui el responsable del Govern municipal per tal d’informar del\ndesenvolupament del primer any del Pla d’inclusió social de Barcelona 2012-2015.\nEs retira\n\n3777\n\n\f3778\n\nGASETA MUNICIPAL DE BARCELONA\n\nNÚM. 21\n\nIII) Propostes a dictaminar\na) Ratificacions\nb) Propostes d’acord\n5. Atorgar la medalla d’or al mèrit esportiu al Sr. David Moner i Codina pel seu\ncompromís, per la llarga trajectòria com a directiu i per les idees i projectes que ha\ndut a l’esport català.\nLa Sra. Fandos proposa fer les intervencions sobre aquest tema al Plenari i\nconèixer ara el posicionament dels grups. Creu que és una medalla molt\nmerescuda pels molts anys al capdavant del món de l’esport federatiu del Sr.\nMoner.\nEs dictamina amb el posicionament favorable de CiU, PSC, ICV-EUiA i UpB i amb\nla reserva de vot del PP.\n6. Autoritzar la sol·licitud de l’Ajuntament de Barcelona a la renovació del\nreconeixement del municipi de Barcelona dins el Programa CAI Ciutats Amigues de\nla Infància creat per UNICEF Espanya. Facultar la Ima. Sra. Irma Rognoni i Viader,\nregidora de Família, Infància, Usos del Temps i Discapacitats de l’Ajuntament de\nBarcelona, per a la signatura de tots aquells documents que es derivin de\nl’esmentada renovació.\nEs dictamina amb el posicionament favorable de tots els grups.\n7. Autoritzar l’adhesió de l’Ajuntament de Barcelona a la VI Fase de la Xarxa de\nCiutats Saludables de l’Organització Mundial de la Salut a Europa. Facultar la Sra.\nCristina Iniesta i Blasco, delegada de la ciutat de Salut, per a signar la\ndocumentació pertinent dimanant d’aquest acord i realitzar les actuacions\nnecessàries per a la seva efectivitat.\nEs dictamina amb el posicionament favorable de tots els grups.\n8. Aprovar l’expedient 20140096 de reconeixement de crèdit per un import de\n58.019,77 euros, IVA inclòs, atesa la necessitat de regularitzar despeses a favor\nde JOSEL, SL, realitzades durant l’any 2010 i no reconegudes en l’exercici que els\ncorresponia. Autoritzar, disposar i obligar la despesa per un import de 58.019,77\neuros, IVA inclòs, amb càrrec al pressupost de 2014, i partida pressupostària 0201\n– 63824 – 23011, a favor de JOSEL, SL, amb NIF núm. B08236127.\nLa Sra. Figuerola exposa que l’any 2010, com alguns deuen recordar, a la seu\ndel centre de serveis socials de Padilla-Diagonal hi havia un problema greu i\ndiversos treballadors havien tingut problemes de salut, per la qual cosa es va\ntrobar un local alternatiu, que és l’actual, a València, 344. Així mateix, com que hi\nhavia un informe de Salut que demanava que en el termini d’un mes i mig es\ndeixés el local, es va pactar amb el propietari (és un local de lloguer) que les\ndespeses de les obres anessin al primer any de lloguer. Un cop finalitzades les\nobres, es va fer la inspecció per part del Comitè de Salut de l’Ajuntament i el\nComitè de Salut va detectar que hi havia alguns temes d’aire que calia modificar;\nels serveis tècnics van pressupostar aquestes obres i són aquests diners que ara es\npaguen.\nEn aquell moment es va decidir, per no retardar-ho més, que acabés aquestes\nobres la mateixa empresa que havia fet les obres, i van finalitzar en quinze dies, i\nel 15 de juny, tal com era el compromís, es van traslladar tots els equips. Ara bé,\na l’hora de pagar-ho, va resultar que aquesta empresa, JOSEL, tenia un deute amb\nHisenda i els van comunicar que, mentre aquest deute amb Hisenda no es pagués,\nl’ajuntament no els podia pagar. L’empresa va notificar, al desembre del 2013, que\nhavia cobert tots els seus deutes, cosa que es va confirmar amb Hisenda. A partir\nd’aquí, l’interventor, a finals del mes de gener del 2014, va fer un informe positiu\nconforme es podia pagar aquest import. I, com que són uns diners del 2010, s’ha\nde fer el pas aquest de dictaminar-ho en Comissió i aprovar-ho en Plenari.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEs dictamina amb el posicionament favorable de tots els grups.\nIV) Part decisòria / executiva\na) Ratificacions\nb) Propostes d’acord\n9. Atorgar una subvenció màxima a favor de l’entitat Club Unión Deportivo\nHebrón-Teixonera, amb NIF G-62856687, concessionària del contracte de gestió de\nserveis públics en la modalitat de concessió per a la gestió i explotació del camp\nmunicipal de futbol de la Vall d’Hebron i els camps municipals de futbol i rugbi de\nla Teixonera, per un import màxim de 141.500,00 euros, per cobrir el dèficit de\nl’explotació previst de l’any 2014, motivat per la modificació dels preus públics de\ndeterminades prestacions de les instal·lacions esportives municipals acordada per\nla Comissió de Govern en data 14 de desembre de 2011, i de conformitat amb el\ntopall màxim de subvenció establert per l’acord de la Comissió de Qualitat de Vida,\nIgualtat, Joventut i Esports, de 16 d’abril de 2013; autoritzar i disposar de\nl’esmentada despesa amb càrrec al compte corresponent del pressupost de\ndespeses de l’exercici 2014.\nLa Sra. Vila exposa que l’acord majoritari de donar suport a la promoció de\nl’esport base repercuteix negativament en els gestors sobretot dels camps de\nfutbol de la ciutat, i per això, des de l’IBE, s’atorguen aquestes subvencions amb la\nfinalitat de corregir aquest dèficit que es produeix a l’hora d’explotar\neconòmicament aquests equipaments, i que aquest és el cas d’aquest equipament\nesportiu del barri de la Teixonera.\nLa Sra. Vila expressa el vot favorable de CiU, la Sra. Moraleda expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nc) Proposicions\n\nV) Part d’impuls i control\na) Proposicions / declaracions de grup\nDel Grup Municipal PSC:\n10. La Comissió de Qualitat de Vida, Igualtat, Joventut i Esports insta el Govern\nmunicipal a destinar 28 milions d’euros del superàvit pressupostari de l’exercici\n2013 per a la finalització de les obres de l’Hospital del Mar.\nLa Sra. Jaurrieta exposa que el Govern tanca l’exercici 2013 amb un superàvit\nde 140 milions d’euros, cosa que el seu grup considera que és un greu error i que\naquest superàvit s’hauria de destinar a les necessitats de la gent, i més tenint en\ncompte que la crisi ja fa cinc anys que dura.\nPer aquest motiu, proposen una sèrie de prioritats per poder destinar aquests\n140 milions d’euros a diferents iniciatives de gran rellevància. En concret, pel que\nfa a aquesta comissió, creuen que és molt prioritària la finalització de les obres de\nl’Hospital del Mar. Consideren, d’acord amb el centre, que amb aquests 28 milions\nd’euros es podria resoldre la finalització de les urgències, les instal·lacions i l’obra\nparada. En aquest sentit, recorda que l’Hospital del Mar té assignada una població\nde més de 300.000 persones, dels districtes de Ciutat Vella i Sant Martí, i que les\nurgències d’aquest hospital han quedat petites i requereixen urgentment noves\ninversions.\n\n3779\n\n\f3780\n\nGASETA MUNICIPAL DE BARCELONA\n\nNÚM. 21\n\nTot seguit, especifica que aquestes obres fa més de quatre anys que estan\naturades (un mes amb el tripartit i quaranta mesos amb el Govern de CiU). Per\ntant, creu que ara no s’ha de parlar de l’atribució de responsabilitats de cada grup\npolític, sinó que cal mirar endavant i posar la solvència de l’Ajuntament de\nBarcelona al servei de la seva ciutadania.\nLa Sra. Pajares manifesta que, com bé sap la Sra. Jaurrieta, el grup del PP\nsempre han donat suport a les propostes referents a les obres del servei\nd’urgències de l’Hospital del Mar, com també que sempre han dit que els sorprèn\nque el grup que ha governat a la Generalitat durant dues legislatures (gairebé set\nanys) i unes quantes més a l’Ajuntament de Barcelona, que, per tant, tenia\nl’oportunitat de portar a terme aquestes infraestructures, no ho fes i que ara\nreclami amb aquesta fermesa i amb aquesta contundència la priorització\nd’aquestes obres. Pel que fa al que ha comentat la Sra. Jaurrieta que el Govern\ntripartit només les va tenir parades durant un mes, assenyala que el retard en la\nfase preliminar i en la resta de fases va ser molt considerable.\nD’altra banda, comunica que, en aquest cas, no els poden donar suport perquè\nel marc legal vigent no ho permet, tal com ha quedat prou clar en el debat que\ns’ha produït aquest matí a la Comissió de Cultura arran d’una proposta presentada\ntambé pel grup del PSC.\nTot seguit, informa que la Llei d’estabilitat pressupostària estableix que el\nsuperàvit s’ha de destinar a amortitzar o a reduir el deute de l’ajuntament, i que\nen cas de superàvit en l’exercici l’ajuntament pot augmentar la despesa del\npressupost de l’exercici següent, en aquest cas, el 2014, per sobre del màxim\npermès, però això no vol dir que es pugui gastar el superàvit, sinó que ha de\ntrobar un ingrés addicional respecte a aquesta nova despesa o bé reduir altres\ndespeses pressupostades inicialment.\nPer tot això, considera que hi ha altres fórmules per assolir aquesta quantitat\nper a les obres de l’Hospital del Mar, i que, tal com està formulada la proposta, no\nhi poden sonar suport.\nLa Sra. Ribas coincideix en algunes de les coses que ha dit la Sra. Pajares, i,\ncom ja va dir en l’últim Plenari, reafirma que Barcelona no es pot permetre tenir\nl’Hospital del Mar com està ara, més tenint en compte que durant molt anys va ser\npropietat municipal i que fins i tot ara l’Ajuntament de Barcelona té un 40% de\npresència als seus òrgans de gestió i que la població que atén aquest hospital\npertany a una de les zones amb menys capacitat adquisitiva de la ciutat.\nTot seguit, exposa que l’Hospital del Mar té des de fa anys un pla d’inversions\nper posar-se al dia i per millorar les seves instal·lacions, que aquest pla era\nanterior a la crisi econòmica i que, per tant, difícilment es pot realitzar en la seva\ntotalitat. Per això, la quantitat que proposa la proposició no és per a la finalització\nde la primera fase de la inversió, sinó només per al tancament de l’edifici, perquè\nno tancar-lo significa llençar part dels molts diners que s’hi van invertir\nanteriorment, i poder posar en marxa les noves urgències, que és segurament la\nprincipal prioritat de l’Hospital del Mar.\nEn aquest sentit, recorda que aquesta inversió està prevista en el conveni per a\nla millora de la xarxa sanitària a la ciutat de Barcelona, que acaba l’any que ve.\nEn definitiva, creu que hi ha unanimitat a afirmar la necessitat de poder disposar\nd’aquestes noves urgències, fins i tot unanimitat que l’ajuntament pot i ha de tenir\nun paper decisiu en la resolució d’aquesta situació, sobretot tenint en compte que\nel Departament de Salut ni pot ni vol fer-ho. És a dir, tots podrien estar d’acord\nque l’ajuntament incideixi, també econòmicament, en la resolució d’aquest\nproblema fins que la Generalitat pugui fer-se’n càrrec, com ja s’ha fet en altres\nocasions.\nD’altra banda, avisa que el que el seu grup no acceptarà que el Govern\nmunicipal utilitzi una inversió social com aquesta, acceptada unànimement, com a\ntapadora per poder justificar operacions que, al seu entendre, són contràries a\nl’interès general, com ara privatitzacions que acaben significant una pèrdua\neconòmica per a la ciutat a canvi d’un benefici privat.\nFinalment, remarca que l’ajuntament ha obtingut, el 2013, un superàvit de 139\nmilions d’euros, als quals cal sumar els 80 milions d’euros del 2012. Per tot això,\nassenyala que votaran a favor d’aquesta proposició.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Laporta recorda que els seus companys de coalició, ERC, el 2007 ja van\nvotar a favor de la modificació del pla urbanístic necessària per dur a terme les\nobres d’ampliació i millora del Parc de Salut del Mar. Per tant, i perquè pensen que\nels veïns i les veïnes de Ciutat Vella i Sant Martí no mereixen ser penalitzats, cal\nampliar el que ja s’hauria d’haver ampliat fa anys.\nTot seguit, alerta de la situació que es pot produir derivada de la Llei\nd’estabilitat pressupostària, atès que aquesta llei només permet destinar els\nsuperàvits obtinguts a inversions financeres sostenibles, i que la disposició\naddicional sisena de la Llei reguladora d’hisendes locals estableix una relació del\nque es consideren inversions sostenibles financerament, que són: sanejament\nd’aigües, tractament de residus, protecció i millora del medi ambient, enllumenat\npúblic, estructures agropecuàries, indústria i energia, comerç, ordenació i promoció\nturística, promoció i manteniment d’infraestructures del transport, recursos\nhidràulics, investigació científica, societat de la informació i gestió del\nconeixement. Per tant, dins d’aquesta relació d’inversions sostenibles, no veuen la\npossibilitat que es puguin destinar aquests superàvits ni a la construcció d’escoles\nni d’hospitals, ni a programes de suport a l’emprenedoria, ni a polítiques\nd’ocupació.\nEn definitiva, exposa que cal un estudi en profunditat per trobar la manera de\npoder destinar aquest superàvit a les ampliacions de l’Hospital del Mar, atès que\naquell pacte entre el PSOE i el PP, quan governava el Partit Socialista, limita el\ndèficit i obliga les corporacions locals a presentar l’equilibri pressupostari, cosa que\npodria provocar aquesta situació paradoxal de no poder disposar del superàvit per\na les obres d’ampliació d’aquest hospital.\nLa Sra. Iniesta manifesta que el Govern municipal sempre s’ha posicionat per la\npriorització de la finalització de les obres de l’Hospital del Mar. Tot seguit, remarca\nque a tots els uneix la voluntat que la gent de Ciutat Vella i Sant Martí estigui\natesa amb les millors condicions i que han treballat exhaustivament per buscar les\nfórmules de finançament.\nPer acabar, recorda que el conveni del 2006 era per a cinc anys; per tant, va\nfinalitzar el 2011, i li passa la paraula al Sr. Miret perquè expliqui més els detalls.\nEl Sr. Miret exposa que aquí hi ha un problema tècnic de tipus legal, que des del\npunt de vista polític tots coincideixen en la necessitat urgent de finalitzar aquestes\nobres d’ampliació, però que, tal com apuntava el Sr. Laporta, la Llei d’estabilitat\npressupostària i de racionalització i sostenibilitat de l’Administració local estableix\nque els superàvit només es pot dedicar al deute, i pagar deute en aquest moment\nno té sentit, atès que l’ajuntament paga un 2,9% i el cost de finançament de\ntresoreria actualment està entorn del 6%.\nTot seguit, manifesta que, des d’un punt de vista estrictament legal, es fa molt\ndifícil encaixar aquestes obres en les «inversions productives financerament\nsostenibles». És per això que el Govern manté aquesta tresoreria forta i, alhora, ha\nfet una opció d’inversió a través d’habitatge social de lloguer.\nPer acabar, remarca que el superàvit de l’ajuntament no és fruit d’una contenció\nen les despeses, sinó tot el contrari, l’ajuntament ha executat les despeses en un\npercentatge altíssim (96-97%) i la despesa s’ha incrementat el 2014 en un 12%.\nQuant a la despesa i a la inversió social, indica que la mitjana entre el 2007 i el\n2011 (abans del mandat) era de 154 milions d’euros l’any i aquest 2014 és de 241\nmilions d’euros.\nLa Sra. Iniesta expressa el vot contrari del seu grup i reitera que el seu\ncompromís és continuar treballant per les obres de l’hospital.\nLa Sra. Jaurrieta mostra la seva sorpresa pel debat econòmic, que pensava que\nes tindria en la Comissió d’Economia del dia següent i no en aquesta. Tot seguit,\nmanifesta que està sorpresa tant pel grup de CiU com pel Sr. Laporta i la Sra.\nPajares, perquè s’amaguen darrere d’arguments tècnics quan aquí estant parlant\nde política. Que, des de l’àmbit polític, cal estar al costat de la gent i que per això\nhan presentat aquesta proposta, que ha tingut en compte els criteris tècnics, que\nté tota la base tècnica per dur-se endavant.\nEn aquest sentit, recorda que hi ha tres paràmetres de la Llei d’estabilitat\npressupostària que es poden incomplir (com ara el nivell del deute o tenir dèficit o\ntenir una regla d’un tant per cent sobre la despesa)i que, si s’incompleix un\n\n3781\n\n\f3782\n\nGASETA MUNICIPAL DE BARCELONA\n\nNÚM. 21\n\nd’aquests tres, s’ha de fer un pla economicofinancer, que en aquest cas, com que\nexcediria l’1,5% de la despesa no financera, només caldria que fos d’un any, no\ncaldria que fos de tres anys, com va passar en el mandat anterior. I això els\npermetria posar la solvència de l’Ajuntament de Barcelona al servei de les\nnecessitats d’aquesta ciutat, pel que fa a política ocupacional i econòmica i en\nl’àmbit social.\nA continuació, assenyala que, si tenen cap dubte, els tècnics del Grup Socialista,\nel Sr. Miret i els tècnics de l’ajuntament els poden explicar aquesta senzilla\nfórmula, que s’utilitza en qualsevol organisme.\nPer acabar, manifestar que no vol entrar en els orígens de les despeses o en els\norígens de la paralització de les obres d’aquest hospital. Ara bé, constata que els\núnics governs que han invertit en l’Hospital del Mar han sigut governs\nprogressistes, ja estiguessin a la Generalitat o a l’Ajuntament de Barcelona.\nLa Sra. Pajares li replica que pressupostar és molt fàcil i que on realment es veu\nsi aquest pressupost s’ha posat en marxa o no és en l’execució del pressupost, i és\nevident que ells van paralitzar les obres, és a dir, la consellera Geli al desembre\ndel 2010.\nTot seguit, manifesta que no entrarà en un debat sobre temes tècnics entre\nassessors, perquè possiblement segons el grup al qual pertanyin diguin una cosa o\nun altra; a més, considera que el Sr. Miret i el Sr. Laporta ho han explicat força bé.\nFinalment, creu que ningú està en contra d’aquestes obres a l’Hospital del Mar,\nsinó de la formulació amb què s’ha presentat aquesta proposta.\nLa Sra. Ribas reconeix que no se sent capacitada per fer un debat sobre aquests\naspectes econòmics i que, per tant, no hi entrarà. En tot cas, considera que\naquesta és una inversió neta, perquè després no demana un augment de la\ndespesa corrent, entre altres coses perquè, si s’hagués de fer, l’hauria de fer una\naltra administració; i a més perquè és un servei que ja existeix, que el que es\npretén és que es pugui atendre en millors condicions.\nD’altra banda, creu que amb aquest argument de la Llei d’estabilitat\npressupostària el que fan és fer evident un dels objectius d’aquesta llei, que és\nactuar de parapet per amagar la manca de voluntats polítiques.\nPer acabar, remarcar que entre els anys 2005 i 2010 es va invertir com mai en\nels equipaments sanitaris públics a la ciutat de Barcelona i que, des del 2011 fins\nara, l’únic que s’ha fet és acabar algunes coses, però ni tan sols totes. És per això\nque conclou que CiU no creu en la sanitat pública i no creu en la ciutat de\nBarcelona.\nEl Sr. Laporta comunica que la seva intenció no era sorprendre la Sra. Jaurrieta,\nsinó constatar una situació que deriva de la Llei d’estabilitat pressupostària, que\nprecisament ells van votar i no pas el seu grup.\nFinalment, manifesta que el seu vot serà d’abstenció fins que no s’aclareixi\naquesta situació, i insisteix que estan clarament a favor de les obres d’ampliació,\nperò pensa que cal tenir en compte aquesta situació a què ha fet referència en la\nseva primera intervenció.\nLa Sra. Jaurrieta agraeix el suport a aquesta proposta d’ICV-EUiA, com també\nl’abstenció d’UpB. A continuació, assenyala que, com a polítics, cal tenir molt clar\nque no si no s’inverteix el superàvit en la ciutadania i no s’utilitzen mesures com\nles que proposen, podran continuar sent l’ajuntament solvent que va deixar\nl’alcalde Hereu, però poca cosa més. Considera un greu error polític i una\nirresponsabilitat que l’ajuntament vagi acumulant superàvit (60 o 80 milions\nd’euros el 2012, 140 milions el 2013, i possiblement 200 milions el 2014) quan la\nciutadania passa per una de les pitjors crisis en dècades.\nPer acabar, indica que el seu grup continuarà batallant perquè es puguin\nfinalitzar les obres de l’Hospital del Mar i puguin tenir el servei d’urgències que\nmereixen.\nLa Sra. Fandos expressa el vot contrari de CiU, la Sra. Jaurrieta expressa el vot\nfavorable del PSC, la Sra. Pajares expressa el vot contrari del PP, la Sra. Ribas\nexpressa el vot favorable d’ICV-EUiA i el Sr. Laporta expressa l’abstenció d’UpB. Es\nrebutja.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nDel Grup Municipal PP:\n11. La Comissió de Qualitat de Vida, Igualtat, Joventut i Esports acorda: instar\nel Govern municipal a presentar un pla «Barcelona inclou» que serveixi d’eina\ncontra la discriminació, a favor de la plena accessibilitat i per facilitar la participació\nsocial de les persones amb discapacitat, en un termini màxim de tres mesos.\nAquest pla hauria d’incloure l’assignació dels recursos necessaris per dur-lo a\nterme, així com un calendari d’actuacions municipals coordinades i consensuades\nen els diferents àmbits socials, comptar amb el diàleg permanent de les\norganitzacions més representatives de les persones amb discapacitat i incorporar\nun sistema d’avaluació i seguiment que permeti verificar el seu desenvolupament.\nLa Sra. Martín exposa, primer de tot, que a Barcelona hi ha unes 132.000\npersones amb discapacitat legalment reconeguda, un 8 per cent de la població,\nsegons les darreres dades del Departament de Benestar Social i Família de la\nGeneralitat. Tot seguit, assenyala que a la Convenció sobre els drets de les\npersones amb discapacitat de les Nacions Unides, ratificada per Espanya el 23 de\nnovembre del 2007, i recollida en la Llei general de drets de les persones amb\ndiscapacitat, s’introdueix el reconeixement que aquestes persones són titulars de\ndrets i que els poders públics estan obligats a garantir el seu ple exercici, superant\nel concepte assistencial, i garantir la protecció dels drets de les persones amb\ndiscapacitat.\nEn segon lloc, assenyala que fins a l’any 2006 van disposar del Pla municipal\nd’accessibilitat 1996-2006, del qual no es van complir tots els objectius, però sí\nque es va avançar considerablement quant a la supressió de barreres per a les\npersones amb discapacitat. Tot seguit, manifesta que ara, vuit anys després,\nBarcelona no compta amb cap full de ruta que marqui uns objectius a complir en\nun termini determinat i que serveixi d’eina per garantir amb convicció els drets de\nles persones amb discapacitat i aconseguir la seva plena participació en igualtat\nd’oportunitats amb la resta de ciutadans de la ciutat.\nEn aquest sentit, indica que l’única mesura municipal ha estat en l’àmbit de\nl’esport, i és la mesura de govern del maig del 2012 de l’Esport inclou, i precisa\nque l’àmbit de la discapacitat és molt més ampli.\nEn tercer lloc, exposa alguns exemples per fer palesa quina és la situació actual:\nd’un total de 339 centres escolars i instituts públics, només 191 (56%) són\ntotalment accessibles; d’un total de 784 àrees de jocs infantils als jardins i parcs\npúblics de la ciutat, només 11 (1,4%) són aptes per a infants amb discapacitat;\nd’un total de 2.562 parades de TMB, només 953 (37%) disposen de pantalles\nd’informació a l’usuari (PIU), i només 1.075 (42%) del sistema d’informació a\nl’usuari; de les 123 estacions de metro de Barcelona, 20 (16%) encara són\ninaccessibles per a les persones amb mobilitat reduïda, i a més són les estacions\namb més densitat de passatgers (Clot, Urquinaona, Espanya, Plaça de Sants,\nMaragall, Verdaguer, Ciutadella, Vila Olímpica, Jaume I, Poble Sec, etcètera); i\ntambé resta pendent d’aconseguir completar la xarxa de semàfors amb senyals\nacústics, eliminar barreres al cent per cent dels museus i d’altres equipaments\nculturals públics.\nPer tot això presenten aquesta proposta, perquè estan convençuts que han de\nvetllar per una accessibilitat integral i universal, en tots els àmbits de la vida:\nl’educació, el transport, la cultura, l’oci, els esports, la mobilitat, l’urbanisme, el\nlaboral; és a dir, vetllar per una ciutat integradora en igualtat real d’oportunitats.\nEn definitiva, opina que cal donar resposta a totes les demandes i necessitats de\nles persones amb discapacitat, que no poden limitar la inclusió al món de l’esport,\nperquè les institucions públiques s’han d’implicar en la plena integració de les\npersones amb discapacitat, i cal fer-ho comptant amb el diàleg permanent de les\nentitats més representatives del sector de la discapacitat.\nFinalment, manifesta que aquests són, en conclusió, els objectius del pla\n«Barcelona inclou» que presenten amb aquesta proposta, per a la qual demanen el\nsuport de tots els grups, ja que creuen fermament que cal fomentar la igualtat\nd’oportunitats de les persones amb discapacitat, eliminar els obstacles que la\ndificulten i promoure una ciutat inclusiva en la qual tots puguin desenvolupar les\n\n3783\n\n\f3784\n\nGASETA MUNICIPAL DE BARCELONA\n\nNÚM. 21\n\nseves capacitats i talents, especialment les persones vulnerables, entres les quals\nes troben les persones amb discapacitat.\nPer acabar, indica que el PSC els ha presentat una transacció, la qual agraeixen\nperquè consideren que millora el text de la proposta.\nLa Sra. Díaz pensa que aquest tema compta amb la unanimitat de tots els grups\nmunicipals, tant en aquesta comissió com al Plenari, però que a l’hora de portar-lo\na terme cada grup té el seu sistema. Pel que fa a aquest pla «Barcelona inclou»,\napunta que ha de ser un pla integral d’accessibilitat que abraci totes les àrees i,\nevidentment, tenir en compte la convenció de les Nacions Unides, que a Espanya\nté rang de llei.\nTot seguit, indica que ja s’han aprovat moltes proposicions en diferents\ncomissions en aquest sentit, com, per exemple, l’informe d’accessibilitat dels\ncentres educatius, el diagnòstic en temes d’accessibilitat dels centres esportius\nmunicipals, el segell de comerç, l’obra del zoo, etc. Així mateix, recorda que ja\nformen part de la Xarxa de Ciutats per l’Accessibilitat i que vam aprovar per\nunanimitat l’aplicació de les recomanacions de la guia de l’ONCE, que parla\nd’accessibilitat i seguretat.\nPer acabar, remarca que és important que aquest pla d’accessibilitat sigui\nagosarat i que sigui transversal, és a dir, que no es limiti només a l’àmbit social,\nsinó que inclogui tots els àmbits de la ciutat. Per tot això, comunica que hi donaran\nsuport.\nEl Sr. Gomà manifesta que amb el contingut de la proposició estan plenament\nd’acord. Tot seguit, comenta que, tal com deien aquest matí a la Comissió\nd’Educació i Cultura, que sortia un tema molt semblant al fil de l’accessibilitat dels\nequipaments escolars de la ciutat, no es tracta de fer un debat entre Govern i\noposició, o entre grups, perquè si un tema havia estat i ha de seguir sent un tema\nde ciutat, és precisament la lluita i les polítiques per seguir fent de Barcelona una\nciutat capdavantera des del punt de vista tant de la plena accessibilitat com de la\nplena autonomia de les persones amb diversitat funcional. Per tant, aquí creu que\nno pot haver-hi cap element de discrepància.\nAra bé, matisa que és veritat que durant deu anys es va desplegar un pla\nd’accessibilitat, que va estar molt pensat en el moment de la seva elaboració, com\nun pla de superació de les barreres arquitectòniques per fer de Barcelona una\nciutat de plena accessibilitat física en el seu espai públic i en la seva mobilitat, però\nque també, en paral·lel a tot això, es van desplegar moltes altres polítiques\nd’accessibilitat i d’autonomia de les persones amb diversitat funcional, que no van\nestar vinculades ni connectades directament a aquell pla d’accessibilitat.\nA tall d’exemple d’aquestes altres polítiques esmenta les iniciatives de serveis i\ncomerços, de nous espais, d’habitatges, de diversitat sensorial i, per tant, cultura\naccessible, d’esports, d’equipaments escolars, i de tota mena de diversitat\nfuncional: física, intel·lectual, sensorial, etcètera.\nEn aquest sentit, expressa que el grinyola una mica que tot això s’encabeixi en\nun pla únic i en tres mesos. Manifesta que és més partidari que hi hagi instruments\nmés flexibles i més diversos de planificació, amb ritmes diferents, dels quals es\npuguin anar fent seguiments i avaluacions en les seves respectives comissions\ntemàtiques, etcètera. És a dir, creu que són més coherents amb la filosofia de\nciutat plenament accessible i sense cap mena de discriminació per a les persones\namb discapacitat funcional si ho plantegen també pel que fa a la seva\ninstrumentació de manera molt més plural i heterogènia.\nPer això, comunica que esperarà a saber la posició del Govern per acabar de\nfixar el vot del seu grup.\nEl Sr. Laporta exposa que el seu grup municipal, l’abril del 2012, va presentar\nuna proposició, que va ser aprovada per tots els grups, en la qual es demanava\nque s’acordés la redacció d’un pla municipal d’accessibilitat de l’Ajuntament de\nBarcelona, que hauria de ser redactat de conformitat amb la nova Llei\nd’accessibilitat que estava elaborant la Generalitat de Catalunya, amb la\nparticipació de les entitats i associacions que hi estiguessin interessades. I que ara\nel PP el torna a proposar amb el nom de «Barcelona inclou».\nA continuació, diu que entenen que aquest pla d’actuació s’ha d’elaborar d’acord\namb el Codi d’accessibilitat de Catalunya i d’acord amb la futura Llei d’accessibilitat\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ndel Parlament català, com també amb la normativa europea vigent en aquest\nàmbit. A més, pensen que seria bo que inventariés i identifiqués les barreres\narquitectòniques dels equipaments antics i de les infraestructures antigues, i en\npressupostés l’eliminació. Alhora, opinen que aquest pla ha de desenvolupar una\nestructura de gestió que el doti dels nivells d’eficàcia i eficiència per al seu\ndesenvolupament, i ha de recollir els principis bàsics d’actuació de tots els actors\nimplicats, la planificació i la transversalitat en la coordinació i promoció, i la\nproactivitat, avançant en les necessitats i la innovació i posant les noves\ntecnologies al servei de les persones.\nFinalment, constata que la fermesa i la coherència amb què les diferents entitats\ndels col·lectius de persones amb discapacitats han lluitat i lluiten per la igualtat de\ndrets són les que han fet possible que Barcelona se situï avui com una ciutat que\nestà al capdavant en l’accessibilitat urbana, per la qual cosa entenem que el pla\ns’ha d’elaborar amb la seva participació i amb la de tots els col·lectius involucrats,\nque ha de recollir les seves necessitats, els seus suggeriments i les seves\naportacions.\nPer acabar, comunica que donaran suport a la proposició del PP, amb la\ntransacció del PSC, per coherència amb el que ja van presentar fa dos anys, i\nrecorda que aleshores la Sra. Rognoni els va dir que ja estava en funcionament un\ngrup de treball per a la millora de l’accessibilitat, i espera que ara també faci\nreferència a aquesta qüestió.\nLa Sra. Rognoni comenta que entre el Sr. Gomà i el Sr. Laporta ja han respost\nexactament el que ella tenia previst de dir. D’una banda, no tenen cap problema a\npensar en la idea d’un pla. D’altra banda, ho veuen com el Sr. Gomà, una mica\ndifícil fer un pla d’aquesta tipologia en tres mesos. En aquest sentit, precisa que en\nl’elaboració d’aquest pla de deu anys a què s’ha fet referència van intervenir vint-icinc persones i durant molt temps. A més, indica que també és un motiu\nconceptual, perquè és molt més ampli que això, són línies estratègiques, no són\nnomés barreres físiques, sinó també comunicatives.\nA continuació, concreta que estan parlant d’accessibilitat universal, és a dir, per\na tothom, i, per tant, també han de pensar en el col·lectiu de gent gran, que cada\nvegada n’hi ha més i n’hi haurà més.\nPer tot això, apunta que si va en la línia del que van aprovar fa dos anys, a\nproposta d’Unitat per Barcelona i que tots els grups hi van estar a favor,\ninformarien favorablement aquesta proposta, en el mateix sentit que deia el Sr.\nLaporta, però des d’un punt de vista més genèric, de grans línies estratègiques.\nMatisa que, evidentment, ha de recollir tot el que es treballi en el nou codi, i, per\ntant, haurien d’esperar que surti el nou codi. Amb relació a aquest nou codi,\ninforma que ara estan ja en la fase d’esmenes, que en tenen 400 i les volen\nresoldre totes, i que, segons els han comunicat, cap a l’octubre és possible que les\ntinguin resoltes. Per tant, indica que és evident que en tres mesos no poden fer\naquest pla.\nTot seguit, comenta a la regidora del PP que si el periodifica en sis mesos,\nl’acceptarien i, en funció d’aquestes línies,l’anirien treballant.\nLa Sra. Martín agraeix, primer de tot, la transacció del Grup Socialista i el suport\nd’UpB i del Govern. Quant al Sr. Gomà, comenta que no s’ha posicionat encara,\nque ja ho farà al final, com sempre.\nTot seguit, exposa que comprèn que és un pla que no és senzill, que per fer-lo\nes necessiti potser més temps, que hi estaria d’acord. Ara bé, puntualitza que no\nnecessàriament cal esperar que s’aprovi el Codi d’accessibilitat, perquè és un full\nde ruta que es necessita a la ciutat de Barcelona per treballar i que s’ha d’anar\navançant.\nEn aquest sentit, insisteix que cal fer un full de ruta amb uns objectius clars,\nplanificar i fer una previsió en el temps –de vuit anys, sis anys, el que sigui–, amb\nuns recursos determinats.\nEn definitiva, demana que el Govern es posi a treballar en ferm en aquest pla,\nque és evident que els marges de temps poden ser una mica elàstics. Però està\nsegura que tothom guanyarà si això tira endavant, perquè tindran clar quins són\nels objectius, què cal fer, sempre tenint en compte que potser el termini no es\ncompleix al cent per cent.\n\n3785\n\n\f3786\n\nGASETA MUNICIPAL DE BARCELONA\n\nNÚM. 21\n\nLa Sra. Díaz fa palès que, quan han transaccionat aquesta proposta amb el Grup\nPopular, ja sabien que un pla d’accessibilitat no es pot portar a terme en tres\nmesos, però que es tracta de marcar les línies. Per tant, indica que, si tenen\naquesta visió global que l’objectiu general ha de ser l’accessibilitat transversal, es\nfaci en educació, en habitatge, en cultura, en treball, en l’oci; i llavors seran\ncapaços de visualitzar. Insisteix que, evidentment, no es pot fer un pla transversal\nen tres mesos, potser tampoc durant aquest mandat, però que cal treballar i cal\nanar construint ciutat.\nD’altra banda, explica que la Llei d’accessibilitat que hi ha vigent actualment és\nde 1991, i el decret de 1995. És a dir, que entre la llei i el decret van passar quatre\nanys. Així mateix, comenta que actualment estan treballant en el marc normatiu\ndel que serà la nova llei, que aquesta és la tercera vegada que fan un\navantprojecte de llei, que hi estan treballant des del 2009. Per això, opina que no\nes poden aturar, perquè si esperen que hi hagi una nova llei, i després un nou\ndecret, poden passar deu anys sense que tinguin un altre pla d’accessibilitat.\nPer acabar, destaca que Barcelona sempre ha estat molt avançada al que\nobligava la llei. Per tant, cal treballar i han de ser capaços de liderar, però no es\npoden esperar a l’aprovació d’una nova llei i un nou decret.\nEl Sr. Gomà expressa el vot a favor del seu grup.\nLa Sra. Rognoni comenta que entremig es va posar en marxa el Grup de Treball\nMillora Accessibilitat que ara l’han redinamitzat i l’han posat en marxa, i que estan\ntreballant en moltes iniciatives. És a dir, tant durant el mandat anterior com el\nd’ara s’ha treballat al màxim, i el resultat és positiu. Per tant, assenyala que seria\ncom grans línies estratègiques, que això sí que ho poden fer, més que res per no\nencallar-se durant anys. En tot cas, remarca que estant treballant en museus, en\npetit comerç, en qüestions laborals, en les noves tecnologies, etc., amb relació a\nl’accessibilitat.\nLa Sra. Rognoni expressa el vot favorable de CiU, la Sra. Díaz expressa el vot\nfavorable del PSC, la Sra. Martín expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova amb el redactat següent:\nLa Comissió de Qualitat de Vida, Igualtat, Joventut i Esports acorda: instar el\nGovern municipal a presentar un pla «Barcelona inclou», integral i transversal a\ntotes les àrees de govern, que serveixi d’eina contra la discriminació a favor de la\nplena accessibilitat i per facilitar la plena participació en la ciutat de les persones\namb discapacitat, en un termini màxim de tres mesos. Aquest pla hauria d’incloure\nl’assignació dels recursos necessaris per dur-lo a terme, així com un calendari\nd’actuacions municipals coordinades i consensuades en els diferents àmbits,\ncomptar amb el diàleg permanent de les organitzacions més representatives de les\npersones amb discapacitat i incorporar un sistema d’avaluació i seguiment que\npermeti verificar el seu desenvolupament.\nDel Grup Municipal ICV-EUiA:\n12. La Comissió de Qualitat de Vida, Igualtat, Joventut i Esports acorda instar el\nGovern municipal a: 1) Iniciar negociacions amb totes les empreses\nsubministradores d’electricitat i gas per tal d’aconseguir una quitança dels deutes\npendents amb aquestes empreses per part de persones en situació de\nvulnerabilitat manifesta. 2) Estendre el conveni signat amb Endesa, SA el passat\n11 de març a la resta d’empreses subministradores d’electricitat i gas. 3) Millorar\nd’aquest conveni dos aspectes, i incloure’ls en els nous que es puguin signar en\naquest sentit: clarificar el procediment i estendre la seva aplicació a persones en\nsituació de vulnerabilitat econòmica amb uns ingressos per capita a la unitat\nfamiliar inferiors al salari mínim interprofessional.\nLa Sra. Sanz exposa que els preocupa la greu situació de pobresa que cada cop\nmés moltes famílies pateixen, que afecta diferents àmbits de la vida de totes\naquestes famílies (l’alimentació, els subministraments bàsics, l’habitatge), com\ntambé els preocupa i els molesta la inacció per part dels diferents governs polítics\nque avui es troben segrestats per determinats lobbies, governs que avui legislen al\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nservei de les principals empreses d’aquests sectors. Els molesta que hi hagi qui\nveu aquestes famílies, aquestes persones com simples xifres, com simples\nestadístiques, perquè darrere d’aquestes xifres el que hi han són nens i nenes, el\nque hi han són homes i dones que no poden escalfar la seva llar, que no poden\ncuinar i que no la poden il·luminar.\nPer tot això, assenyala que fa mesos que el seu grup proposa accions i mesures\nal Govern de la Generalitat, al Govern de l’Estat espanyol, però també al Govern\nde l’ajuntament, per resoldre aquesta injusta situació, perquè aquestes mesures\nsón fàcils de fer, perquè es pot resoldre aquesta indigna situació, si hi ha voluntat\npolítica.\nTot seguit, comenta que ja saben que les accions de l’Ajuntament de Barcelona\nen molts d’aquests àmbits són limitades, com en els cas del sector energètic,\nperquè és el Govern de l’Estat qui en té totes les competències. Però creuen que,\nmés enllà de legislar, aquest ajuntament el que pot fer és negociar amb aquestes\nempreses.\nA continuació, informa que a la ciutat de Barcelona, però també a Catalunya, les\npersones en situació de pobresa estan creixent i ja superen el 20% (més de\n300.000 persones) i també creix la desigualtat, perquè els barris més populars són\nels que menys ingressos acumulen. Quant a les famílies que no poden escalfar la\nseva casa, per exemple, a Catalunya estan ja al voltant del 15%; a l’Estat\nespanyol, al voltant del 18%, a Barcelona el percentatge és una mica més baix,\nperò també no para de créixer, hi ha entre vuitanta mil i noranta mil llars que es\ntroben en aquesta situació.\nPer tant, manifesta que és evident que avui la pobresa energètica està\nempitjorant les condicions de vida de moltes persones que ja abans vivien en el\nllindar de la pobresa, i això és producte de l’augment progressiu dels preus del\nsubministrament en els darrers anys: l’electricitat en deu anys ha augmentat un\n80%, i a això s’ha de sumar la disminució o la limitació d’alguns ajuts o subsidis,\namb la qual cosa per a molta gent aquests serveis més bàsics de llum, d’aigua o\nde gas avui són un luxe. Tot seguit, apunta que això és així, entre altres motius,\nperquè bàsicament s’ha legislat, en el cas de l’electricitat, per garantir el negoci de\ndeterminades empreses, concretament cinc, que conformen l’oligopoli energètic,\nque aquestes cinc empreses, que es reparteixen tot el territori espanyol, avui\nobtenen el doble de beneficis que les seves homòlogues en l’àmbit europeu.\nEn aquest cas, assenyala que el Govern de l’Estat, del Partit Popular, ha fet una\nreforma del sector elèctric que reconeix un cost que no és el cost real de la\nproducció d’aquesta electricitat i que el que actualment es paga són els beneficis\nd’aquestes empreses. És a dir, s’ha legislat per mantenir tot aquest oligopoli i\naquests beneficis, mentre s’està ofegant moltes famílies. I, en canvi, quan\npresenten propostes al Congrés dels Diputats per parlar de la pobresa energètica,\nno hi ha cap voluntat política per part del Govern del Partit Popular de canviar\naquesta situació.\nPel que fa a Catalunya, indica que hi ha el decret de pobresa energètica impulsat\npel Govern de Convergència i Unió, i també aprovat amb el suport d’Esquerra\nRepublicana, que no ha servit per a res perquè no hi ha hagut negociació política\namb les empreses, perquè trasllada tota la responsabilitat als ajuntaments i també\nel cost de sufragar aquestes factures i aquests deutes. Per tant, considera que,\nlluny d’abordar la greu problemàtica de la pobresa energètica amb una política\npública potent, el que s’està fent és mirar a una altra banda, tot i que l’informe del\nSíndic de Greuges és molt clar i planteja dues mesures en el camp de l’electricitat:\npropostes immediates que vinculin un protocol que permeti que no es facin talls de\nsubministrament fins que el Govern de l’Estat espanyol fixi un preu bàsic social en\nclau d’energia i també la fixació d’uns mínims vitals tot l’any.\nEn aquest sentit, fa palès que els protocols per evitar els talls de\nsubministraments són necessaris, però que es basen en una trampa, perquè\naquest deute, basat en els abusos d’aquestes empreses, l’acaben pagant\nmajoritàriament els ajuntaments.\nPer acabar, concreta que amb aquesta proposta demanen tres coses. En primer\nlloc, negociació política amb les empreses subministradores perquè rebaixin aquest\ndeute. És a dir, l’Ajuntament de Barcelona ha d’aconseguir una quitança, perquè\n\n3787\n\n\f3788\n\nGASETA MUNICIPAL DE BARCELONA\n\nNÚM. 21\n\nl’ajuntament garanteix que les persones no es quedin sense aquests serveis, però\ntambé garanteix que aquestes empreses cobrin, per tant, com a mínim, que cobrin\nmenys. En segon lloc, estendre el conveni d’Endesa a altres empreses de\nsubministrament, especialment les de gas. I, en tercer lloc, millorar el present\nconveni i els que es puguin establir en el futur en dos aspectes: primer, clarificar el\nprocediment, perquè no queda clara quina és la relació que s’estableix entre\nEndesa i els serveis socials, si és Endesa qui li diu als serveis socials quines són les\npersones que no poden pagar i, per tant, serveis socials fa una transferència\ndirecta a l’empresa sense treballar amb l’usuari directament, o com queda; i\nsegon, estendre la seva aplicació a les persones en situació de vulnerabilitat\neconòmica amb uns ingressos per capita a la unitat familiar inferiors al salari\nmínim interprofessional. En aquest segon punt comunica que han arribat a una\ntransacció amb el Govern municipal per incorporar «amb informe favorable dels\nserveis professionals dels centres de serveis socials», i agraeix al Govern que els\nhagi fet aquesta esmena, perquè els permet també incorporar-hi les diferents\nsituacions que es poden donar en persones que tinguin unes rendes superiors però\nque no puguin fer front a aquests subministraments, o persones que cobrin això\nperò que, en canvi, sí que hi puguin fer front.\nLa Sra. Moraleda comunica que donaran suport a aquesta proposició del Grup\nd’ICV, atès que des de fa molts mesos ja adverteixen que el 15 per cent de la\npoblació de la nostra ciutat té en aquests moments moltes dificultats per mantenir\nel seu habitatge a una temperatura adient, per posar un factor dels que són més\nconeguts a la nostra ciutat segons l’enquesta de condicions de vida.\nEn aquest sentit, recorda que el seu grup va presentar al gener d’aquest any\nuna iniciativa en què constataven com les dificultats econòmiques de moltes\nfamílies a causa de la crisi econòmica ha comportat un increment en la demanda\nd’ajuts als serveis socials, tant per temes alimentaris com per temes de\nsubministraments energètics.\nTot seguit, manifesta que cal garantir a aquestes famílies unes mínimes\ncondicions indispensables i, per tant, cal prendre mesures. Així mateix, assenyala,\ncom bé ha dit la Sra. Sanz, que el Govern de la Generalitat va dictar un decret que\nno ha servit per fer res, i ja avança que en les properes setmanes o en els propers\nmesos preguntaran quants casos s’han atès amb aquest decret, que creu que els\nnúmeros que els donaran seran de pena.\nÉs per això que opina que, des de l’ajuntament, han de fer el que ja fan altres\najuntaments de l’entorn més proper, amb nombres molt esperançadors. A tall\nd’exemple, apunta que un dels mecanismes que s’ha activat des de l’àrea ha estat\nl’habilitació d’una partida concreta per atendre famílies afectades pels talls de\nsubministrament energètics, amb un pressupost inicial que coincideix amb el\nnombre d’ajuts que es va concedir l’any passat (500.000 euros), com també ha\nelaborat un conveni amb Endesa per tal d’evitar el tall de subministraments. Quant\na aquest conveni, considera que s’ha d’estendre a altres subministrament\nenergètics, com ara el gas o l’aigua, per la qual cosa donen suport a aquesta\niniciativa que esperen que recolzin tots els grups.\nD’altra banda, alerta de la dimensió de la tragèdia, com ja han comentat alguna\nvegada en aquesta comissió. En efecte, creu que cal fer una difusió més grans\nd’aquests ajuts, sobretot en els barris en què la vulnerabilitat és més profunda. Tot\nseguit, explica que incideixen en això perquè els costa d’entendre que una ciutat\ncom Barcelona, amb més d’1.600.000 habitants, hagi concedit ajuts per import de\n600.000 euros per a subministraments energètics durant tot l’any passat i, per\nexemple, una ciutat com Terrassa, que té 215.000 habitants –més petita que\nalguns dels districtes de Barcelona–, hi hagi destinat 235.000 euros; o\nl’Ajuntament de Santa Coloma de Gramenet, amb molts menys recursos, que té\n120.000 habitants, hi hagi destinat 72.000 euros; o l’Ajuntament com Cornellà,\namb 87.000 habitants, hi hagi destinat 50.000 euros. En tot cas, no creu que els\nciutadans dels barris de la ciutat amb rendes similars a les d’aquests municipis de\nl’àrea metropolitana tinguin menys necessitats que els ciutadans d’aquests\nmunicipis. Per tant, o la gent no sap que es poden demanar ajuts o la gent no sap\non s’han d’anar a demanar, per la qual cosa remarca que cal esforçar-se per donar\na conèixer el canal i la manera de poder solucionar aquest gravíssim problema.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nFinalment, reitera que hi donaran suport.\nLa Sra. Martín exposa que el Grup Popular sempre han defensat l’objectiu de\ngarantir que totes les persones de la ciutat tinguin les necessitats bàsiques\ncobertes i evitar que cap persona en situació de vulnerabilitat no es vegi privada\nd’aquest dret, com també coincideixen que s’han d’adreçar polítiques públiques a\nles persones amb risc de pobresa i d’exclusió social, que és per aquest tema que\nlluiten constantment i fan plantejaments des del Govern perquè això funcioni\nd’aquesta manera.\nA continuació, manifesta que en la situació actual és molt remarcable\nl’encariment dels preus dels subministraments bàsics, cosa que dificulta a les\npersones més vulnerables fer front a la factura energètica i d’aigua. Així, indica\nque, segons les darreres enquestes, a Barcelona hi ha més de 189.000 persones\nque no poden pagar els rebuts quan toca i més de 240.000 que no poden mantenir\nl’habitatge a una temperatura adient. En aquest sentit, considera que cal actuar\najudant les famílies que pateixen aquesta situació.\nD’altra banda, expressa que comparteixen l’esperit d’aquesta proposició i que\nestan totalment d’acord amb el contingut dels dos primers apartats, però que no\ncoincidim tant amb el plantejament del tercer apartat, perquè creuen que posar\naquest límit del salari mínim interprofessional per capita pot donar peu a situacions\ndiscriminatòries. És a dir, entenen que no necessàriament la vulnerabilitat ha\nd’anar associada al salari mínim interprofessional, ja que això pot provocar\nsituacions greus de discriminació.\nEn resum, comenta a la Sra. Sanz que li agradaria molt votar a favor d’aquesta\nproposta, però que s’hi haurà d’abstenir, perquè comprèn l’esperit de la proposta,\nperò considera que, si això s’aplica literalment, pot produir discriminacions\nserioses. A més, precisa que l’afegit transaccional que ha fet el Govern no té\nsentit, perquè és una cosa que ja s’està fent, o sigui, els serveis socials ja actuen\nen funció de la situació.\nEl Sr. Laporta manifesta que donen suport a aquesta proposició. Quant al\nconveni entre l’ajuntament i Endesa, entenen que el que es deixa en suspens és el\ntall de subministrament d’electricitat i gas en els casos en què es rebi la\ncomunicació per part dels serveis socials, i que és el camí que cal seguir i, com diu\nla proposició, continuar treballant en aquesta direcció. I, per tant, iniciar\nnegociacions a través de l’IMSS per agilitzar i facilitar la forma de pagament de\nl’ajut municipal als usuaris de serveis socials per deutes generats amb motiu del\nsubministrament d’electricitat i de gas, com també iniciar aquestes negociacions\namb altres empreses.\nTot seguit, exposa que la pobresa energètica és el símptoma més evident de la\ncrisi econòmica, i també, tal com ja ha exposat la regidora del PSC, que hi ha\nmolta gent que no sap on pot demanar els ajuts. En aquest sentit, opinen que, per\ndonar a conèixer aquests ajuts, caldria fer una campanya de divulgació i\ncomunicació emmarcada principalment als centres de serveis socials de la xarxa de\nl’IMSS, ja bé siguin els centres d’atenció primària, el Banc d’Aliments o altres\nserveis i entitats del tercer sector social.\nLa Sra. Canals comunica que, en principi, tal com queda amb aquesta transacció\nafegint l’esmena final, el Govern hi estarien d’acord. Tot seguit, recorda que l’any\n2012 l’IMSS va atorgar 1.539 ajuts d’emergència per cobrir aquestes necessitats;\nl’any 2013, 3.117 ajuts, que van significar una despesa que superava gairebé els\n500.000 euros; i que aquest any hi ha també una partida específica ampliable, que\nsuposa que també se superarà amb escreix, si les coses no milloren.\nPel que fa al punt 1 de la proposició, que és iniciar aquestes negociacions amb\nEndesa, comunica que ja estan negociant amb Endesa i amb Gas Natural. Ara bé,\nels recorda que són empreses privades i, per tant, l’ajuntament pot demanar que\nfacin una quitança dels deutes que tenen de persones que no poden afrontar els\nconsums que tenen amb aquestes companyies, però no deixa de ser una\ncompetència de la mateixa companyia.\nQuant al segon punt –estendre aquest conveni amb Endesa a la resta de\nsubministradores d’electricitat i gas–, manifesta que en aquest moment ja estan\ntancant un acord similar amb Gas Natural, que és veritat que és que l’Ajuntament\npaga d’acord amb la proposta que fa serveis socials. En tot cas, els recorda que\n\n3789\n\n\f3790\n\nGASETA MUNICIPAL DE BARCELONA\n\nNÚM. 21\n\naquestes dues companyies comercialitzen a la ciutat de Barcelona gairebé el 90%\nde tot el subministrament a la ciutadania, per tant, ja cobreixen una part\nimportant de ciutadans.\nAmb relació al tercer punt, aquesta millora de conveni i els dos aspectes que cal\nclarificar, informa que el procediment l’ha establert l’ajuntament, o sigui, el\nredactat del conveni l’han fet els tècnics de l’IMSS, per la qual cosa creu que queda\nclar que la proposta ve de l’ajuntament, dels serveis socials, no de les companyies.\nÉs a dir, els ciutadans s’adrecen als serveis socials i, en funció de la situació i de la\nvaloració dels tècnics professionals, s’activa o no aquest recurs. Per això han\nvolgut que s’hi introduís aquest afegitó amb el matís que la prestació d’aquest ajut\nno depèn únicament del salari mínim, sinó que és un ajut d’emergència social que\ns’activa en funció d’una situació puntual de necessitat.\nLa Sra. Vila comunica que hi votaran a favor.\nLa Sra. Sanz agraeix els vots favorables als diferents grups, com també al\nGovern municipal per arribar a la transacció. Comenta a la Sra. Martín que també li\nhauria agradat molt que el Partit Popular hi hagués votat a favor, tot i que\nnormalment el PP no vota favorablement aquestes proposicions, especialment en\nel marc del Congrés dels Diputats i en el Parlament de Catalunya. Pel que fa al\ndubte que plantejava amb relació al tema del salari mínim, aclareix que la\nproposta de transacció a què han arribat amb el Govern municipal permet dues\ncoses, que no es quedi ningú fora per sota el llindar del salari mínim\ninterprofessional i que, mitjançant la intervenció dels serveis socials,tampoc es\nquedin sense ajut persones que cobren per sobre del salari mínim\ninterprofessional, però que tampoc poden fer front a aquestes despeses.\nD’altra banda, considera que cal revertir aquesta situació d’invertir\nconstantment recursos públics per pagar això, que és obvi que cal fer front a\naquesta situació que estan patint tantes famílies actualment, però que cal que les\nempreses subministradores també se’n facin responsables, perquè tenen totes les\nresponsabilitats dels elevats preus i de les elevades tarifes. Així mateix, assenyala\nque sobretot cal molta pedagogia per part dels diferents membres d’aquest\najuntament, que coneixen casos amb moltes realitats de forma molt propera,\nperquè després això, a les administracions on pertoca, realment es legisli de forma\ndiferent.\nLa Sra. Vila expressa el vot favorable de CiU, la Sra. Moraleda expressa el vot\nfavorable del PSC, la Sra. Martín expressa l’abstenció del PP, la Sra. Sanz expressa\nel vot favorable d’ICV-EUiA i el Sr. Laporta expressa el vot favorable d’UpB.\nS’aprova amb el redactat següent:\nLa Comissió de Qualitat de Vida, Igualtat, Joventut i Esports acorda instar el\nGovern municipal a: 1) Iniciar negociacions amb totes les empreses\nsubministradores d’electricitat i gas per tal d’aconseguir una quitança dels deutes\npendents amb aquestes empreses per part de persones en situació de\nvulnerabilitat manifesta. 2) Estendre el conveni signat amb Endesa, SA el passat\n11 de març a la resta d’empreses subministradores d’electricitat i gas. 3) Millorar\nd’aquest conveni dos aspectes, i incloure’ls en els nous que es puguin signar en\naquest sentit: clarificar el procediment i estendre la seva aplicació a persones en\nsituació de vulnerabilitat econòmica amb uns ingressos per capita a la unitat\nfamiliar inferiors al salari mínim interprofessional, sempre que hi hagi informe\nfavorable per part dels professionals dels centres de serveis socials.\nDel Grup Municipal UpB:\n13. La Comissió de Qualitat de Vida, Igualtat, Joventut i Esports acorda instar el\nGovern municipal a ampliar en 2 milions d’euros la dotació pressupostària per als\nprogrames PISL i PROPER per a l’exercici de 2014, amb l’objectiu d’oferir 3.500\nplaces noves en aquests programes ocupacionals per a persones en risc d’exclusió\nsocial.\nEl Sr. Laporta exposa que, segons dades dels darrers baròmetres, l’atur i les\ncondicions de treball són el principal problema dels barcelonins i barcelonines, per\nla qual cosa la prioritat ha de ser crear llocs de treball, vinguin d’on vinguin i sense\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nmenysprear cap opció, i les polítiques actives d’ocupació han de ser un element\nclau a l’hora de facilitar la inserció laboral dels col·lectius especialment vulnerables\no desafavorits. En aquest sentit, assenyala que l’Ajuntament de Barcelona disposa,\na través de Barcelona Activa i de l’IMSS, de dos programes d’orientació i d’inserció\nlaboral dirigits a persones amb risc d’exclusió social i amb dificultats especials\nd’inserció que han estat derivades dels serveis socials: el programa d’inserció\nsociolaboral que destina quatre-centes places i el programa personalitzat de\nrecerca de feina, amb mil places, l’anomenat PROPER.\nTot seguit, manifesta que aquests programes funcionen i que són el camí per\nlluitar contra l’exclusió i la pobresa tot generant ocupació. És per això que en la\nseva proposició demanen que el Govern municipal ampliï en 2 milions d’euros la\ndotació pressupostària en l’exercici 2014 per promoure programes d’inserció\nlaboral per a les persones vulnerables o amb risc d’exclusió social, en el marc dels\nobjectius d’aquests dos programes als quals ha fet referència.\nLa Sra. Díaz exposa que el seu grup ha defensat en diferents ocasions que\nBarcelona és una ciutat que sempre ha tingut la capacitat de saber aixecar-se\ndavant les dificultats, com va demostrar en la crisi dels vuitanta amb l’impuls d’un\nseguit de projectes innovadors que encara continuen vigents, com Barcelona\nActiva, plans integrals de joventut, o els primers programes per a dones\nemprenedores.\nTot seguit, assenyala que actualment hi ha moltes famílies en situació d’exclusió\no en risc de pobresa a causa dels efectes d’aquesta crisi. A més, indica que el\nnombre de llars en què tots els seus membres estan a l’atur gairebé s’ha\nquadruplicat des del 2006 (del 2,4% al 8,2%). En conclusió, afirma que aquestes\ndades no fan més que confirmar com la precarietat del treball i el fort increment de\npersones en atur són els factors que més incideixen en la vulnerabilitat de les\npersones.\nEn aquest sentit, exposa que en els dos plenaris extraordinaris sol·licitats pel\nseu grup per abordar l’atur juvenil i el pla de SOS barris ja van manifestar la\nnecessitat d’impulsar polítiques actives d’ocupació per tal d’incidir en les situacions\nde vulnerabilitat de moltes persones. Així mateix, assenyala que el Fons Monetari\nInternacional i l’OCDE han recomanat al Govern de l’Estat que impulsi polítiques\nactives d’ocupació, recomanació que no ha estat recollida ni pel Govern de l’Estat,\nni pel Govern de la Generalitat, si es tenen en compte els recursos que es destinen\na les polítiques actives d’ocupació.\nD’altra banda, opina que l’ajuntament disposa de recursos suficients per poder\nassumir un reforç en les àrees de polítiques actives d’ocupació, de suport a\nl’emprenedoria i al comerç de proximitat, per la qual cosa el seu grup municipal\npresentarà a la Comissió d’Economia una proposició en aquest sentit, amb 25\nmilions d’euros per a programes destinats a disminuir el nivell d’atur de la ciutat,\ncom també reforçar programes de formació ocupacional i sobretot els programes\nenfocats a la reorientació de perfils professionals cap al sector de la capacitat\nd’ocupació.\nFinalment, considera molt positiu que també es contempli el reforçament\nd’aquests programes d’inserció laboral, el PISL i els personalitzats de recerca de\nfeina, dirigits a la millora de l’ocupabilitat dels col·lectius en risc d’exclusió social i\nde persones amb un grau d’autonomia molt baix.\nPer tot això, comunica que donaran suport a la proposició.\nLa Sra. Martín manifesta que donen la benvinguda a la proposició presentada\nper UpB, atesa la importància d’aprofundir i ampliar els programes ocupacionals\nper a persones en risc d’exclusió social. En aquest sentit, indica que a Barcelona hi\nha uns 42.000 aturats de llarga durada i que un dels col·lectius més vulnerables\nsón les persones majors de quaranta anys amb una baixa qualificació.\nPer això li donen molta importància a aquests programes, però precisa que la\nproposta d’UpB arriba una mica tard, perquè el mes de febrer el grup del Partit\nPopular va tancar un acord amb el Govern per incrementar les polítiques socials en\n15 milions d’euros del pressupost del 2014, i entre les mesures figura justament i\ncasualment l’increment de 2 milions d’euros per als programes d’ocupació per a\ncol·lectius en risc d’exclusió social, bàsicament ampliació dels PISL, programa\nd’inserció sociolaboral, i PROPER, programa personalitzat de recerca de feina, cosa\n\n3791\n\n\f3792\n\nGASETA MUNICIPAL DE BARCELONA\n\nNÚM. 21\n\nque significa un increment del 265%. Especifica que donarà una còpia dels acords\nal Sr. Laporta.\nEn tot cas, manifesta que no tenen cap inconvenient a sumar acords en la\ndefensa de les persones més vulnerables i que, per tant, hi votaran a favor.\nEl Sr. Gomà comunica que també votaran a favor d’aquesta proposició d’UpB.\nTot seguit, exposa que l’atur probablement és l’impacte de la crisi econòmica més\nintens i més generalitzat, una problemàtica social que, lluny de ser superada a\nBarcelona, no ha deixat de créixer. De fet, el juliol de 2011, quan l’actual Govern\nva assumir el Govern de la ciutat, hi havia 104.000 persones registrades en\nsituació d’atur, avui n’hi ha 107.000. Ara bé, destaca que, més enllà de la xifra\nglobal, es tracta cada vegada més d’un atur llarg i desprotegit, que actualment les\npersones aturades de llarga durada ja estan a la ratlla de les 50.000 i també a la\nratlla de les 50.000 les persones que no tenen cap mena de cobertura social en la\nseva situació d’atur, per tant, col·lectius amplis que tenen dificultats estructurals\nd’inserció en el mercat laboral.\nAixí mateix, assenyala que l’atur afecta de manera més intensa els col·lectius\nmés vulnerables; per exemple, les persones joves tenen una taxa d’atur que està\nclarament per sobre de la mitjana, a més dels trenta mil joves en exili laboral\nforçat, i els territoris més vulnerables de la ciutat, com ara la franja del Besòs, o a\nla Marina, o a Nou Barris,en què es multiplica per dos l’atur de l’Eixample o per\ntres l’atur de Sarrià o de les Corts, i la bretxa no deixa de créixer.\nPer tot això, considera que per lluitar contra l’atur calen polítiques públiques,\npolítiques actives d’ocupació i polítiques concretes per lluitar contra l’atur\nd’aquelles persones amb dificultats estructurals d’inserció laboral. Tanmateix,\nassenyala que aquesta realitat contrasta amb el que ha estat l’orientació del\nGovern en la seva reformulació de Barcelona Activa, perquè l’orientació del Govern\nés que el creixement econòmic genera ocupació, i això no és veritat. Opina que la\ngeneració d’ocupació necessita creixement, però necessita polítiques públiques i, a\nmés, l’actual model de creixement genera ocupació en precari i calen polítiques\npúbliques que generin ocupació de qualitat.\nFinalment, manifesta que aquesta reflexió va molt més enllà de la proposició\nd’UpB, però que aquesta proposta d’enfortiment de les polítiques actives\nd’ocupació dels sectors més vulnerables a través del programa d’inserció\nsociolaboral i de recerca personalitzada va en aquesta direcció, se situa en aquesta\nperspectiva, i enforteix el que havia estat un model de Barcelona Activa que\npivotava sobre l’ocupació i sobre les persones més vulnerables i no només ni\nprincipalment sobre el suport a l’empresa o a l’emprenedoria.\nLa Sra. Canals explica que aquesta proposició que fa UpB coincideix precisament\namb una trobada, el passat 29 de gener, que va tenir l’alcalde amb representants\nde la Taula del Tercer Sector Social, en la qual, entre altres peticions, li van\ndemanar que es destinessin 2 milions d’euros del Fons de contingència social a\nampliar places de programes ocupacionals, i la resposta de l’alcalde ja va ser\npositiva en aquest sentit.\nA més, exposa que el Govern ja ha donat impuls a tot el que són els programes\nPISL i s’ha dedicat justament a lluitar contra l’atur dels col·lectius més vulnerables,\nper exemple, amb el programa PROPER, iniciat el 2013, que és un programa\npersonalitzat de recerca de feina enfocat al col·lectiu de majors de quaranta anys\namb nivells de qualificació baixa, experiència professional en un únic sector\neconòmic o en diversos, però sense cap especialització. En aquest sentit, informa\nque, a partir d’aquests dos programes, el 2013 s’ha orientat 1.542 persones.\nA continuació, constata que cada vegada és més important i té més valor la\nfunció d’orientació, assessorament i acompanyament que els professionals dels\nserveis socials bàsics fan en el seu treball amb les persones i famílies que es\ntroben en risc d’exclusió social.\nQuant a la proposta concreta, entenen que va en aquesta línia i que serà molt\nfavorable justament per promoure l’ocupabilitat i també la recerca de feina\nd’aquest col·lectiu.\nLa Sra. Vila comunica que hi votaran a favor.\nEl Sr. Laporta agraeix el posicionament de tots els grups.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Sra. Díaz demana que li aclareixin si aquests 2 milions que voten ara són els\nque ja van pactar, com ha comentat la Sra. Martín, amb el PP que se sumarien a la\npartida pressupostària de 750.000 euros o són 2 milions més a sumar a aquesta\npartida.\nEl Sr. Laporta respon que són 2 milions que demana UpB perquè es dediquin a\npolítiques actives d’ocupació.\nLa Sra. Díaz insisteix a saber què passa amb els altres 2 milions.\nLa Sra. Canals concreta que són els 2 milions que ha dit que es van acordar amb\nla Taula del Tercer Sector i que hi va haver un acord amb el Partit Populari ara\ntambé hi ha una proposició d’UpB.\nLa Sra. Vila expressa el vot favorable de CiU, la Sra. Díaz expressa el vot\nfavorable del PSC, la Sra. Martín expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova amb el redactat següent:\nLa Comissió de Qualitat de Vida, Igualtat, Joventut i Esports acorda instar el\nGovern municipal a ampliar en 2 milions d’euros la dotació pressupostària de\nl’exercici 2014 per promoure programes d’inserció laboral per a persones\nvulnerables i/o amb risc d’exclusió social en el marc dels objectius dels programes\nPILS i PROPER.\nb) Proposicions amb contingut de declaració institucional\nc) Precs\nDel Grup Municipal PSC:\n14. Que el Govern de la ciutat destini 25 milions d’euros del superàvit\npressupostari de l’exercici 2013 per a incorporar com a mínim 2.000 nous usuaris\nal Servei d’Atenció a la Dependència.\nLa Sra. Díaz exposa que des que el Govern del PP, amb la passivitat de CiU, va\nreformar la Llei de la dependència, el juliol de 2012, han vist com retallada rere\nretallada es vulnera el dret de les persones amb dependència, com s’ha reduït el\nnombre de persones ateses i també les prestacions, que amb la paralització de la\nllei s’ha frenat l’entrada al sistema de milers de persones amb dependència\nvalorada en grau 1, i que la suspensió de la cotització dels cuidadors no\nprofessionals també ha penalitzat els familiars.\nTot seguit, recorda que l’any 2007, quan es va portar a aprovació al Congrés\ndels Diputats la Llei 39/2006, de promoció de l’autonomia personal i suport a la\ndependència, CiU hi va votar en contra al·legant que envaïa les competències.\nEn conclusió, atesa la greu situació que estan patint les persones amb\ndependència, denunciada tant pel Síndic de Greuges, per l’ACRA, per la Taula del\nTercer Sector, per les entitats del tercer sector, com també per la mateixa síndica\nde greuges de Barcelona, i l’agreujament que s’ha produït al llarg del 2013 i en\naquests mesos del 2014, demanen al Govern de la ciutat que del superàvit del\n2013 habiliti una partida de 25 milions d’euros per tal que ciutadans i ciutadanes\nde Barcelona que necessiten aquest recurs siguin tingudes en compte, ja que són\npersones amb dependència que paguen els seus impostos a l’Ajuntament de\nBarcelona.\nLa Sra. Vila comunica que rebutjaran aquest prec i que la Sra. Canals farà\nl’explicació d’aquest rebuig.\nLa Sra. Canals manifesta que donen per reproduït absolutament tot el mateix\nargumentari tècnic i de gestió pressupostària que ha explicat el senyor Miret amb\nrelació a la Llei d’estabilitat en un punt anterior.\nLa Sra. Díaz indica que no vol que es torni a reproduir aquí el debat econòmic,\nperquè ja es farà a diferents comissions; ara bé, matisa que, com ja ha fet palès la\nregidora Jaurrieta, hi ha mecanismes, però que també cal posar-s’hi d’acord.\nEs dóna per tractat.\n\n3793\n\n\f3794\n\nGASETA MUNICIPAL DE BARCELONA\n\nNÚM. 21\n\nDel Grup Municipal PP:\n15. Que el Govern municipal adopti el compromís perquè qualsevol canvi que\ndugui a terme en la gestió dels serveis dels quaranta centres de serveis socials de\nBarcelona no impliqui cap disminució dels recursos humans de què disposen\nactualment, ans al contrari, que es reforcin les estructures de personal i els\nmitjans tecnològics per tal de garantir una atenció eficaç, àgil, digna i de qualitat al\nservei de les persones que més ho necessiten.\nLa Sra. Martín exposa que en el darrer consell rector de l’IMSS els van informar\nde la intenció del Govern de crear un nou servei d’atenció a la dependència,\nSADEP, de caràcter central, que necessàriament implicaria canvis i moviment de\npersonal dels centres de serveis socials cap a aquest nou servei central i\nsignificaria la creació d’una nova estructura. En aquest sentit, manifesta que\nentenem perfectament que el Govern estudiï canvis amb la intenció de millorar la\ngestió de la dependència, sempre que això no signifiqui una alteració en el\ndesenvolupament del treball d’aquests centres de serveis socials i en l’atenció de\nles persones que més ho necessiten. I expressa la seva preocupació i la del seu\ngrup per com es farà aquest canvi.\nD’altra banda, assenyala que és clar que la majoria dels centres de serveis\nsocials van curts de recursos personals i tecnològics a causa del fort increment de\nla demanda en els darrers tres anys, com també que cal buscar-hi sortides, però\nés elemental que qualsevol canvi que es produeixi no vagi en detriment del treball\ndels treballadors dels centres, sinó que se’ls reforci i es millorin els mitjans\ntecnològics per tal que puguin treballar millor i amb més agilitat per garantir una\natenció eficaç, àgil, digna i de qualitat al servei de les persones que més ho\nnecessiten.\nLa Sra. Vila informa que acceptaran aquest prec.\nLa Sra. Canals precisa que, en aquest cas, el Govern no té cap intenció de reduir\nrecursos, sinó tot el contrari, com ho demostra el fet que en l’actual mandat el\nGovern ha incrementat els recursos humans dels serveis socials, amb set places\nd’educadors, el 2012, i sis places, el 2014, i vint-i-dos llocs de treball per cobrir les\nsuplències, ha proveït un equip centralitzat de dependència de vuit treballadors\nsocials i dos administratius, com també ha augmentat el servei a partir del carrer,\nel 2013, amb sis educadors/educadores més.\nAixí mateix, consideren que no cal estrictament mantenir el nombre de\ntreballadors en cada centre, sinó que en la globalitat hi ha hagut un increment i\ns’ha d’anar ajustant en aquest sentit.\nPer acabar, expressa el seu acord a incrementar efectius i introduir millores\ntecnològiques, que és justament la línia en què estan treballant, sempre que això\ns’interpreti en el conjunt dels centres de serveis socials.\nLa Sra. Martín s’alegra molt de l’acceptació del prec i que el Govern tuteli\ntotalment que es mantinguin els serveis dels centres però sobretot amb\nl’increment de recursos.\nLa Sra. Vila fa palès que el Govern vetllarà perquè tot aquest procés sigui com\nhagi de ser i, a més a més, es doni una resposta a la necessitat de cada equip des\nde serveis socials en funció de la realitat que pateix cada un dels districtes.\nRemarca que s’està treballant internament amb tots els professionals d’aquest\nservei i de ben segur que el resultat serà aquest que s’han proposat, que és\nmillorar els serveis i millorar l’atenció dels ciutadans i ciutadanes de Barcelona.\nEs dóna per tractat.\nDel Grup Municipal ICV-EUiA:\n16. Que els representants municipals als òrgans de govern del Parc de Salut Mar\ninstin a mantenir en funcionament les unitats hospitalàries, d’atenció i de gestió de\nl’Hospital de l’Esperança que està previst tancar durant el proper estiu.\nLa Sra. Ribas exposa que es van assabentar per la premsa gracienca que aquest\nagost l’Hospital de l’Esperança tancava els seus serveis, excepte els d’urgències,\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nradiologia i radioteràpia. Per això, amb aquest prec demanen a la Sra. Iniesta,\nvicepresidenta del Parc de Salut Mar i delegada de Salut a l’Ajuntament de\nBarcelona, que defensi els interessos de la ciutadania i que insti els òrgans de\ngovern del Parc de Salut Mar a mantenir en funcionament les unitats hospitalàries.\nLa Sra. Iniesta fa unes consideracions prèvies. En primer lloc, que Barcelona ha\nde disposar d’uns serveis sanitaris de qualitat, accessibles i que tinguin en compte\nla demanda. En aquest sentit, com bé sap la regidora Ribas, la demanda fluctua\nsegons les èpoques de l’any i a l’estiu baixa de manera considerable.\nEn segon lloc, indica que a Barcelona la disponibilitat de recursos s’estructura\nper àrees, per circuits, i que l’Hospital de l’Esperança atén els ciutadans del Litoral\ni de Sant Martí, malgrat la seva ubicació al barri de Gràcia.\nEn tercer lloc, informa que la disponibilitat de llits d’aquest hospital només és de\nnoranta-sis –la meitat quirúrgics i l’altra meitat mèdics. Tot seguit, exposa que és\nuna realitat que cada vegada hi ha més gent gran a la ciutat, gent gran que\nrequereix atenció sanitària. Per tant, comunica que, amb aquesta voluntat\nd’atendre les persones grans, recull el prec de la regidora perquè a les unitats de\ngeriatria i acompanyament al final de la vida no hi hagi cap davallada ni\nquantitativa ni qualitativa.\nLa Sra. Ribas agraeix l’acceptació del prec. Manifesta que coneixen i entenen\nque tots els centres hospitalaris redueixen la seva activitat els mesos d’estiu, com\ntambé el desajust geogràfic que es produeix a l’Hospital de l’Esperança, que està a\nGràcia però atén els ciutadans del Litoral i Sant Martí. Així mateix, també són\nconscients que sobretot els accessos a l’Hospital de l’Esperança són antics i no són\naptes per a ambulàncies.\nD’altra banda, manifesta que els veïns i veïnes de Gràcia consideren aquest\nhospital com un centre proper, a més que aquests barris (Gràcia i la Salut) no\nestan precisament sobrats d’equipaments sanitaris de proximitat, i que sempre\ns’assabenten de qualsevol cosa d’aquest centre a través de la premsa i que mai hi\nha hagut l’opció d’asseure’s amb aquests veïns, per exemple, al seu Consell de\nSalut –i aquest prec el faran la propera setmana al govern de Gràcia–, per parlar\nde quin ha de ser el futur assistencial d’aquest hospital. També demana que ho\nparlin amb els professionals del centre.\nLa Sra. Iniesta insisteix que recullen el prec perquè, com bé sap la regidora i el\nseu grup, comparteixen el que diuen i consideren que cal parlar-ne amb tots els\nimplicats.\nEs dóna per tractat.\n17. Que el Govern municipal presenti a la propera Comissió de Qualitat de Vida,\nIgualtat, Joventut i Esports un protocol marc d’atenció integral en matèria de\nviolència masclista.\nLa Sra. Sanz exposa que presenten aquest prec perquè, atès que s’han repensat\nmolts dels serveis i recursos vinculats a l’atenció de la violència masclista, com els\nSARA, els PIAD, el protocol d’intervenció amb els infants i adolescents en situació\nde violència, que la Generalitat ha elaborat un nou Pla de seguretat i atenció a les\nvíctimes de violència masclista, també el fet que l’actual context de crisi hagi\naugmentat el nombre de casos de violència masclista i fins i tot de dones\nassassinades víctimes d’aquesta violència,creuen que és important elaborar un\nprotocol marc d’atenció a la violència masclista.\nTot seguit, explica que aquest protocol marc ha de garantir que cap dona que\npateix violència quedi desatesa, que actualment existeixen coordinacions entre\nserveis i un circuit a la ciutat contra la violència masclista, però que esdevé un\nespai de coordinació institucional interdepartamental i que, per tant, el que es\nnecessita realment és un altre tipus de connexió entre aquests serveis perquè no\nhi hagin disfuncions i, per tant, que cap dona quedi desatesa.\nLa Sra. Vila manifesta que és voluntat d’aquest Govern que qualsevol dona que\npateixi aquestes situacions evidentment pugui ser atesa, si així ho desitja i ho\npoden detectar. En aquest sentit, exposa que l’ajuntament, a través dels serveis\nmunicipals, té uns protocols molt clars d’actuació i d’atenció, per la qual cosa no\npoden acceptar el prec en el sentit que l’exposen. En tot cas, dóna la paraula a la\n\n3795\n\n\f3796\n\nGASETA MUNICIPAL DE BARCELONA\n\nNÚM. 21\n\nsenyora Margarita Saiz, que és la tècnica especialitzada del programa de dona que\nporta els serveis de violència masclista, perquè pugui explicar des del punt de vista\ntècnic el perquè d’aquesta resposta.\nLa Sra. Saiz explica que a l’Ajuntament de Barcelona fa nou anys, el 2005, es va\niniciar un procés de millora contínua que persegueix, entre d’altres coses, definir el\nmodel metodològic d’intervenció que havia d’assolir tres objectius. Un era\njustament proporcionar i garantir una atenció integral en situacions de violència\nmasclista; l’altre era garantir l’equitat de tracte en funció de les necessitats i\ncaracterístiques de cada situació, i, el tercer, l’eficàcia de la intervenció. A més,\naixò anava acompanyat d’una sèrie de criteris organitzatius que havien de facilitar\nla implementació d’aquests models.\nA continuació, indica que això s’ha concretat en diferents protocols, tots amb un\nfil que els uneix i els dóna coherència, que s’han elaborat de manera col·legiada en\ntres contextos segons cada un dels temes que s’havien de desenvolupar: o bé en\nel context dels diferents serveis socials municipals, o bé de manera coliderada amb\nel Consorci de Serveis Socials de Barcelona per tal de definir com havien de\nfuncionar i d’atendre els serveis socials públics de la ciutat de Barcelona, o bé en el\ncontext del circuit interinstitucional, al qual es referia abans la Sra. Sanz, que és el\ncircuit Barcelona contra la violència de les dones, en el qual no solament està\npresent, i el colidera juntament amb el Consorci Sanitari de Serveis Socials,\nl’Ajuntament de Barcelona, sinó que hi estan presents fora de judicatura tots els\nserveis públics implicats, des de l’àmbit judicial, cossos policials, els serveis\nsocials, els diferents consorcis d’educació, etc.\nAixí mateix, manifesta que s’ha protocol·litzat l’atenció individualitzada i de grup\namb dones, la intervenció amb els infants i adolescents fills i filles d’aquestes\ndones ateses, s’ha establert tot el tema de criteris organitzatius de prestació de\ndeterminats recursos, i que tot això conforma un conjunt de normes\nmetodològiques i organitzatives que donen resposta, de fet, a aquesta petició que\nhi hagi un protocol a la ciutat de Barcelona que doni unitat i garanteixi aquesta\natenció integral. Per tant, entenen que el conjunt de la tasca de protocol·lització\nfeta respon a aquesta demanda.\nLa Sra. Sanz explica que el seu grup no planteja aquest protocol marc per\nmenystenir en cap cas la feina que des de fa molts anys aquesta ciutat fa contra la\nviolència masclista, sinó perquè han pogut constatar que actualment hi ha\ndisfuncions en la coordinació i en la manera d’actuar d’aquests serveis. Constata\nque hi ha casos de descoordinació, que les dues regidores del Govern municipal\nque hi ha avui a la comissió ho saben, perquè els han fet arribar aquestes\ndisfuncions. Per tant, els preocupa que això pugui estar succeint a la ciutat.\nD’altra banda, creuen que, més enllà de garantir realment que hi ha un exercici\nper part del Govern municipal de revisar tots aquests serveis, de revisar-ne la\ncoordinació per garantir la tranquil·litat que avui no estan deixant dones que\npateixen violència masclista desateses, perquè es poden generar disfuncions que\nno són voluntat ni de les professionals ni d’aquest Govern, però que es produeixen,\ncal incorporar altres elements, com ara el tema de l’habitatge, que en tot el circuit\nno existeix, i que els casos de desnonament estan demostrant que molts d’ells\nderiven en casos de violència masclista i generen unes situacions de vulnerabilitat\nmolt més agreujada i manifesta.\nPer tot això, manifesta que la seva voluntat era com a mínim d’alertar el Govern\nmunicipal que avui això està passant a la ciutat i que cal una resposta contundent.\nTanmateix, lamenten que no es vulgui entomar això, valoren la feina que fan els\nprofessionals, però creuen que cal encara més coordinació i treball per part del\nGovern.\nEs dóna per tractat.\nDel Grup Municipal UpB:\n18. Que el Govern municipal desestimi prorrogar la concessió de la gestió del\nCamp de Futbol de Porta i, en conseqüència, prepari un nou concurs per a\nl’adjudicació de la gestió d’aquest equipament.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Laporta exposa que, amb aquest prec, traslladen la demanda dels veïns\ndel barri de Porta que es desestimi prorrogar la concessió de la gestió del camp de\nfutbol d’aquest barri i que es convoqui un nou concurs per a l’adjudicació de la\ngestió d’aquest equipament. En aquest sentit, explica que fins al 2011 l’havia\ngestionat l’Alzamora Club de Futbol i que, des de llavors, el gestiona la Fundació\nMarcet, i la controvèrsia entre les dues entitats és que uns diuen que la concessió\nvenç al juny del 2015 (Fundació Marcet) i els altres (Alzamora Club de Futbol) que\nvenç al desembre del 2014.\nFinalment, pensen que els gestors de l’Alzamora són bons gestors, saben com\ngestionar aquesta instal·lació, i per això demanen que no s’estengui la concessió\nun any i es convoqui un nou concurs.\nLa Sra. Rognoni comunica que accepten el prec perquè hi estan totalment\nd’acord. Assenyala que la nova gestió no ha funcionat, que van lluitar molt, quan el\nconcurs, perquè no passés el que va passar, però que legalment ja no es podia fer\nres més. Per tant, la seva intenció no és en absolut fer-ne la pròrroga.\nEl Sr. Laporta agraeix l’acceptació del prec.\nEs dóna per tractat.\n19. Que el Govern municipal elabori una estratègia municipal per a l’estímul de\nla participació de la joventut en els espais i consells participatius de l’Ajuntament\nde Barcelona.\nEl Sr. Laporta demana que es contesti per escrit.\nEs contestarà per escrit.\nd) Preguntes\nDel Grup Municipal PSC:\n20. Quina és la valoració del Govern de la ciutat en relació amb la informació\nlliurada en el Consell Municipal de la Gent Gran del passat 8 d’abril que apareix en\nl’Informe anual 2013 dels Serveis d’Atenció Domiciliària?\nLa Sra. Díaz manifesta a la Sra. Roset que li costa creure que posi en qüestió\nl’opinió de membres del Consell Rector de la Gent Gran, del Plenari, atès que són\npersones que representen associacions de veïns i districtes. En aquest sentit,\npensa que han de respectar la seva opinió i no s’atreveix a jutjar la intervenció de\ncap d’ells, ni dels que van defensar, ni dels que van criticar, que només recull les\ndemandes no cobertes.\nD’altra banda, pel que fa als informes que van entregar en aquella mateixa\ncomissió, pregunta quina valoració fa el Govern de la ciutat quant al nombre de\nplaces dels àpats en companyia, que entre el 2012 i el 2013, segons les dades, hi\nha hagut un increment del 0,28%, és a dir, s’ha passat de 1.039 persones ateses a\n1.042, i, en canvi, els àpats servits han passat de 168.694 a 197.194, o sigui\n30.500. En tot cas, entenen que possiblement són dels caps de setmana, que ara\ns’obren, i els mesos festius, però com que no ho tenen especificat, demanen\naquest aclariment.\nLa Sra. Roset fa palès que fa molt temps que forma part del consell assessor i\nque treballa amb ells, i que tenen coneixement de tot el que es diu a la permanent\ndel consell assessor i al plenari, i que el que ha dit abans és que poden haver-hi\ndeterminades persones –que ha dit que respecta les opinions d’aquestes persones–\nque poden opinar diferent, però que no era una resposta global del consell\nassessor.\nA continuació, manifesta que valora moltíssim aquest estudi que hi ha previ,fins\nal 2011, perquè les persones que hi han treballat han fet una gran feina. Ara bé, el\nque ha comentat abans és que voldrien poder donar una resposta més global i més\ncompleta, perquè creuen que és molt més positiu incorporar-hi el s’està fent ara.\nPer això havia demanat a la Sra. Díaz que posposessin aquesta compareixença.\nAixí mateix, remarca que el consell assessor està molt d’acord amb la feina que\nfan; que presideix el consell territorial, assisteix a la permanent i en cap moment\n\n3797\n\n\f3798\n\nGASETA MUNICIPAL DE BARCELONA\n\nNÚM. 21\n\ns’ha dit globalment això; insisteix que és una opinió d’un grup de persones, que\nrespecta molt, però que no és tot el consell assessor.\nAmb relació a la pregunta sobre els serveis d’àpats en companyia, indica que el\nGovern fa una valoració positiva del servei i que és un servei que ha anat creixent\namb la voluntat d’atendre la demanda existent: s’ha passat de vint-i-un menjadors\nl’any 2011 a vint-i-sis menjadors el 2013; han augmentat les places de 743 a 960 i\nha augmentat el nombre d’àpats servits en un 35,5%, de 145.430 el 2011 a\n197.194 el 2013. A més, destaca que aquests menjadors no únicament són per a\nuna bona alimentació, que sí, sinó també per a una forma de convivència de les\npersones, que s’ha estimulat molt amb aquests àpats en companyia.\nEn tot cas, precisa que cal afegir-hi les previsions de creixement de servei per a\nl’any 2014. Per exemple, al districte de les Corts hi ha previst fer el trasllat de\nl’actual menjador a una nova ubicació que permetrà ampliar tres places i passar-ho\na línia freda, també es valora la possibilitat d’obrir un altre menjador en aquest\ndistricte;al districte de Gràcia es preveu ampliar en quinze places un dels\nmenjadors i fer la reconversió a línia freda, i també obrir un nou menjador en\ncol·laboració amb la Fundació Catalunya - La Pedrera amb vint-i-cinc places; al\ndistricte de Nou Barris hi ha previst ampliar vint-i-cinc places, quinze en un\nmenjador i deu en un altre; al districte de Sant Andreu està prevista l’obertura\nd’un nou menjador amb trenta places; i al districte de Sant Martí s’han ampliat\nquinze places en un dels menjadors i es valora la possibilitat d’obrir dos nous\nmenjadors de trenta places cadascun.\nEn resum, informa que la previsió és ampliar 173 places de servei d’àpats en\ncompanyia a la ciutat, obrir entre dos i cinc menjadors nous, reconversió a línia\nfreda dels menjadors, com també que hi ha un increment a la partida d’àpats\nsocials de 200.000 euros per a l’any 2014.\nLa Sra. Díaz fa palès que no ha contestat perquè les places entre el 2012 i el\n2013 s’han incrementat en cent dinou, però usuaris, beneficiaris, només han estat\ntres persones més, que és el que ella demanava, perquè no entén les dades.\nEs dóna per tractada.\nDel Grup Municipal PP:\n21. Quines han estat les gestions que ha dut a terme el Govern municipal per tal\nde modificar les condicions d’accés a la targeta rosa en la seva modalitat gratuïta\nper tal d’incloure totes les persones majors de seixanta anys que es troben sota el\nllindar de la pobresa, tot indicant el calendari establert per tal que aquesta\nmodificació sigui efectiva?\nLa Sra. Martín formula la pregunta.\nLa Sra. Roset indica que, tal com es va aprovar a la Comissió de Qualitat de\nVida, Igualtat i Esports del maig de 2013, es va procedir a instar l’Autoritat\nMetropolitana del Transport, ATM, a modificar les condicions d’accés a la targeta\nrosa en la seva modalitat gratuïta per tal d’incloure totes les persones majors de\nseixanta anys que es troben sota el llindar de la pobresa.\nEn aquest sentit, informa que el Consell d’Administració de l’ATM ha acordat la\nimplantació del projecte T-Mobilitat, una única targeta amb què la ciutadania podrà\nutilitzar tots els serveis per a la mobilitat a Catalunya, durant el 2015. I explica\nque és un projecte innovador en la tecnologia, en la tarifació dels serveis i en la\nseva gestió, abast, finançament, seguretat de les transaccions, informació i\nprestacions, que és una targeta xip amb validació sense contacte que\nnecessàriament i progressivament s’anirà estenent a tota la xarxa de serveis de\nmobilitat.\nA continuació, exposa que és en el marc del context de la T-Mobilitat on es\ndesenvoluparà el debat dels criteris d’accés al sistema de tarifació social, en què\ns’inscriu la targeta rosa en qualsevol de les seves modalitats, amb l’objectiu\nd’homogeneïtzar la política de tarifació social. En aquesta línia, des de gener de\n2014, els criteris d’accés al carnet de pensionista dels Ferrocarrils de la\nGeneralitat, en qualsevol de les seves modalitats A i B, són els mateixos que els de\nla targeta rosa. Així mateix, assenyala que l’ajuntament forma part del grup de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ntreball de tarifació social que afecta tots els municipis de l’àrea metropolitana,\nconjuntament amb la Generalitat i l’AMB, que és el que treballa per modificar les\ncondicions d’accés a la targeta rosa atenent especialment les persones grans que\nes troben sota el llindar de la pobresa, perquè la targeta rosa es considera una de\nles prestacions socials de proximitat més importants per a les persones grans i\ntambé perquè és una eina que afavoreix l’ús quotidià de la ciutat i, per tant,\nl’activitat i les pautes de relació de la gent gran de Barcelona.\nEn aquest sentit, apunta que el 31 de desembre de 2013 hi havia un total de\n247.029 targetes roses en circulació, de les quals el 45 per cent eren de modalitat\ngratuïta, i que l’Ajuntament de Barcelona va fer una aportació addicional de\n910.000 euros per cobrir les despeses de la targeta rosa de les persones de\nseixanta a seixanta-quatre anys.\nQuant a les dades de perfil, informa que el 50,3% de la població de seixanta i\nmés anys amb dret a tenir targeta n’és beneficiària, el 21,4% la té gratuïta i el\n28,9, reduïda; el 52% de les dones tenen targeta rosa i, en aquest cas, el 22% la\nté gratuïta i el 30,2%, reduïda; i el 47% dels homes en disposa, concretament el\n20% gratuïta i el 27% reduïda. Per tant, hi ha més dones amb targeta rosa que\nhomes.\nLa Sra. Martín lamenta l’esforç que ha fet la Sra. Roset a explicar tot el\nfuncionament de la targeta rosa, perquè no li pot acceptar aquesta explicació ja\nque no fa cap referència a la proposta que es va aprovar. Tot seguit, exposa que la\nproposta sobre la gratuïtat de la targeta rosa de les persones majors de seixanta\nanys que es troben sota el llindar de la pobresa va ser presentada al maig de 2013\ni se’n var fer un seguiment al novembre de 2013, i que ara la Sra. Roset diu que\nencara no s’ha dut a terme aquesta modificació, perquè ha fet molta explicació,\nperò no ha dit res sobre aquesta modificació en concret.\nEn aquest sentit, pregunta quan pensen fer-la, perquè no poden entendre\naquesta demora. En tot cas, opina que és clar que per al Govern aquest tema no\nha estat una prioritat, quan l’haurien de posar en primera línia de les seves\npreferències per la importància del tema, perquè es tracta de persones grans amb\ningressos mínims, per sota del llindar de la pobresa, als quals caldria facilitar que\nes puguin moure per fer les seves activitats quotidianes normals.\nPer tot això, atès que la proposta del maig del 2013 tots els grups la van\nacceptar amb entusiasme, i per una qüestió de justícia, li demana que faci el que\ncalgui per dur a terme aquesta modificació concreta amb caràcter d’urgència. Tot\nseguit, precisa que si seguint la seva ruta de gestió no es pot aconseguir, ho\nintentaran directament a l’Àrea Metropolitana.\nEs dóna per tractada.\ne) Seguiment de proposicions / declaracions de grup\nDel Grup Municipal PP:\n22. Es requereix al Govern municipal que informi sobre les gestions realitzades i\nl’estat d’execució de la proposició següent, aprovada en la sessió de 16 de juliol de\n2013: «La Comissió de Qualitat de Vida, Igualtat, Joventut i Esports acorda: instar\nla Generalitat de Catalunya a posar en marxa, de forma immediata, els\nequipaments acabats, des de fa quasi dos anys, la residència de Via Favència per a\ngent gran i la Residència Mas Sauró per a persones amb discapacitat o, en el seu\ncas, buscar fórmules alternatives per a la seva gestió, i si cal, amb el suport de la\niniciativa social i/o privada, amb l’objectiu final de posar en funcionament, amb\ncaràcter immediat, aquestes dues residències.»\nLa Sra. Martín exposa que han passat nou mesos des de l’aprovació de la\nproposta que va presentar el seu grup per intentar buscar solucions per a la\nposada en marxa de la residència per a gent gran de Via Favència i de la de Mas\nSauró per a persones amb discapacitat, que ja fa dos anys i mig que estan\nacabades i sense entrar en funcionament. S’excusa d’explicar tota la història\nperquè tothom la coneix. Per això pregunta quines són les darreres notícies sobre\nel futur d’aquestes dues residències.\n\n3799\n\n\f3800\n\nGASETA MUNICIPAL DE BARCELONA\n\nNÚM. 21\n\nLa Sra. Figuerola informa que, respecte al conveni que es va firmar el 2005 en\nquè s’establia que tots els equipaments havien d’estar fets el 2009, han fet tres\nreunions amb la Generalitat, en què s’ha posat sobre la taula alguna proposta per\npart de l’ajuntament, però que encara no s’ha arribat a cap concreció. Per tant,\ncomenta que en les reunions periòdiques que tenen amb la Generalitat seguiran\ninsistint en aquest tema, que és un tema urgent, però que no en poden donar altra\ninformació.\nLa Sra. Martín expressa que sent impotència respecte a aquest tema, perquè\nsón dos equipaments que han costat molts diners a l’ajuntament i tothom ha fet\nmolt esforç i ara estan aturats, sense cap activitat, i s’estan deteriorant, i, a més a\nmés, s’han de suportar unes despeses de vigilància i seguretat molt elevades. És\nper tot això que pensa que haurien d’entomar aquest tema amb molta més força.\nEs dóna per tractada.\nDel Grup Municipal ICV-EUiA:\n23. Que el Govern municipal informi sobre l’estat d’execució del prec acceptat el\n18 de novembre de 2013 amb el contingut següent: «Que el Govern municipal\nsigni un conveni de col·laboració amb les entitats especialitzades en l’atenció a\ndones que han patit i pateixen violència sexual (agressions sexuals, abusos sexuals\no assetjament sexual).»\nEs retira\nVI) Mocions\nNo havent-hi altres assumptes per tractar, la presidència aixeca la sessió a les\n20.15 h.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nComissió de Presidència i Règim Interior\nActa de la sessió de 29 d’abril de 2014, aprovada el dia 18 de juny de 2014\nA la sala President Lluís Companys de la casa de la ciutat, el 29 d’abril de 2014,\ns’hi reuneix la Comissió de Presidència i\nRègim Interior, sota la presidència de la Ima. Sra. Belén Pajares Ribas. Hi\nassisteixen les Imes. Sres. i els Ims. Srs.: Joaquim Forn i Chiariello, Jaume\nCiurana i Llevadot, Jordi Martí i Galbis, ,Gabriel Colomé i Garcia, David Escudé i\nRodríguez, Guillem Espriu Avendaño, Montserrat Sánchez Yuste, Ángeles Esteller\nRuedas, Xavier Mulleras Vinzia, Ricard Gomà Carmona, Joaquim Mestre Garrido, i\nJoan Laporta i Estruch, assistits per Ester Solana i Grasa, que actua per delegació\ndel Secretari General Jordi Cases i Pallarès, que certifica.\nTambé hi són presents la Ima. Sra. Janet Sanz Cid i l’Im. Sr. Oscar Ramírez i\nLara.\nExcusen la seva absència la Ima. Sra. Sònia Recasens i Alsina i l’Im. Sr. Antoni\nVives i Tomàs.\nS’obre la sessió a les 8.35 h.\nI) Aprovació de les actes de les sessions extraordinària i ordinària de 12 i 19 de\nmarç, respectivament.\nS’aproven.\nII) Part Informativa\na) Despatx d’ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\n1. Del gerent municipal, de 31 de març de 2014, que aprova els Plecs de\nclàusules i inicia l'expedient per a la contractació del servei de suport per a la\ntramitació de l'expedient dels 400 quioscos de Barcelona, per als exercicis 20142016, i per un import de 62.400,00 euros.\n2. Del gerent municipal, d'1 d'abril de 2014, que aprova els Plecs de clàusules i\ninicia l'expedient per a la contractació del servei de recollida i trasllat al CAAC dels\nanimals abandonats i perduts a la via pública, per als exercicis 2014-2015, i per un\nimport de 262.000,00 euros.\n3. Del gerent municipal, de 3 d'abril de 2014, que aprova els Plecs de clàusules i\ninicia l'expedient per a la contractació del servei d'assistència tècnica a la\nSindicatura de Greuges de l'Ajuntament de Barcelona, per als exercicis 2014-2015,\ni per un import de 36.300,00 euros.\n4. Districte de Ciutat Vella\nDel gerent municipal, de 27 de març de 2014, que adjudica a Integración Social\nde Minusválidos el contracte per als serveis auxiliars de suport al funcionament i\nactivitats del Districte de Ciutat Vella, per als exercicis 2014-2016, i per un import\nde 107.807,99 euros.\n5. Del gerent municipal, de 10 d'abril de 2014, que adjudica a Efial Consultoria,\nSL el contracte de l'assistència tècnica, suport i consultoria de les valoracions\nd'immobles municipals, per als exercicis 2014-2015, i per un import de 66.550,00\neuros.\n6. Del gerent municipal, de 14 d'abril de 2014, que adjudica a Ser-Mes\nPlanificación, SL el contracte relatiu a l'assistència tècnica per a l'actualització de la\n\n3801\n\n\f3802\n\nGASETA MUNICIPAL DE BARCELONA\n\nNÚM. 21\n\nbase de dades documental Expat de la Direcció de Patrimoni, per als exercicis\n2014-2016, i per un import de 72.000,00 euros.\n7. Del gerent municipal, de 14 d'abril de 2014, que adjudica a PMC Grup 1985,\nSA el contracte relatiu al subministrament de material informàtic estàndard, per\nals exercicis 2014-2015, i per un import de 3.868,88 euros.\n8. Districte de Ciutat Vella\nDel gerent municipal, de 8 d'abril de 2014, que adjudica a Iplan Gestión Integral\nel contracte relatiu a la gestió d'expedients de llicències de la Direcció de Llicències\ni Espai Públic del Districte de Ciutat Vella, per als exercicis 2014-2016, i per un\nimport de 293.458,55 euros.\n9. Del gerent de recursos, d'11 de març de 2014, que convoca un concurs i\naprova les bases per a la provisió d'un lloc de treball de gestor/a de projecte 1 de\nla família General (GE), adscrit a la Direcció de Serveis d'Espais Verds i\nBiodiversitat de la Gerència Adjunta de Medi Ambient de Serveis Urbans de la\nGerència d'Hàbitat Urbà.\n10. Del gerent de recursos, de 14 de març de 2014, que convoca un concurs i\naprova les bases per a la provisió d'un lloc de treball de tècnic/a 2 de la família de\nServeis Jurídics adscrit al Departament de Serveis Jurídics-Secretaria de la Direcció\nde Serveis Generals de la Gerència del Districte de Gràcia.\n11. Del gerent de recursos, de 19 de març de 2014, que convoca un concurs i\naprova les bases per a la provisió d'un lloc de treball de suport 3 de la família\nGeneral (GE) adscrit al Departament de Logística i Manteniment de la Direcció de\nServeis Generals de la Gerència de Recursos.\n12. Del gerent de recursos, de 25 de març de 2014, que convoca un concurs i\naprova les bases per a la provisió d'un lloc de treball de gestor/a de projecte 1 de\nla família General (GE) adscrit a la Direcció de programa de Participació\nAssociacionisme de la Gerència de Recursos.\n13. Del gerent de recursos, de 25 de març de 2014, que convoca un concurs i\naprova les bases per a la provisió d'un lloc de treball de suport 1 de la família\nGeneral (GE) adscrit al Grup Programa d'Avaluació de serveis de neteja de la\nDirecció de Serveis de neteja i gestió de residus de la Gerència Adjunta de Medi\nAmbient i Serveis Urbans.\n14. Del gerent de recursos, de 25 de març de 2014, que convoca un concurs i\naprova les bases per a la provisió d'un lloc de treball de suport 2 de la família\nGeneral (GE) adscrit al Grup de vehicles del Departament de Logística i\nInfraestructures de la Direcció de Serveis de Gestió Econòmica i Control de\nRecursos de la Gerència de Prevenció, Seguretat i Mobilitat.\n15. Del gerent de recursos, d'1 d'abril de 2014, que convoca un concurs i aprova\nles bases per a la provisió d'un lloc de treball de tècnic/a 2 de la família de Serveis\nUrbanístics i d'Obra (OP) adscrit al Departament d'Obres i Manteniment de la\nDirecció de Serveis de Llicències i Espai Públic de la Gerència del Districte de les\nCorts.\n16. Del gerent de recursos, de 8 d'abril de 2014, que convoca un concurs i\naprova les bases per a la provisió d'un lloc de treball de cap de secció 1 de la\nfamília General (GE) adscrit al Departament de Família i Infància de la Direcció de\nFamília i Serveis Socials de la Gerència de Qualitat de Vida, Igualtat i Esports.\n17. Del gerent de recursos, de 8 d'abril de 2014, que convoca un concurs i\naprova les bases per a la provisió d'un lloc de treball de tècnic/a 2 de la família de\nServeis Urbanístics i d'Obra (OP) adscrit al Departament de Llicències d'Obres de la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nDirecció de Serveis d'Actuació Urbanística de la Direcció de Serveis de Coordinació\nde Llicències i Disciplina Urbana de la Gerència Adjunta d'Urbanisme.\n18. Del gerent de recursos, de 19 de març de 2014, que modifica el primer punt\nde l'apartat \"Requisits de participació\" de les bases del concurs 64/2014-C per a la\nprovisió de set llocs de treball de suport 4 de la família professional General (GE),\nadscrits al Servei d'Atenció Presencial del Departament de Serveis d'Atenció\nCiutadana.\n19. Del gerent de recursos humans i organització, de 3 d'abril de 2014, que\ndeclara desert el concurs per a la provisió del lloc de treball de tècnic/a 2 de la\nfamília professional de Serveis de Gestió i Administració (GA), adscrit al\nDepartament de Planificació i Processos de la Direcció de Serveis d'Estratègia i\nInnovació de la Direcció Executiva de Qualitat de Vida i Igualtat de la Gerència de\nQualitat de Vida, Igualtat i Esports, ja que cap de les sol·licituds d'aspirants\ncompleixen els requisits assenyalats a les bases de la convocatòria.\n20. Del gerent de recursos, d'1 d'abril de 2014, que convoca la provisió, per\nlliure designació, i aprova les bases d'un lloc de treball de suport 3 de la família\nGeneral (GE) adscrit a la Gerència del Districte de l'Eixample.\n21. Del gerent de recursos, de 8 d'abril de 2014, que convoca la provisió, per\nlliure designació, i aprova les bases d'un lloc de treball de suport 3 de la família\nGeneral (GE) adscrit a la Direcció d'Estadística i Estudis d'Opinió del Gabinet Tècnic\nde Programació de la Gerència Adjunta de Projectes Estratègics de la Gerència\nMunicipal.\n22. Del gerent de recursos, de 8 d'abril de 2014, que convoca la provisió, per\nlliure designació, i aprova les bases d'un lloc de treball de cap de departament 1 de\nla família General (GE) adscrit al Departament de Comunicació de la Direcció de\nServeis Generals de la Gerència del Districte de Ciutat Vella.\n23. Del gerent de recursos, de 8 d'abril de 2014, que convoca la provisió, per\nlliure designació, i aprova les bases d'un lloc de treball de cap de departament 1 de\nla família General (GE) adscrit al Departament d'Estudis d'Opinió de la Direcció\nd'Estadística i Estudi d'Opinió del Gabinet Tècnic de Programació de la Gerència\nAdjunta de Projectes Estratègics de la Gerència Municipal.\n24. Del gerent de recursos, de 8 d'abril de 2014, que convoca la provisió, per\nlliure designació, i aprova les bases d'un lloc de treball de gestor/a de projecte 2\nde la família General (GE) adscrit a la Gerència del Districte de Ciutat Vella.\n25. Del gerent de recursos, de 10 de març de 2014, que nomena el Sr. Daniel\nIsart Navarro per ocupar el lloc de treball de tècnic 2 de la família de Serveis\nUrbanístics i d'Obra, amb complement de destinació nivell 24, adscrit al\nDepartament de Llicències i Inspecció de la Direcció de Serveis de Llicències i Espai\nPúblic de la Gerència del Districte de Gràcia (Concurs 55/2013-C).\n26. Del gerent municipal, de 14 de març de 2014, que nomena la Sra. Nuria\nMenta Sala per ocupar el lloc de treball de gestora projecte 1 de la família General\n(GE), amb complement de destinació nivell 26, adscrita a la Direcció Executiva de\nQualitat de Vida i Igualtat de la Gerència de Qualitat de Vida, Igualtat i Esports\n(Concurs 48/2013-C).\n27. Del gerent de recursos, de 10 de març de 2014, que nomena la Sra.\nMontserrat Gabas Chesa per ocupar el lloc de treball de tècnica 2 de la família de\nServeis Urbanístics i d'Obra, amb complement de destinació nivell 24, adscrita al\nDepartament d'Informació i Documentació de la Gerència adjunta d'Urbanisme de\nla Gerència d'Hàbitat Urbà (Concurs 37/2013-C).\n\n3803\n\n\f3804\n\nGASETA MUNICIPAL DE BARCELONA\n\nNÚM. 21\n\n28. Del gerent de recursos, de 10 de març de 2014, que nomena el Sr. Raúl\nCrespo Jiménez per ocupar el lloc de treball de tècnic 2 de la família de Serveis\nUrbanístics i d'Obra, amb complement de destinació nivell 24, adscrit al\nDepartament d'Informació i Documentació de la Gerència adjunta d'Urbanisme de\nla Gerència d'Hàbitat Urbà (Concurs 37/2013-C).\n29. Del gerent municipal, de 18 de març de 2014, que nomena el Sr. Raül\nFontanet Rodríguez per ocupar el lloc de treball de gestor de projecte 1 de la\nfamília General (GE), amb complement de destinació nivell 26, adscrit a l'Oficina\nde Management i Pressupost executiu de la Gerència d'Economia, Empresa i\nOcupació (Concurs 29/2013-C).\n30. Del gerent municipal, de 18 de març de 2014, que nomena el Sr. Juan M.\nCortijo Gómez per ocupar el lloc de treball de gestió projectes 1 de la família\nGeneral (GE), amb complement de destinació nivell 26, adscrit a la Direcció de\nServeis de Gestió de Costos i Avaluació de la Direcció de Pressupostos i Política\nFiscal (Gerència d'Economia, Empresa i Ocupació).\n(Concurs 56/2013-C).\n31. Del gerent municipal, d'1 d'abril de 2014, que nomena la Sra. Elisa García\nYuste per ocupar el lloc de treball de gestió de projectes 1 de la família General\n(GE), amb complement de destinació nivell 26, adscrita a la Direcció de Serveis de\nGestió Econòmica de la Gerència de Recursos (Concurs 57/2013-C).\n32. Del gerent de recursos, de 8 d'abril de 2014, que nomena la Sra. Cristina\nMas Perulles per ocupar el lloc de treball de suport 2 de la família General (GE),\namb complement de destinació nivell 20, adscrita a la Secretaria General de la\nGerència de Recursos (Concurs 54/2013-C).\n33. Del gerent de recursos, de 18 de març de 2014, que reintegra a la plantilla\nde l'Ajuntament de Barcelona procedent de l'Institut Mpal. de Serveis Socials i\nnomena la Sra. Veronica Gimenez Fos per ocupar el lloc de treball de gestora de\nprojectes 2 de la família General (GE), amb complement de destinació nivell 24,\nadscrita a la Direcció del Programa de Dona de la Direcció de Serveis d'Equitat\nSocial i Salut de la Direcció Executiva de Vida i Igualtat (Gerència de Qualitat de\nVida, Igualtat i Esports). (Concurs 41/2013-C).\n34. De l'alcalde, de 14 d'abril de 2014, que nomena el Sr. David Abelló Bajos en\nel lloc de conseller tècnic de la família de serveis de suport polític, amb\ncomplement de destinació nivell 26, adscrit a la Conselleria Tècnica del Districte de\nSant Martí.\n35. De l'alcalde, de 14 d'abril de 2014, que nomena la Sra. Monica Mateu\nAdzerias en el lloc de directora 2 de la família General (GE), amb complement de\ndestinació nivell 28, adscrita a l'Oficina de la Gerència d'Economia, Empresa i\nOcupació.\n36. De l'alcalde, de 25 de març de 2014, que cessa el Sr. Xavier Sellarés Faixat\ncom a Director 2 de la Direcció de Serveis de Creixement Econòmic, i el nomena\ncom a Director 1 de la Direcció de Creixement Econòmic i Recursos de la Gerència\nd'Economia, Empresa i Ocupació.\n37. De l'alcalde, de 14 de març de 2014, que cessa la Sra. Gloria Sancliment\nAlcaraz en el lloc de suport 3 de la família Serveis de Suport Polític adscrita a\nl'Alcaldia.\n38. De l'alcalde, de 25 de març de 2014, que cessa el Sr. Albert Salvador\nSotillos com a Cap del Gabinet de l'Alcaldia de la família de Serveis de Suport\nPolític.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n39. De l'alcalde, de 27 de març de 2014, que cessa el Sr. Boris Valls Guardiola\nen el lloc de suport 1 de la família Serveis de Suport Polític adscrit al Consell\nMunicipal del Districte de Sarrià-Sant Gervasi.\nAcords de la Comissió de Govern de 26 de març de 2014:\n40. Autoritzar la compatibilitat sol·licitada per la Sra. Laura Martín Gracia (mat.\n25655) entre la seva activitat municipal com a funcionària de carrera amb la\ncategoria professional d’auxiliar d'administració general, amb destinació al\nDepartament de Selecció i Promoció de la Gerència de Recursos Humans i\nOrganització, on desenvolupa el lloc de treball de suport 4 (90.40.GE.20) i\nl’activitat privada per compte propi consistent en la fabricació i comercialització\nd'elements de temperatura i caudal a través de l’empresa Servicios de\nTemperatura y Caudal, SL en tant que aquesta activitat secundària no figura\ncompresa en les causes d’incompatibilitat previstes legalment; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal i, d’altra\nbanda, la present autorització resta condicionada a l’estricte compliment dels\ndeures públics, a les prohibicions i demés previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del Personal al\nServei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix. Donar-ne compte a la\nComissió de Presidència i Règim Interior.\n41. Autoritzar la compatibilitat sol·licitada per la Sra. Mercè Camprubí Garrido\n(mat. 21189) entre la seva activitat municipal com a funcionària de carrera amb la\ncategoria professional de tècnic superior d'arquitectura, amb destinació a la\nDirecció de Serveis de Llicències i Inspecció de la Gerència d’Hàbitat Urbà, on\ndesenvolupa el lloc de treball de 70.10.GE.10 Gestió Projectes 1, i l’activitat\nprivada per compte propi com a administradora de les societats Maynard Tecnic 3,\nSL i Fidelity Solucions, SL, en tant que aquesta activitat secundària no figura\ncompresa en les causes d’incompatibilitat previstes legalment; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal i, d’altra\nbanda, la present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del Personal al\nServei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix; donar-ne compte a la\nComissió de Presidència i Règim Interior.\n42. (IMEB) Autoritzar la compatibilitat sol·licitada per la Sra. Ester Parreño\nCabido (mat. 804960), entre la seva activitat municipal com a funcionària interina\namb la categoria professional de d’Educadora d’Escola Bressol, amb destinació a\nl’EBM Sant Medir de l’Institut Municipal d’Educació d'aquest Ajuntament amb les\nfuncions pròpies d’un lloc base de la seva categoria, i l’activitat privada a\nOrtoquimica, SL, com a administrativa, en tant que aquesta activitat secundària no\nfigura compresa en les causes d’incompatibilitat previstes legalment; la suma de\njornades de l’activitat pública i l’activitat privada no podrà superar la jornada\nordinària de l’Administració incrementada en un 50% ni podrà haver coincidència\nhorària entre les dues jornades i, d’altra banda, la present autorització resta\ncondicionada a l’estricte compliment dels deures públics, a les prohibicions i demés\nprevisions que es contenen en la Llei 53/1984 de 26 de desembre\nd’incompatibilitats del personal de les Administracions Públiques, la Llei 21/1987,\nde 26 de novembre, d’incompatibilitats del Personal al Servei de l’Administració de\n\n3805\n\n\f3806\n\nGASETA MUNICIPAL DE BARCELONA\n\nNÚM. 21\n\nla Generalitat i d’altra normativa aplicable; donar-ne compte a la Comissió de\nPresidència i Règim Interior.\n43. Autoritzar la compatibilitat sol·licitada per la Sra. Vanesa Solano Martín\n(mat. 73004) entre la seva activitat municipal com a laboral amb la categoria\nprofessional de tècnica mitjana d'arquitectura, amb destinació al Departament\nd'Obres i Manteniment del Districte de Sants-Montjuïc, on desenvolupa el lloc de\ntreball de tècnic 4 (80.40.OP.20) i una activitat privada per compte propi:\narquitectura tècnica, excloent del seu exercici qualsevol manifestació del mateix en\nel terme municipal de Barcelona, per tal d'evitar possibles coincidències entre\nl'activitat pública i la privada; la seva dedicació professional privada no podrà\nsuperar la meitat de la jornada laboral setmanal vigent a l’Administració Pública i\nen horari no coincident amb el municipal, d’altra banda, la present autorització\nresta condicionada a l’estricte compliment dels deures públics, a les prohibicions i\ndemés previsions que es contenen en la Llei 53/1984 de 26 de desembre\nd’incompatibilitats del personal de les Administracions Públiques, la Llei 21/1987,\nde 26 de novembre, d’incompatibilitats del Personal al Servei de l’Administració de\nla Generalitat i d’altra normativa aplicable. I, en tot cas, la present autorització\nperdrà vigència per canvi de lloc de treball municipal o per variació de les\ncircumstàncies relatives al mateix; donar-ne compte a la Comissió de Presidència i\nRègim Interior.\nAcord de la Comissió de Govern de 2 d'abril de 2014:\n44. Aprovar el conveni de col·laboració entre l'Ajuntament de Barcelona,\nmitjançant el Districte de Ciutat Vella, i el Col·legi Oficial d'Enginyers Industrials de\nCatalunya per establir un marc de col·laboració en l'àmbit de les seves\ncompetències; facultar la Regidora del Districte de Ciutat Vella per a la firma del\npresent conveni. Donar-ne compte a la Comissió de Presidència i Règim Interior.\nAcords de la Comissió de Govern de 9 d'abril de 2014:\n45. Declarar que amb l’oferta pública d’ocupació de l’Ajuntament de Barcelona\nper a l’exercici 2014, aprovada per Acord de la Comissió de Govern el 15 de gener\nde 2014, es reposa el cent per cent de les places vacants del personal de la\nGuàrdia Urbana i del Servei de Prevenció, Extinció d’Incendis i Salvaments; fer\nconstar que amb aquesta mesura es dóna compliment al principi d’estabilitat\npressupostària, d’acord amb allò previst a l’article 21 U.2.C) i H) de la Llei\n22/2013, de 23 de desembre, de Pressupostos Generals de l’Estat per a l’any\n2014. Donar-ne compte a la Comissió de Presidència i Règim Interior.\n46. Convocar 60 places de Bomber/a d'accés, del Servei de Prevenció, Extinció\nd'Incendis i Salvament de l’Ajuntament de Barcelona, mitjançant concurs - oposició\nlliure i aprovar les bases i annexos que han de regir aquesta convocatòria. Donar\ncompte de la present resolució a la Comissió de Presidència i Règim Interior.\n47. Aprovar el Protocol d’Intencions entre l’Oficina Antifrau de Catalunya i\nl’Ajuntament de Barcelona per al desenvolupament d’un procés de sensibilització\nen el foment de la integritat i la gestió dels riscos de corrupció a l’Ajuntament.\nFacultar el Gerent Municipal, el Sr. Constantí Serrallonga i Tintoré, per a la\nsignatura de l’esmentat protocol. Donar-ne compte a la Comissió de Presidència i\nRègim Interior.\nAcords de la Comissió de Govern de 22 d'abril de 2014:\n48. Aprovar el conveni entre l’Ajuntament de Barcelona i el Consorci de\nBiblioteques de Barcelona que té per objecte la col·laboració en tractament\narxivístic, d’acord amb el document annex; facultar l’Im. Sr. Jordi Martí i Galbis,\nRegidor de Presidència i Territori, per la signatura de l’esmentat conveni, per a la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nsignatura de l’esmentat conveni. Donar compte a la Comissió de Presidència i\nRègim Interior.\n49. Aprovar el Conveni de Col·laboració entre l’Ajuntament de Barcelona, la\nDiputació de Barcelona i l’Institut de Cultura de Barcelona que té per objecte\nestablir les bases per col·laborar en l’objectiu d’aquest Institut de gestió i\nmanteniment del patrimoni de la ciutat de Barcelona, mitjançant l'adscripció en\ncomissió de serveis del funcionari de carrera de la Diputació de Barcelona Sr.\nCarles Vicente Guitart, d’acord amb el document annex; facultar l’Im. Sr. Joaquim\nForn Chiariello, Primer Tinent d’Alcalde i responsable de l’Àrea de Presidència,\nRègim Interior, Seguretat i Mobilitat, per a la signatura de l’esmentat Conveni de\nCol·laboració entre l’Ajuntament de Barcelona, la Diputació de Barcelona, i\nl’Institut de Cultura de Barcelona; donar-ne compte a la Comissió de Presidència i\nRègim Interior.\nb) Mesures de govern\nc) Informes\nA la Comissió:\n1. Viatge de l’Alcalde a Amèrica Llatina. Abril 2014.\nEl Sr. Martí exposa que l’informe del Govern Municipal correspon al viatge\ninternacional més recent de l’alcalde, que ha fet amb alguns companys de l’equip\nde govern i una delegació d’entitats, institucions i empreses de la ciutat i el país.\nAssenyala que l’informe és extens, de més de 60 pàgines, i exhaustiu, ja que s’hi\ndetallen les activitats de l’alcalde i els membres del Govern que han pogut\nparticipar en aquest viatge realitzat de l’1 a l’11 d’abril. Així mateix, puntualitza\nque encara no estan disponibles totes les dades respecte a les despeses del viatge.\nExplica que el viatge ha tingut tres fases: en primer lloc, Miami; en segon lloc,\nMedellín i Bogotà, a Colòmbia, i, en tercer lloc, Rio de Janeiro. Afegeix que en les\ntres fases s’han perseguit els objectius habituals d’aquests viatges internacionals:\nd’una banda, intensificar les accions per atraure inversions internacionals i, de\nl’altra, compartir projectes, relació social i millora de la vida de les persones\ndestinatàries de les accions internacionals de l’Ajuntament. Indica que en aquest\ncas, a més, es tractava de participar en dos esdeveniments internacionals molt\nrellevants: el 21è Congrés del Centre Iberoamericà de Desenvolupament Estratègic\nUrbà (CIDEU), centre que Barcelona ha presidit els darrers dos anys i ara presidirà\nMedellín, i el setè Fòrum Urbà Mundial, que ha tingut lloc a la mateixa ciutat un\ncop acabat el congrés del CIDEU.\nD’altra banda, considera que el viatge s’ha desenvolupat en una àrea geogràfica\nde gran importància actualment i també en el futur, ja que Colòmbia, Xile, Perú i\nBrasil són països emergents molt ben situats que tindran una gran projecció\ninternacional en els propers anys. En aquest sentit, diu que a Barcelona li convé\ncol·laborar en els projectes que ha definit bilateralment amb cadascuna de les\nciutats que ha visitat l’alcalde.\nDestaca que amb aquest viatge s’ha donat continuïtat a la tasca de mantenir el\nlideratge internacional de Barcelona, no solament pel ressò dels mitjans, sinó\ntambé per la receptivitat dels representants institucionals i econòmics d’aquestes\nciutats envers Barcelona. En aquest sentit, afirma que gràcies a aquest viatge se’n\nconsolida no només la marca, sinó també la potencialitat social, econòmica i\ninstitucional en l’àmbit iberoamericà. Recorda que l’any 2013 l’àrea metropolitana\nde Barcelona va atraure 124 projectes d’inversió estrangera, alguns dels quals són\nconseqüència parcial o total d’aquests viatges i les accions liderades per l’Alcaldia,\ncosa que contribueix al fet que Barcelona cada cop se situï en un lloc més\nprivilegiat dels rànquings internacionals com a ciutat capdavantera des de molts\npunts de vista.\nAssegura que en els temps difícils actuals la prioritat del Govern és ajudar a\ncrear llocs de treball indirectament, mitjançant les inversions internacionals.\nExposa que ho fan, en primer lloc, a través dels acords de col·laboració amb\n\n3807\n\n\f3808\n\nGASETA MUNICIPAL DE BARCELONA\n\nNÚM. 21\n\nempreses i institucions d’Amèrica Llatina; en segon lloc, mantenint contactes amb\ninversors de Miami que puguin estar interessats en Barcelona i els sectors\nrelacionats amb els creuers i l’àmbit nàutic en general, i, en tercer lloc,\nacompanyant les empreses barcelonines i catalanes que ja estan presents en els\nmercats llatinoamericans, que hi volen incrementar la seva presència o que volen\nexplorar la possibilitat d’implantar-s’hi.\nDetalla que a Miami es van establir contactes empresarials i institucionals de la\nmà de Barcelona Global per promoure tres sectors fonamentals i estratègics: el\nturisme en general, els creuers com a sector específic, tenint en compte el\nlideratge mundial dels ports de Miami en aquest sector, i la nàutica i les smart\ncities.\nPel que fa a Colòmbia, explica que l’Ajuntament ha treballat especialment amb\nMedellín i Bogotà, i aviat ho farà amb Cali a través d’un nou acord de col·laboració.\nDestaca que des de fa força anys Barcelona manté una col·laboració estretíssima\nen qüestions de regeneració urbana amb Medellín, ciutat agermanada i prioritària\nen el Pla director de cooperació 2013-2016. En aquest sentit, afirma que hi ha\nmoltes raons per continuar col·laborant-hi, també per aprendre i rebre de Medellín.\nQuant a Bogotà, indica que s’hi van fer accions de molt alt nivell polític\ninstitucional, ja que el mateix alcalde es va reunir amb el president Santos, el\nvicepresident del país i altres responsables polítics de la ciutat, fet que qualifica\nd’una acció de diplomàcia pública rellevant per incrementar les relacions de\nBarcelona amb la capital de Colòmbia.\nD’altra banda, explica que en la darrera etapa del viatge l’alcalde va ampliar\nl’acord de col·laboració entre Barcelona i Rio de Janeiro en qüestions d’iniciatives\nolímpiques i en temes de ciutats intel·ligents. Així mateix, diu que el viatge va\nservir per visitar sobre el terreny els projectes més emblemàtics de la gran\ntransformació que viu Rio de Janeiro gràcies a la col·laboració de Barcelona\nRegional i de l’Ajuntament en general.\nConclou que ha estat un viatge francament positiu que ha tingut una execució\nsatisfactòria. Afirma que Barcelona s’ha presentat a Amèrica Llatina com una ciutat\nsolvent i competitiva, tal com demostren les declaracions que el nou ambaixador\nde Colòmbia a Espanya ha fet a Barcelona, esmentant el viatge de l’alcalde i el\nproper conveni de col·laboració que aviat s’establirà amb Cali. Diu que ara cal\nesperar uns dies per tenir més dades sobre com s’han anat concretant alguns dels\nprojectes amb la finalitat de fer-ne el balanç.\nD’altra banda, recorda que al març es va aprovar per unanimitat una proposició\ndel Grup Municipal del PSC que instava el Govern municipal a presentar en el\ntermini de tres mesos un informe sobre l’estratègia global de política internacional\nde l’Ajuntament. En aquest sentit, aclareix que la informació que es desmana en la\ncompareixença són les dades en què estan treballant ara per donar compliment a\naquesta proposició presentant l’informe corresponent al juny.\nLa Sra. Esteller diu que el que es troba a faltar en els viatges de l’Ajuntament és\nl’estratègia global en política internacional. Assenyala que és necessari que es\npotenciï la marca de Barcelona al món, però també hi ha d’haver un rèdit de tots\naquests viatges en l’entorn i la ciutat, especialment en el món productiu i en tots\nels sectors econòmics.\nConsidera que el viatges són un instrument i el que falta és més informació i\nconcreció sobre la utilitat d’aquests viatges. Reconeix que a partir de l’informe es\nveu que en aquests viatges l’equip de govern fa molta feina i té una agenda molt\ncarregada, però falta que explicitin clarament quins objectius persegueixen a l’hora\nde fer un viatge amb una delegació determinada. Així mateix, diu que cal fer-ne un\nbalanç a curt, mitjà i llarg termini perquè es pugui valorar adequadament.\nIndica que potser encara és d’hora per fer-ne el balanç, però, en tot cas, tampoc\nno són clars els objectius de partida del viatge. Recorda que el seu grup ha fet\nmoltes preguntes a aquest respecte i ja saben que el cost global dels viatges que\nha fet l’alcalde és de 327.000 euros, però afirma que el costos no volen dir res si\nno és en funció dels objectius que s’aconsegueixen. En aquest sentit, afirma que\nles formulacions del Govern són molt vagues, com quan diu que de 124 projectes\nd’inversió estrangera a Barcelona alguns s’han aconseguit gràcies a aquests\nviatges, però no concreta quins exactament. Puntualitza que no diu que l’acció de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nmantenir contactes amb gent diversa no sigui positiva, sinó que falta veure quin\nretorn té. Així mateix, assegura que Amèrica Llatina és estratègica i Miami és\nimportant, i a més a més Barcelona, a part d’ensenyar, també ha d’aprendre\nmoltíssim.\nPel que fa als costos d’aquest viatge, pregunta si era necessari que hi anés\nl’alcalde amb dos o tres regidors del Govern. Diu que no es posiciona a aquest\nrespecte, sinó que troba a faltar que el Govern expliqui clarament per què era\nnecessari. Per acabar, pregunta com s’organitzen les delegacions i quin cost global\nha tingut, detallat per tots els conceptes.\nEl Sr. Colomé, en primer lloc, felicita el regidor Jordi Martí i Galbis pel seu\naniversari.\nQuant a la compareixença, aclareix que s’esperarà a la Comissió de Presidència\ndel mes de juny per fer els comentaris, tal com van quedar.\nAgraeix l’informe i afirma que el seu grup sempre estarà al costat del Govern en\nla projecció de Barcelona a escala internacional. Destaca que l’informe és\nexhaustiu, tot i que sembla un publireportatge pel gran nombre de fotografies que\ninclou, que considera innecessari. Així mateix, demana que a la fotografia de la\npàgina 29 s’inclogui el nom de Carolina Tohá, alcaldessa de Santiago de Xile.\nD’altra banda, diu que seria convenient, tant per als grups municipals com per\nals mitjans de comunicació, que al final de l’informe s’inclogués un quadre resum\ndels acords signats i les activitats realitzades al llarg del viatge.\nIndica que el seu grup ha seguit tot el que s’ha fet durant el viatge i l’ha trobat\nmolt interessant. Per acabar, assenyala que n’avaluaran els resultats quan\ncorrespongui.\nEl Sr. Mestre agraeix la presentació de l’informe. Destaca que tant a la pàgina 6\nde l’informe com en la presentació del Sr. Martí ha aparegut la frase següent:\n«Barcelona s’ha presentat a Amèrica Llatina com una ciutat solvent i competitiva».\nEn aquest sentit, assegura que les paraules tenen la intenció d’expressar el\npensament, de manera que segurament l’alcalde i CiU veuen Barcelona com una\nciutat que és sobretot solvent i competitiva. Assenyala que el seu grup, en canvi,\nhauria dit que és una ciutat compromesa amb la cohesió social i la igualtat\nd’oportunitats, respectuosa dels drets de ciutadania i orgullosa de la seva\ndiversitat. Afirma que així es reflectiria de manera més fidel i precisa la realitat de\nBarcelona i els seus valors que descrivint-la com a ciutat solvent i competitiva. Així\nmateix, puntualitza que aquesta descripció no és una anècdota, sinó que forma\npart d’una visió i un discurs sobre la ciutat.\nD’altra banda, diu que l’informe és molt detallat, ja que, de fet, no era només un\nviatge, sinó gairebé una gira i ha inclòs un gran nombre d’activitats molt diverses.\nExposa que el seu grup valora positivament les activitats del viatge que reforcen el\ncompromís de Barcelona de liderar el moviment de ciutats arreu del món per\naconseguir que els governs locals siguin agents en l’escenari internacional. Afegeix\nque també valoren positivament tot allò relacionat amb els acords de col·laboració\namb altres ciutats i les polítiques de cooperació i solidaritat que impulsa\nl’Ajuntament amb diverses organitzacions no governamentals a l’Amèrica Llatina.\nTanmateix, expressa preocupació per altres objectius del viatge, ja que també\ntenen molt a veure amb les intencions del Govern municipal a la ciutat. Assenyala\nque aquests objectius es reflecteixen en l’estada de l’alcalde i la delegació a Miami,\nper tal com fa evident l’estranya obsessió de l’alcalde i CiU perquè a Barcelona hi\nhagi un creixement turístic il·limitat, sense visió estratègica ni plantejar la\nregulació i els límits que necessita el turisme, com tota activitat econòmica.\nAssegura que aquests límits s’han de decidir públicament. Destaca que l’informe ha\ncoincidit amb unes declaracions del president del gremi d’hotels, Jordi Clos, en el\nsentit que cal passar dels 7,5 a 10 milions de turistes que pernocten a Barcelona\nperquè la ciutat se situï al nivell de Roma i París. En aquest sentit, afirma que\nbuscar el creixement il·limitat del turisme i fer aquestes declaracions és fer el\nridícul, ja que Barcelona no té els atractius turístics de Roma i tampoc no és París.\nAfegeix que les trobades amb operadors turístics i de grans companyies de creuers\na Miami, a més d’aquesta obsessió, reflecteixen la renúncia del Govern actual al\nque va fer el Govern anterior en el sentit que ja no segueix un pla estratègic per\ndefinir el paper que el turisme ha de tenir en el conjunt de l’economia de la ciutat.\n\n3809\n\n\f3810\n\nGASETA MUNICIPAL DE BARCELONA\n\nNÚM. 21\n\nExpressa sorpresa pel fet que l’informe sigui tan detallat i inclogui tantes\nfotografies, però no indiqui cap informació sobre les despeses generades. Assegura\nque sens dubte les despeses deuen ser correctes, però els grups municipals\nhaurien de poder conèixer les dades de què ja disposa el Govern. Així mateix,\nassenyala que l’informe tampoc no inclou tota la delegació de l’Ajuntament, ja que\nconeix persones de l’estructura executiva que han format part del viatge que no\napareixen a l’informe, ni la relació dels mitjans de comunicació convidats a\nacompanyar la delegació.\nD’altra banda, destaca que amb aquest informe avui s’està parlant de les\nrelacions exteriors de l’Ajuntament, però seria bo que l’alcalde viatgés també més\nsovint a l’interior de Barcelona i dediqués més temps als barris, no per fer-hi\nvisites formals i puntuals, evitant qualsevol conflicte, sinó per conèixer-los a fons.\nEn aquest sentit, diu que, si al final del mandat el Govern municipal presenta un\ninforme detallat de la presència de l’alcalde en els 73 barris, es posarà de manifest\nque aquesta presència ha estat molt baixa.\nEl Sr. Laporta agraeix la presentació de l’informe. Manifesta que UpB valora\npositivament la política internacional del Govern municipal. Quant a la proposició\ndel PSC de la darrera Comissió de Presidència, diu que cal esperar l’informe\naprovat per conèixer les prioritats de l’Ajuntament en l’àmbit internacional.\nIndica que el que UpB vol és que aquest informe tracti dels acords assolits en\naquests viatges, l’impacte que tenen sobre l’economia de la ciutat, l’aprofitament\nde les relacions internacionals per projectar la marca Barcelona i, en definitiva, la\nimatge que s’exporta de la ciutat. Reconeix que l’impacte mediàtic en un món\nglobalitzat i mediatitzat és important, però considera que el que realment interessa\nés la qualitat dels acords assolits.\nEl Sr. Martí respon a la intervenció del PP aclarint que el balanç amb els\nobjectius generals i estratègics i els balanços parcials s’inclouran a l’informe que el\nGovern presentarà en aquesta Comissió al juny. Afegeix que també especificarà\nquins dels 124 projectes d’inversió integrats a la ciutat el 2013 són fruit\nparcialment o totalment dels viatges internacionals de l’Ajuntament.\nD’altra banda, indica que en els propers dies donaran les dades que avui no\nestan disponibles, és a dir, les despeses globals i la informació de la delegació, no\nnomés dels membres del Govern sinó també del personal de l’Administració\nmunicipal i els mitjans de comunicació. Reconeix que les dades de la delegació ja\nestan disponibles, però aclareix que han preferit donar totes les dades\nconjuntament en comptes de donar informacions parcials amb comptagotes.\nQuant a la presència de regidors, afirma que era important que també fessin el\nviatge, perquè no és que acompanyessin l’alcalde, sinó que tenien una agenda\npròpia i, tal com posa de manifest l’informe, la feina que van dur a terme va ser\nmolt notable.\nRespecte a la intervenció del PSC, diu que accepten les esmenes al\npublireportatge, aclareix que no totes les fotografies tenen un peu que indiqui el\nnom de la persona i assenyala que miraran d’incloure el quadre resum al final per\ntenir una visió molt més ràpida de la part més nuclear del viatge.\nPel que fa a la intervenció d’ICV-EUiA, respon que també parlen de solvència i\ncompetitivitat social, i el Govern municipal actual també ha estat fent molta acció\nde cooperació i col·laboració en regeneració urbana i altres àmbits socials. Així\nmateix, afirma que no fan el ridícul, sinó el que han de fer perquè el turisme aporti\nvalor afegit al teixit econòmic i social de la ciutat, sense plantejar-se\nnumèricament ni quantitativament el turisme que cal en els propers temps.\nRespecte a les visites als barris, assenyala que atendre les necessitats de les\npersones, les col·lectivitats i els barris forma part del full de ruta més important del\nGovern municipal. Diu que presentar un informe detallat al final del mandat de\nl’actuació de l’alcalde als 73 barris és una opció, però que, en tot cas, ara es pot\nanar seguint a diari la tasca que fan l’alcalde i l’equip de govern en els barris.\nQuant a la intervenció d’UpB, agraeix la seva valoració positiva en general, com\ntambé agraeix a tots els portaveus el to positiu i de col·laboració respecte a la\npolítica de projecció internacional de l’Ajuntament i, en concret, d’aquest viatge.\nPer acabar, destaca que la vinculació de Barcelona amb Catalunya és més viva\nque mai i és objecte de debat permanent arran del procés que viu el país.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Sra. Esteller diu que estan a l’espera que el Sr. Martí aporti l’informe amb la\ninformació completa respecte als objectius, els acords assolits, la delegació i els\ncostos, ja que altrament no podran valorar-ho.\nEl Sr. Colomé assenyala que, si les dades són parcials i no es volien donar\nd’aquesta manera, no hi havia cap urgència per presentar aquest informe avui.\nAfegeix que, si el Govern no disposa de l’informe complet, és preferible no\npresentar-lo, ja que així s’estalviarà que li facin les preguntes que encara no pot\ncontestar.\nEl Sr. Mestre aclareix que quan deia que era molt fàcil fer el ridícul efectivament\nes referia a les declaracions del Sr. Clos. Afirma que cal establir objectius\nraonables i no li agradaria que l’Ajuntament i l’alcalde participessin del ridícul de\nl’objectiu de 10 milions que planteja el Sr. Clos.\nQuant a la solvència i la competitivitat de la ciutat, exposa que cal distingir entre\nel que és substantiu i el que és farciment. En aquest sentit, diu que té el\nconvenciment que per al Govern municipal el que és substantiu és que Barcelona\nés solvent i competitiva, mentre que les dimensions socials a què feia referència el\nSr. Martí no són més que farciment.\nRespecte a la presència de l’alcalde als barris de Barcelona, diu que disposa d’un\ninforme del 18 de juny del 2012 elaborat arran d’una pregunta del seu grup sobre\nles visites de l’alcalde a equipaments municipals on hagués tingut contacte amb\npersonal tècnic, persones usuàries i teixit associatiu, tret de les inauguracions. En\naquest sentit, destaca que en un període de vuit mesos, entre l’octubre del 2011 i\nel juny del 2012, l’alcalde només va visitar 26 equipaments municipals, de manera\nque és evident que l’alcalde ha de fer un esforç per conèixer i escoltar més els\nbarris de la ciutat.\nEs dóna per tractat.\nd) Compareixences Govern municipal\nDel Grup Municipal PP:\n2. Que comparegui el responsable del Govern municipal per donar compte dels\nviatges internacionals, dels anys 2013 i 2014, de l’alcalde Trias, de l’equip de\nGovern i les delegacions que l’han format, així com els desplaçaments previs per la\nseva preparació, desglossant totes les despeses, i el balanç dels objectius previstos\ni assolits. Sol·licitem disposar d’una còpia per escrit de la resposta que es doni en\nComissió.\nEs dóna per tractada.\nDel Grup Municipal ICV-EUiA:\n3. Que comparegui el responsable del Govern municipal per explicar les raons\nper declarar desert el concurs per la gestió del Casal de Barri del poble Sant\nAndreu i lliuri a tots els grups municipals l’expedient amb la resolució d’aquest\nconcurs.\nEl Sr. Blasi exposa que la voluntat del Govern municipal era obrir aquest\nequipament mitjançant el mecanisme de gestió pública de l’espai per part d’una\nentitat que es presentés al concurs corresponent. Assenyala que dues entitats,\nl’Agrupació d’Entitats de Sant Andreu i la Federació d’Entitats l’Harmonia, van\nacreditar que reunien els requisits per optar al concurs en primera fase, però\ndesprés les seves ofertes han quedat per sota de la qualitat mínima requerida\nd’acord amb el plec de clàusules.\nExplica que el concurs és un procediment reglat en què els interessats presenten\nles seves propostes, les quals són puntuades per una comissió de valoració fins a\nun màxim de 10 punts. Afegeix que, d’acord amb les clàusules, el projecte\npresentat havia de rebre un mínim de 7 punts, fet que no es va produir amb cap\nde les dues propostes, de manera que la Comissió de Govern de l’Ajuntament ha\ndeclarat desert el procediment de selecció. Exposa que, segons l’acta del jurat, les\npropostes no complien els requisits sol·licitats en molts casos, per exemple per\n\n3811\n\n\f3812\n\nGASETA MUNICIPAL DE BARCELONA\n\nNÚM. 21\n\nproblemes de coherència, perquè algunes idees no estaven prou desenvolupades o\nperquè no es complien els horaris previstos.\nD’altra banda, destaca que és un equipament molt important per al districte, en\nel qual s’ha fet una inversió molt elevada, ja que és un edifici de 2.500 m², amb\nun cost de 5,6 milions d’euros. Així mateix, assenyala que el fet que sortís a\nconcurrència pública va suposar un treball considerable dels serveis jurídics del\nDistricte i l’Ajuntament, amb un paper important d’Intervenció, que és qui va\nfiscalitzar el contingut del concurs.\nAssegura que les bases garanteixen el principi d’imparcialitat per no incórrer en\narbitrarietat ni tracte preferent, raó per la qual es va fer una aprovació inicial del\nplec de clàusules a la Comissió de Govern del 18 de desembre del 2013 i es va\npublicar l’anunci de les bases tant en el BOP com al DOGC. Explica que només es\nva presentar una al·legació, de la Federació l’Harmonia, respecte a la distribució\nd’espais.\nAixí mateix, detalla que la resolució de les al·legacions i l’aprovació definitiva es\nvan fer a la Comissió del Govern municipal i es van publicar al BOP el 27 de febrer\ndel 2014. Afegeix que el mateix dia es va publicar l’anunci de convocatòria en el\nBOP, al tauler d’edictes i al web del Districte, i es va donar un termini de\npresentació de propostes de 15 dies naturals, tal com requereix la normativa.\nAssenyala que finalment es van presentar dues candidatures, de la Federació\nd’Entitats l’Harmonia i l’Agrupació d’Entitats de Sant Andreu, i la valoració dels\nprojectes va ser informada pel gerent del Districte, la directora de Serveis Generals\ndel Districte, el cap del Departament de Serveis a les Persones i al Territori, el\ndirector del Programa de Participació i Associacionisme, el cap del Departament de\nRecursos Interns i el cap del Departament de Serveis Jurídics i de Secretaria. Per\nacabar, destaca que hi ha hagut una resolució tècnica i objectiva que ha estat\nelevada per la Comissió de Govern.\nEl Sr. Gomà agraeix les explicacions. Explica que han demanat aquesta\ncompareixença per la significació de l’equipament i la rellevància de la modalitat de\ngestió cívica. Afirma que és molt greu que s’hagi pres la decisió de declarar desert\nel concurs, que qualifica d’incomprensible i molt feble.\nExposa que, des que la Plataforma Cívica i l’Ajuntament van acordar el\ndocument marc de gestió ciutadana al conjunt de la ciutat, els casos concrets de\ndesplegament de l’acord han estat sempre emmarcats en el desacord i el conflicte,\nfet que s’ha dut al màxim extrem en el cas de Sant Andreu. En aquest sentit,\nassegura que això no és atribuïble en cap cas a les entitats, ja que la mateixa\nPlataforma i després el teixit associatiu han demostrat en tot moment voluntat de\ndiàleg i d’arribar a acords al servei de l’interès col·lectiu, a diferència del Govern\ndel Districte, que sempre ha anat a remolc i ha plantejat reticències i obstacles.\nConsidera que la justificació es pot trobar en part en el terreny tècnic, tal com\nho ha explicat el Sr. Blasi, però diu que cal també tenir en compte l’esfera política.\nQuant a l’esfera tècnica, afirma que la decisió de la comissió de valoració vulnera\nclarament la base dotzena del document municipal de bases de gestió cívica\nd’equipaments, ja que la comissió no ha emès una proposta de resolució a favor de\nl’entitat que hagi obtingut la major puntuació. Des del punt de vista polític,\npregunta al Sr. Blasi si aquesta decisió realment correspon a l’interès col·lectiu de\nSant Andreu. En aquest sentit, afirma que sí que és d’interès públic que en aquest\nbarri hi hagi un casal obert i gestionat a través d’un projecte sòlit, arrelat i potent\ncom el de la Federació d’Entitats, que és qui ha obtingut la major puntuació.\nAfegeix que tant tècnicament com políticament avui el casal hauria d’estar ja en\nvies d’obertura sota la gestió de la Federació d’Entitats i, si no és així, és per\ninteressos estrictament privats i de mal govern.\nEl Sr. Espriu assegura que es tracta d’un procés que ha de posar de manifest\nuna de les característiques fonamentals de Barcelona, és a dir, la capacitat de\nconstrucció col·lectiva en el món associatiu. Assenyala que la construcció d’aquest\nespai de relació sempre ha estat una dificultat, per la qual cosa és molt positiu que\ns’hagi establert el document de bases per a una gestió cívica al conjunt de la\nciutat, en la mesura que implica aplegar totes les experiències que Barcelona ha\nacumulat al llarg de molts anys en aquest àmbit.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nExpressa sorpresa pel fet que s’hagi arribat a la presentació d’un concurs\nemblemàtic i ara hi hagi un carreró sense sortida que genera desgavell no\nsolament a Sant Andreu, sinó a llarg termini a tota la ciutat. Diu que al document\nde gestió cívica de caràcter general encara calia aprofundir molts temes, però, en\ntot cas, quan s’obre un procés de gestió cívica l’Ajuntament i els possibles gestors\nhan d’arribar a un principi d’acord sobre aquesta gestió, ja que, si no, podria\npassar que el Centre de Recursos Juvenils no fos gestionat pel Consell de la\nJoventut de Barcelona, sinó per qualsevol empresa. En aquest sentit, pregunta\ncom pot ser que en un concurs que té elements objectius però també subjectius,\nde territori i de projecte, l’elaboració i el resultat quedin només en mans dels\nelements objectius. Indica que des de l’àmbit jurídic hi ha l’opció que persones\nexternes a l’Ajuntament qualifiquin els elements de subjectivitat i, en aquest cas,\nel jurat ha estat estrictament intern del mateix Ajuntament.\nA continuació, pregunta quin camí planteja el regidor per sortir d’aquest atzucac,\nsi la idea és anar cap a una gestió directa i si es reformularà el concurs en un breu\nespai de temps. Per acabar, expressa preocupació pel fet que les entitats, després\nde tot l’esforç per elaborar el pacte sobre la gestió cívica, ara puguin veure aquests\nfets com una ruptura del pacte.\nLa Sra. Esteller indica que farà una valoració global de la compareixença, però\ndestaca que no han pogut accedir a l’expedient.\nAfirma que la gestió cívica ha de buscar la millor gestió de l’equipament en\nqüestió, per la qual cosa calen una sèrie de requisits objectius i subjectius que\nadaptin les característiques d’aquesta gestió a la idiosincràsia del lloc per donar\nuna resposta excel·lent a la vida de l’equipament i la comunitat. Afegeix que, quan\nla gestió és cívica, s’ha de tutelar el procés perquè sigui una bona gestió. En\naquest sentit, demana al Govern que tingui un control sobre aquest expedient per\ntrobar una solució òptima, si cal tutelant les entitats del barri perquè es puguin\npresentar als concursos. Considera que, al marge de qui gestioni un equipament,\nl’important és que s’assoleixin els objectius de gestió, ja que, si no, en la gestió\nd’un equipament es podria posar més l’accent en qui el gestiona que no pas en el\nservei que presta a les persones usuàries.\nEl Sr. Laporta exposa que el juliol del 2013 la Federació d’Entitats de l’Ateneu\nl’Harmonia i el Districte van acordar fixar una data, l’1 d’octubre, a partir de la qual\ncomençarien a establir les condicions de la gestió cívica del casal de barri de Sant\nAndreu. Afegeix que, si cap altra entitat del territori mostrava interès, la gestió li\nseria adjudicada directament pels seus mèrits reconeguts, però finalment també\ns’hi va presentar la Federació d’Ateneus de Catalunya. Destaca que les dues\nentitats coincideixen a opinar que la decisió de deixar deserta l’adjudicació respon\na motivacions polítiques i temen que s’atorgui la gestió a una entitat privada, cosa\nque donaria lloc a mobilitzacions perquè es revisés el concurs.\nAfirma que UpB defensa la gestió cívica, ja que la trajectòria de les últimes\ndècades en la gestió d’equipaments i serveis públics ha posat de manifest la\nbondat d’aquest model pel que fa a la democràcia directa, la participació, la\ncohesió social i la proximitat. I afegeix que aquest model de gestió ciutadana és el\nmés apropiat per al casal de barri de Sant Andreu.\nAixí mateix, pregunta si deixar desert el concurs vol dir que se n’ha de convocar\nun altre, que els projectes presentats s’han de reelaborar o bé que la gestió dels\nequipaments s’adjudicarà a una empresa. En aquest sentit, demana a l’equip\nmunicipal que expliqui els motius pels quals ha quedat desert amb el màxim detall\npossible.\nPer acabar, puntualitza que el seu grup tampoc no ha pogut accedir a\nl’expedient, de manera que expressa la seva màxima reserva en aquesta\nintervenció.\nEl Sr. Blasi destaca que es tracta del primer concurs de gestió cívica que ha fet\nl’Ajuntament de Barcelona i cal complir la normativa, motiu pel qual abans s’ha\nreferit a Secretaria i a Intervenció, que és qui fiscalitza els precs de clàusules i els\nconcursos. En aquest sentit, diu que el Govern té una responsabilitat com a\nAdministració de gestionar de manera diligent i, quan delega aquestes\ncompetències, ha de ser igual de diligent i exigent amb qui vol que se li atorgui la\ngestió, que és el que s’ha fet en aquest cas.\n\n3813\n\n\f3814\n\nGASETA MUNICIPAL DE BARCELONA\n\nNÚM. 21\n\nD’altra banda, explica que és una concurrència pública perquè hi havia tres\nentitats que van manifestar un interès raonable i fonamental de gestionar aquest\nequipament. Afegeix que finalment només dues van presentar un projecte i, a\npartir d’aquí, el plec de clàusules establia qui havia de valorar els projectes de\nmanera objectiva, ja que, si es feia d’una manera subjectiva un cop obert el\nconcurs, es podia incórrer en prevaricació. En aquest sentit, assegura que també\nes va complir la base dotzena.\nAixí mateix, exposa que no s’està qüestionant la idoneïtat de la gestió cívica, ja\nque altrament ni tan sols s’hauria fet el concurs i l’Ajuntament no hauria atorgat\nrecentment la gestió cívica de l’espai de la Fontana al Consell de la Joventut de\nBarcelona.\nDestaca que en el cas de Sant Andreu es va amb retard per una fallida de les\nempreses contractades en la remodelació de l’equipament, per la qual cosa\nl’objectiu del Districte és posar-lo en marxa al més aviat possible i obrir el període\nque correspongui per reflexionar sobre quin ha de ser el destí de la gestió de\nl’equipament.\nEl Sr. Gomà dóna la benvinguda als membres de la Federació d’Entitats de Sant\nAndreu.\nAssenyala que en la primera intervenció no ha volgut fer servir la paraula\nprevaricació, però, en tot cas, està convençut que la decisió vulnera nítidament i\nfrontalment la base dotzena, ja que no s’ha emès una proposta de resolució a\nfavor de l’entitat que hagi obtingut la major puntuació. En aquest sentit, demana\nal Sr. Blasi que justifiqui com s’ha pogut declarar desert tenint en compte aquest\npunt de les bases del concurs.\nD’altra banda, destaca que amb aquesta decisió el Govern ha generat un\ntrencament de confiança brutal entre el Districte i el teixit social de Sant Andreu,\nfet que generarà una resposta associativa contundent, tal com es va poder veure\ndissabte a la plaça Orfila. Afegeix que aquesta mobilització popular es deu al fet\nque hi ha hagut un cop de porta enfront del compromís, interessos privats enfront\nd’interessos de barri i imposició enfront de diàleg.\nA continuació, pregunta si el Govern municipal manté el compromís amb la\ngestió cívica i l’interès general, i quina resolució en clau democràtica, de\nparticipació ciutadana i d’interès col·lectiu donarà de manera immediata al casal de\nbarri després de situar-lo en aquest carreró sense sortida. Per acabar, afirma que\nla Federació d’Entitats i el poble de Sant Andreu mantindran la voluntat d’entesa i\ndiàleg, així com de mobilització i defensa dels interessos col·lectius, i al final res no\nimpedirà que es faci realitat el somni col·lectiu de l’Harmonia.\nEl Sr. Espriu puntualitza que ell ha parlat del compliment de la normativa i\nprecisament ha explicat que la normativa permet incorporar en el procés persones\nexternes a l’Ajuntament per tractar de manera objectiva elements subjectius.\nD’altra banda, assenyala que no li ha respost la pregunta sobre quin camí\nseguirà el Govern a partir d’ara, més enllà de la voluntat d’obrir el centre al més\naviat possible.\nPel que fa a l’equipament de la Fontana, subratlla que continua sent un\nequipament cogestionat, que és el marc de relació que sempre s’hi ha tingut, de\nmanera que no és exactament el mateix.\nLa Sra. Esteller demana al Govern que actuï amb el màxim rigor i control en\naquest concurs i en faci una revisió pel bé dels interessos de la gent del barri.\nAssenyala que al Grup del PP el va sorprendre que el concurs es declarés desert\nquan s’hi havien presentat dues entitats. Finalment, afirma que alhora cal garantir\nun bon model de gestió que pugui prestar els serveis que es requereixen.\nEl Sr. Laporta considera que la millor manera de gestionar aquest equipament\ncultural és des del teixit associatiu perquè estigui arrelat a les diverses realitats de\nla comunitat. Diu que, més enllà d’això i davant d’una explicació segons la qual hi\nha risc de prevaricació, llavors el que cal és veure l’expedient per poder tenir una\nposició més detallada a aquest respecte. I afegeix que no s’acaba d’entendre que\nel concurs quedi desert tenint en compte les entitats que s’hi han presentat, de\nmanera que cal alguna explicació més.\nEl Sr. Blasi aclareix que es tracta de la Federació d’Entitats de l’Harmonia de\nSant Andreu del Palomar i l’Agrupació d’Entitats de Sant Andreu.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nDiu que també és important que, abans de pronunciar-se, coneguin els projectes\nque s’han presentat en aquest concurs. Destaca que és una concurrència pública i,\nper això, ha dit que, en una concurrència pública, amb un plec de clàusules i una\nfiscalització, quan s’introdueix l’element subjectiu és quan algú pot arribar a parlar\nde prevaricació.\nAssenyala que quan es va publicar el plec de clàusules la Federació d’Entitats de\nl’Harmonia va presentar una al·legació de caràcter estrictament d’espais, però\nningú no va presentar cap altra al·legació. En aquest sentit, diu que és molt senzill\nno mostrar cap tipus d’interès per una gestió cívica més enllà de com acabi.\nAixí mateix, informa que ha remès a Secretaria l’expedient perquè els grups\nmunicipals el puguin consultar.\nD’altra banda, indica que hi ha obert el procediment d’impugnació. Afegeix que\nla Federació d’Entitats de l’Harmonia ha demanat la consulta de l’expedient avui a\nles 14 h i serà atesa igual que s’ha atès les entitats durant tot el procediment.\nAssenyala que també es farà una reunió política amb aquesta entitat aquesta\ntarda.\nPel que fa al consens i la bona gestió, destaca que tampoc no hi va haver un\npunt de trobada entre les diferents entitats perquè acabessin presentant un\nprojecte conjunt per a Sant Andreu.\nAssegura que el Govern considera necessari disposar d’espais perquè les entitats\ni les persones desenvolupin les seves activitats, de manera que obrirà un període\nde reflexió sobre la finalitat d’un equipament important, que ha costat 5,6 milions\nd’inversió i que té una despesa de gestió d’obertura d’aproximadament 300.000\neuros anuals. Per acabar, reitera que ho faran amb la diligència que s’ha d’exigir a\nl’Administració.\nEs dóna per tractada.\nIII) Propostes a dictaminar\na) Ratificacions\nAl Plenari del Consell Municipal:\n4. Ratificar el Decret de l’Alcaldia, de 14 d’abril de 2014, que designa la\nComissió encarregada d’efectuar el sorteig entre els electors per al nomenament\ndels Presidents i Vocals que hauran de constituir les Meses electorals de les\neleccions al Parlament Europeu, i fixa el dia 26 d’abril per a celebrar-lo.\nEl Sr. Colomé expressa el vot favorable del seu grup.\nLa Sra. Esteller expressa el vot favorable del seu grup.\nEl Sr. Mestre expressa el vot favorable del seu grup.\nEl Sr. Laporta expressa el vot favorable del seu grup.\nEl Sr. Forn expressa el vot favorable del seu grup.\nEs dictamina amb el posicionament favorable de tots els Grups.\nb) Propostes d’acord\n5. Aprovar l’acta subscrita en data 25 de març de 2014 per les Comissions de\nDelimitació Territorial dels ajuntaments de Barcelona i de Sant Just Desvern,\nrelativa a la delimitació de la línia de terme entre ambdós municipis; i notificar el\npresent acord al Departament de Governació i Relacions Institucionals de la\nGeneralitat de Catalunya i al propi ajuntament de Sant Just Desvern.\nLa Sra. Esteller expressa la reserva de vot del seu grup respecte als punts 5, 6 i\n7 de l’ordre del dia.\nEl Sr. Mestre expressa el vot favorable del seu grup respecte als punts 5, 6 i 7\nde l’ordre del dia.\nEl Sr. Colomé expressa el vot favorable del seu grup respecte als punts 5, 6 i 7\nde l’ordre del dia.\n\n3815\n\n\f3816\n\nGASETA MUNICIPAL DE BARCELONA\n\nNÚM. 21\n\nEl Sr. Laporta expressa el vot favorable del seu grup respecte als punts 5, 6 i 7\nde l’ordre del dia.\nEl Sr. Forn expressa el vot favorable del seu grup respecte als punts 5, 6 i 7 de\nl’ordre del dia. Diu que entén que sigui una qüestió que no desperta passions, però\nassenyala que és important per a la ciutat. Explica que es tracta d’actualitzar els\nlímits oficials municipals i adaptar-los a la realitat actual i a la cartografia. Així\nmateix, expressa agraïment a les persones que han fet possible aquesta feina que\najuda a endreçar la realitat territorial de l’Ajuntament i a resoldre petits conflictes\namb altres municipis, en concret al secretari general de l’Ajuntament i al Sr. Lluís\nSanz, director d’Informació de Base i Cartografia de l’IMI,i el seu equip.\nEs dictamina amb el posicionament favorable de CIU, PSC, ICV-EUiA i UpB i amb\nla reserva de vot del PP.\n6. Iniciar l’expedient d’alteració de la línia de terme entre els municipis de\nBarcelona i de Montcada i Reixac, de conformitat amb l’art. 9.1.a) del Decret\n244/2007, de 6 de novembre, pel qual es regula la constitució i la demarcació\nterritorial dels municipis, de les entitats municipals descentralitzades i de les\nmancomunitats de Catalunya i amb l’acta administrativa de data 27 de febrer\nd’enguany, que acredita el mutu acord de les Comissions de Delimitació Territorial\ndels respectius ajuntaments; aprovar la Memòria justificativa i la documentació\ngràfica de la proposta d’alteració de terme de data 11 d’abril d’enguany, redactada\npels serveis tècnics municipals de l’ajuntament de Barcelona amb la conformitat\ndels serveis tècnics municipals de l’ajuntament de Montcada i Reixac; i sotmetre la\ninstrucció de l’expedient a informació pública per un termini de seixanta dies,\nmitjançant l’exposició en el tauler d’anuncis d’aquest ajuntament i la publicació al\nDiari Oficial de la Generalitat de Catalunya.\nEs dictamina amb el posicionament favorable de CIU, PSC, ICV-EUiA i UpB i amb\nla reserva de vot del PP.\n7. Iniciar l’expedient d’alteració de la línia de terme entre els municipis de\nBarcelona i de Sant Feliu de Llobregat, de conformitat amb l’art. 9.1.a) del Decret\n244/2007, de 6 de novembre, pel qual es regula la constitució i la demarcació\nterritorial dels municipis, de les entitats municipals descentralitzades i de les\nmancomunitats de Catalunya i amb l’acta administrativa de data 18 de febrer\nd’enguany, que acredita el mutu acord de les Comissions de Delimitació Territorial\ndels respectius ajuntaments; aprovar la Memòria justificativa i la documentació\ngràfica de la proposta d’alteració de terme de data 10 d’abril d’enguany, redactada\npels serveis tècnics municipals de l’ajuntament de Sant Feliu de Llobregat amb la\nconformitat dels serveis tècnics municipals de l’ajuntament de Barcelona; i\nsotmetre la instrucció de l’expedient a informació pública per un termini de\nseixanta dies, mitjançant l’exposició en el tauler d’anuncis d’aquest ajuntament i la\npublicació al Diari Oficial de la Generalitat de Catalunya i notificar aquest acord a\nl’ajuntament de Sant Cugat del Vallès com a potencial municipi afectat.\nEs dictamina amb el posicionament favorable de CIU, PSC, ICV-EUiA i UpB i amb\nla reserva de vot del PP.\nIV) Part decisòria / Executiva\na) Ratificacions\nb) Propostes d’acord\n8. Aprovar inicialment l’Ordenança Municipal sobre la Protecció, la Tinença i la\nVenda d’Animals (OPTVA), d’acord amb el document que obra en l’expedient; i\nsotmetre’l a informació pública per un termini de trenta dies, de conformitat amb\nallò disposat a l’article 112 del Reglament Orgànic Municipal.\nEl Sr. Ramírez expressa el vot contrari del seu grup. Recorda que van sol·licitar\nla retirada del text complet en les esmenes perquè el que s’està fent no és\nmodificar l’ordenança del 2003 per adaptar-la a l’actualitat deu anys després, sinó\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nintentar silenciar l’incompliment de l’ordenança que hi havia fins ara. En aquest\nsentit, afirma que el Govern municipal semblava més preocupat per l’aparença que\nper l’acció, centrant-se més en la recaptació que en el benestar animal i la\npersecució de l’incivisme. Destaca que el règim sancionador era desproporcionat i\nafortunadament, arran de les esmenes dels grups polítics i les entitats, aquest\nquadre s’ha reduït. Afegeix que també van demanar que s’habilitessin nous espais\nper garantir l’esbarjo dels animals de companyia i que s’hi incorporessin\nexcepcions com les que preveia l’ordenança del 2003 perquè es pogués complir la\nnova ordenança. Indica que el Grup del PP sempre està a favor de perseguir i\nsancionar les conductes incíviques, però assenyala que l’ordenança inclou accions\nque són impossibles de fer complir, com la prohibició que els gossos estiguin més\nde dues hores lligats o sols més de dotze hores continuades al domicili.\nD’altra banda, expressa el seu desacord amb el fet que s’hagi incorporat la\nprohibició de les corrides de toros, fet que ja preveu la llei aprovada pel Parlament\nde Catalunya des de l’any 2010, i que encara s’hagi anat més enllà prohibint les\nsimulacions d’espectacles taurins de qualsevol naturalesa, sigui quina en sigui la\nfinalitat.\nAfirma que és una ordenança intervencionista i molt centrada en la recaptació,\nmotiu pel qual el Grup Municipal del PP va presentar una esmena a la totalitat. Així\nmateix, diu que, tot i que el Govern municipal hagi anunciat una moratòria d’un\nany per a algunes circumstàncies i malgrat les modificacions que s’hi han introduït,\nel Grup del PP hi presentarà al·legacions.\nLa Sra. Sánchez agraeix al regidor Jordi Martí Galbis l’explicació de l’ordenança i\nal seu equip l’elaboració de la proposta de modificació d’ordenança.\nAssegura que és important adequar aquesta ordenança a les novetats legals i\naltres necessitats sorgides de la seva aprovació, per la qual cosa posa en valor el\nprocés dut a terme per les entitats i les associacions del Consell Municipal de\nProtecció dels Animals. En aquest sentit, expressa l’abstenció del seu grup. Explica\nque aquesta abstenció té com a finalitat continuar el debat per ajustar algunes\npropostes de la modificació i analitzar amb més detall les aportacions de les\nentitats i la manera en què es respon a aquestes aportacions en el text. Així\nmateix, felicita al Govern per incloure en l’expedient, com a resposta a una\nal·legació del Grup del PSC,un quadre que analitza les esmenes i els suggeriments.\nD’altra banda, considera que la modificació de l’ordenança ha de preservar la\ntrajectòria de Barcelona en l’àmbit de la protecció dels animals i també trobar un\nequilibri entre la protecció i la convivència, especialment pel que fa a l’espai públic.\nDiu que aquest és el punt clau de la modificació de l’ordenança, ja que segurament\nel Govern preveia apostar per la prohibició total que els gossos vagin deslligats a\nl’espai públic i fer-ne la principal notícia mediàtica. Assenyala que això en el seu\nmoment es va aconseguir, però el Grup Municipal del PSC ja va expressar a les\nesmenes que així s’obstaculitzava entrar en el debat de profunditat i, a més,\naquesta prohibició era incoherent amb la prohibició de mantenir lligats els animals\ndurant més de dues hores prevista per l’article 10. Destaca que el nou text\nmodifica aquest article, elimina la incoherència i restringeix la prohibició d’estar\nlligats només al fet d’estar parats. En aquest sentit, demana al Govern que expliqui\nmés com enfoca aquest tema i assenyala que cal crear un equilibri, però l’objectiu\nprioritari de l’ordenança ha de ser la protecció dels animals, de manera que cal\nfomentar més la convivència que la prohibició.\nPel que fa a les sancions, assenyala que s’hi han introduït canvis, però que\nnecessitaran acabar d’analitzar-los. Per acabar, destaca que altres esmenes del\nseu grup, com la dels espectacles que simulen espectacles taurins, s’han admès.\nLa Sra. Sanz assenyala que el Grup d’ICV-EUiA comparteix l’objectiu de millorar\nla protecció i la convivència dels animals a la ciutat. Així mateix, afirma que era\nnecessari fer una actualització de l’ordenança ateses les modificacions d’altres\nlegislacions. Diu que, tot i així, hauria estat molt positiu tenir una valoració\nquantitativa i qualitativa de l’eficàcia, el compliment i l’execució d’aquesta\nordenança per observar els aspectes que han estat més útils durant els seus deu\nanys de vigència.\nD’altra banda, manifesta que totes les actuacions relatives a la protecció i el\nbenestar dels animals, no només l’ordenança, s’han d’emmarcar en el fet que\n\n3817\n\n\f3818\n\nGASETA MUNICIPAL DE BARCELONA\n\nNÚM. 21\n\nBarcelona ha tingut sempre una trajectòria de defensa del benestar animal. Així\nmateix, puntualitza que més enllà de l’ordenança hi ha altres elements, com el Pla\nd’animals de companyia, que és molt ambiciós, per actuar en aquest àmbit. En\naquest sentit, diu que hi ha accions que no s’han de veure només des del vessant\npunitiu, sinó que cal treballar en accions positives per modificar els comportaments\nque atemptin contra el benestar i la dignitat dels animals.\nQuant a les esmenes presentades pel seu grup, explica que en van presentar\nuna perquè es prohibeixin els espectacles de circ amb tot tipus d’animals, no\nsolament els salvatges com preveu la legislació actual. Diu que l’objectiu és\npreservar la dignitat i el benestar de tots els animals, i Barcelona, seguint la seva\ntradició, té l’oportunitat ara de ser pionera en aquest aspecte, com ho va ser el\n2004 declarant-se antitaurina, el 1998 declarant-se ciutat de convivència d’animals\ni el 2002 prohibint el sacrifici d’animals de companyia en els centres d’acolliment.\nPel que fa a l’obligatorietat de tenir un domicili fix per a la tinença d’animals, diu\nque això pot suposar un impediment perquè persones en situació de vulnerabilitat\npuguin gaudir de la companyia dels animals. Afegeix que això xoca amb la tradició\ndels Serveis Socials, que han fet molts esforços per incorporar espais per als\nanimals en els centres d’acollida de persones sense sostre.\nEn relació amb si els animals de companyia han d’anar lligats, assenyala que el\nseu grup havia presentat una esmena que d’alguna manera ha estat incorporada.\nExplica que el seu grup proposava que els animals de companyia vagin lligats\nllevat de les zones que decreti l’alcalde en uns horaris i uns espais molt concrets.\nDiu que això s’ha incorporat amb la disposició transitòria i amb una disposició final,\nperò encara queden alguns dubtes. En aquest sentit, destaca que hi ha negociació\namb els districtes pel que fa als nous espais, però aquests no estan previstos en\nels pressupostos, així que pregunta si amb una moratòria d’un any n’hi haurà prou\nperquè aquests espais estiguin desenvolupats. Indica que, a més, cal fer un esforç\nen la línia de definir i mantenir bé els espais actuals d’esbarjo per a animals de\ncompanyia. Destaca que en aquest àmbit s’ha de treballar braç a braç amb els\npropietaris, ja que coneixen bé la realitat de la ciutat i apliquen molt de sentit\ncomú a l’hora de determinar si en algunes zones i amb uns horaris determinats és\npossible deixar els animals deslligats.\nD’altra banda, recorda que el seu grup havia trobat excessiva la nova\ncatalogació de les sancions, però manifesta que en la proposta final hi ha una bona\nresolució perquè no té cap sentit intentar resoldre alguns comportaments a cops\nde multa, sinó que s’ha de fer a partir de la negociació amb els propietaris.\nIndica que en van rebre la darrera versió ahir a mig matí, de manera que han\ntingut temps per estudiar les seves esmenes i alguns articles, però necessitaran\nmés temps per analitzar el text final i les aportacions de les entitats animalistes.\nAfegeix que diversos punts s’han de millorar i algunes qüestions encara estan\npendents i poden ser decisives a l’hora de determinar el vot. En aquest sentit,\nexpressa l’abstenció del seu grup.\nPer acabar, diu que la voluntat del seu grup és continuar millorant l’ordenança\npel benestar animal i encoratja el Govern a treballar braç a braç no solament amb\nles entitats animalistes, sinó també amb els propietaris dels animals de companyia.\nEl Sr. Laporta destaca que UpB ha presentat 45 esmenes a l’ordenança, de les\nquals 16 han estat acceptades, 13 estan en espera de resposta d’un informe jurídic\no veterinari o d’una segona revisió, i 16 han estat rebutjades.\nQuant a les esmenes acceptades, assenyala que eren les més fàcils d’atendre,\ncom la relativa a les subvencions per a tràmits i la vetlla per al descans dels gossos\nde seguretat. Pel que fa a les esmenes que estan en espera, destaca que n’hi ha\nper prohibir la tinença d’animals salvatges fora del zoo o d’entitats animalistes,\nperquè les botigues netegin les gàbies i treguin els gossos a passejar, perquè les\npersones amb antecedents de maltractaments no puguin fer de voluntaris ni tenir\nrelació amb establiments d’animals, i per tractar el problema de si els gossos han\nd’anar lligats. En aquest sentit, destaca que el Govern ha dit que els espais de\nlleure per a gossos es multiplicaran per deu i en certes hores podran anar\ndeslligats en espais oberts.\nEn relació amb les esmenes no acceptades, subratlla que s’ha denegat la\nrelativa als animals del circ. En aquest sentit, assegura que el Govern no accepta\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nque Barcelona continuï liderant les polítiques de defensa dels animals i supedita\nl’ordenança als topalls marcats per la Generalitat.\nAixí mateix, exposa que no ha estat acceptada l’esmena per requerir un\ncertificat d’idoneïtat psicològica per tenir un altre animal si s’havia estat acusat de\nmaltractament. En aquest sentit, considera important elaborar un registre de\nmaltractadors d’animals.\nA continuació, expressa l’abstenció del seu grup. Finalment, assegura que UpB\ncontinuarà treballant perquè Barcelona sigui un referent en la protecció d’animals,\npresentarà al·legacions, negociarà i es reserva el dret de no donar suport a una\naprovació definitiva si la proposta d’ordenança no està a l’altura de la capital de\nCatalunya.\nEl Sr. Martí agraeix en nom del Govern el capteniment i el to de les\nintervencions de tots els portaveus i la voluntat general d’arribar a acords i a un\nequilibri gairebé impossible. Destaca que es tracta d’un tema molt complex, de\nmanera que no és fàcil integrar totes les esmenes i al·legacions, però la voluntat\ndel Govern és treballar per arribar a un consens i millorar considerablement\nl’ordenança.\nD’altra banda, agraeix la feina feta al Departament de Benestar Animal de la\nRegidoria de Presidència i Territori, i en concret a la seva directora, Anna\nOrtonoves, i expressa també el seu agraïment a les entitats animalistes i les\nprotectores d’animals per les seves aportacions. En aquest sentit, assenyala que el\nGovern ha estat en contacte permanent i col·laborant amb les principals entitats de\nla ciutat des de l’inici del mandat municipal.\nExposa que des de fa tres anys la Regidoria de Presidència i Territori està\ndesenvolupant les mesures incorporades en el PAM en l’àmbit del benestar animal,\ni la proposta de revisió d’ordenança és una iniciativa més per aprofundir en la bona\nfeina que s’ha fet en els darrers anys. Recorda que l’ordenança del 2003 va ser\npionera i es va aprovar per unanimitat, fet que el Govern voldria que es repetís el\n2014. Assenyala que la proposta de modificació es presenta perquè es vol que\nBarcelona estigui a dalt de tot com a ciutat europea amiga dels animals i, per\naconseguir-ho, cal perfeccionar molts aspectes amb relació a la convivència i la\ntinença responsable d’animals de companyia i de no companyia. Així mateix,\ndestaca que l’ordenança del 2003 s’ha de posar al dia en tot cas, ja que el text\nrefós de la Llei de protecció dels animals és del 2008 i cal actualitzar la legislació\nmunicipal per no estar en situacions al·legals o contràries a la legislació catalana.\nDiu que, a més, hi ha una raó de caràcter intern, ja que hi ha diverses ordenances\nmunicipals amb perspectives diferents i contradictòries respecte a la tinença\nd’animals de companyia. En aquest sentit, agraeix la feina ingent de racionalització\ni coherència normativa que han fet els serveis jurídics de l’Ajuntament perquè no\nhi hagi contradiccions i l’aplicació de les normatives municipals sigui més fàcil,\nespecialment per a la Guàrdia Urbana.\nD’altra banda, destaca que vol ser una ordenança omnicomprensiva de la\nrealitat de tots els animals de la ciutat, no només els de companyia o domèstics,\ncosa molt important des del punt de vista qualitatiu. Així mateix, manifesta que\nl’objectiu últim de l’ordenança és millorar el benestar animal, per la qual cosa s’han\nfet moltes revisions jurídiques i conceptuals amb criteris veterinaris actualitzats. En\naquest sentit, agraeix la col·laboració del Col·legi de Veterinaris i la Comissió de\nProtecció dels Animals del Col·legi d’Advocats de Barcelona.\nAssenyala que l’ordenança incorporarà el requeriment de declaració responsable\nper a tothom que vulgui comprar, adoptar o acollir un animal, però no pot referirse al registre de maltractadors, ja que això forma part de l’àmbit competencial de\nla Generalitat.\nA continuació, destaca que l’ordenança també prohibeix la cria en domicilis\nparticulars i tenir els animals lligats més de dues hores en un lloc fix i en vehicles,\ncoberts, celoberts o balcons, i incorpora l’obligació contractual d’esterilització\nd’adopcions, la prohibició dels collars de càstig, la regulació de les problemàtiques\namb els porcs senglars i la tinença de primats i cavalls.\nAssenyala que l’ordenança és coherent amb la llei catalana en relació amb les\ncurses de toros i declara que al Govern li agradaria avançar-se respecte a la\nqüestió dels animals en el circ fent una bona feina jurídica en aquest àmbit.\n\n3819\n\n\f3820\n\nGASETA MUNICIPAL DE BARCELONA\n\nNÚM. 21\n\nQuant a les colònies de gats, destaca que l’ordenança incorpora i millora aquesta\nregulació i el Govern donarà més suport i recursos a les entitats amb les quals té\nconvenis signats.\nD’altra banda, diu que cal recordar les recomanacions de la Síndica de Greuges,\ntant quan van en contra del Govern com quan hi van a favor, com en el cas\nd’avançar en la manera de portar els gossos en l’espai públic. En aquest sentit,\ndestaca que l’Ordenança de medi ambient del 2011 prohibeix que els gossos vagin\ndeslligats als parcs urbans, excepte en els espais de lleure autoritzats.\nAixí mateix, assegura que les transaccions que prepara el Govern tenen com a\nobjectiu millorar la convivència general.\nPel que fa als nous espais perquè els gossos puguin anar deslligats i fer exercici,\nhi està treballant la Regidoria de Presidència i Territori en coordinació amb els deu\ndistrictes municipals. Assegura que, al cap i a la fi, és un tema de districte i de\nbarri, i espera que amb la moratòria hi hagi prou temps per iniciar un treball que\ndurarà anys. En aquest sentit, diu que l’objectiu és establir un mínim d’un gran\nespai de 700 m2 per districte en el primer any i anar fent les inversions\ncorresponents en els propers anys, per tal com hi ha un compromís polític per part\nd’ell i del Govern de trobar els recursos per finançar aquesta ampliació d’espais.\nAssegura que tot aquesta feina es farà amb un diàleg obert amb tots els grups i\nsobretot amb les protectores d’animals i les entitats animalistes.\nPer acabar, agraeix la col·laboració de tothom i espera que, pel bé de la ciutat,\naquesta ordenança es pugui aprovar en el Plenari amb un ampli suport i, si pot ser,\namb un consens total.\nEl Sr. Martí Galbis expressa el vot favorable de CIU, la Sra. Sánchez expressa\nl’abstenció del PSC, el Sr. Ramírez expressa el vot contrari del PP, la Sra. Sanz\nexpressa l’abstenció d’ICV-EUiA i el Sr. Laporta expressa l’abstenció d’UpB.\nS’aprova.\n9. Aprovar inicialment el Reglament d’Accés a la Documentació Municipal,\nd’acord amb el document que obra en l’expedient; i sotmetre’l a informació pública\nper un termini de trenta dies, de conformitat amb allò disposat a l’article 112 del\nReglament Orgànic Municipal.\nEl Sr. Forn exposa que l’aprovació d’aquest reglament proporcionaria una\nnormativa pròpia d’accés a la documentació municipal a l’empara de la legislació\nvigent. Indica que el reglament defineix un àmbit d’incidència comú de tota\nl’Administració municipal sense cap exclusió i fa compatible l’accés i la difusió de la\ninformació pública amb la protecció de les dades personals. Així mateix, destaca\nque unifica i aclareix els terminis i els procediments comuns per a tota\nl’Administració municipal, estableix el termini màxim de resposta de sol·licituds de\nconsulta en 10 dies hàbils ampliables a 10 dies més en casos excepcionals, i regula\nl’accés parcial a la informació en casos d’excepcions legals a la consulta. Per\nacabar, diu que si s’aprovés s’iniciaria el procés de negociació i exposició pública.\nEl Sr. Espriu expressa l’abstenció del seu grup.\nLa Sra. Esteller expressa l’abstenció del seu grup.\nEl Sr. Mestre expressa l’abstenció del seu grup. Agraeix al Govern i l’estructura\ntecnicoexecutiva de l’Ajuntament la facilitat per tractar aquest reglament, en\nconcret al Sr. Joaquim Borràs, arxiver en cap, la Sra. Gemma Bayó, cap del Servei\nde Gestió Documental, el Sr. Agustí Abelaira, director de Serveis Generals, i el Sr.\nJosep Matas, advocat expert en matèries d’accés.\nExposa que el seu grup ha fet diverses esmenes al reglament amb l’objectiu de\ngarantir la seguretat jurídica tant per als treballadors municipals com per a la\nciutadania de Barcelona quant a l’accés a la informació, ja que aquest accés a la\ninformació és un dels drets més fonamentals que cal preservar. Destaca que\nalgunes de les aportacions del seu grup han estat acceptades, com en l’article 4.3,\nque ara dirà «fer efectiu l’exercici del dret d’accés», i l’article 4.8, que ara\nimplicarà que la ciutadania pugui accedir a les taxes i els preus públics per\nreproduccions. Indica que, tot i així, el Govern municipal no ha acceptat algunes\nesmenes, que el seu grup presentarà com a al·legacions en el període\ncorresponent. En aquest sentit, explica que el seu grup és partidari que el\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nreglament no esmenti «documents d’accés restringit», sinó «matèries\nrestringides». Així mateix, assenyala que no s’han acceptat les modificacions\nrelacionades amb certes ombres d’arbitrarietat o discrecionalitat, especialment a\nl’article 10.1, que remet a una normativa interna, quan tota reglamentació relativa\na l’accés a la documentació hauria de ser de caràcter públic. D’altra banda, destaca\nque l’òrgan encarregat de resoldre els conflictes entre els ciutadans que demanen\ninformació i l’Ajuntament és la Comissió Municipal d’Avaluació i Accés a la\nDocumentació, formada exclusivament per estructura municipal. En aquest sentit,\nafirma que no es pot ser jutge i part al mateix temps, per la qual cosa caldria\nmodificar la composició d’aquesta comissió.\nEl Sr. Laporta expressa el vot favorable del seu grup i afegeix que es reserva el\ndret de fer al·legacions en el període d’exposició pública.\nEl Sr. Forn agraeix les abstencions que en possibiliten l’aprovació inicial i espera\nque amb la negociació que es farà durant el període d’exposició es pugui arribar a\nun acord més ampli amb tots els grups polítics.\nEl Sr. Forn expressa el vot favorable de CIU, el Sr. Espriu expressa l’abstenció\ndel PSC, la Sra. Esteller expressa l’abstenció del PP, el Sr. Mestre expressa\nl’abstenció d’ICV-EUiA i el Sr. Laporta expressa el vot favorable d’UpB. S’aprova.\n10. Aprovar inicialment el contracte programa entre l’Ajuntament de Barcelona i\nInformació i Comunicació de Barcelona, SA, per a la prestació durant el període\n2014 – 2017 dels serveis públics de televisió i ràdio locals de Barcelona; sotmetre’l\na informació pública per un període de vint dies hàbils, a comptar des del següent\nal de la publicació del corresponent anunci en el Butlletí Oficial de la Província de\nBarcelona, de conformitat amb allò establert a l’article 33.3 de la Llei 22/2005, de\n29 de desembre, de la comunicació audiovisual de Catalunya; i sol·licitar al Consell\nde l’Audiovisual de Catalunya l’emissió de l’informe preceptiu previst en el precepte\nlegal esmentat.\nEl Sr. Forn indica que el punt 11 de l’ordre del dia té com a objectiu adaptar el\nReglament d’organització i funcionament del servei públic de BTV a la nova\ndemanda de gestió de la ràdio.\nQuant al punt 10, exposa que el 28 de gener del 2014 el Consell d’Administració\nde l’Institut de Comunicació de Barcelona va aprovar per unanimitat una nova\nproposta de contracte-programa els aspectes essencials de la qual són integrar el\nservei de ràdio i preveure les despeses derivades d’un nou criteri de liquidació de\nl’IVA fixat per l’Agència Tributària, que suposa una despesa afegida de 2,7 milions\nd’euros anuals. En aquest sentit, indica que, malgrat els recursos presentats,\nl’Agència Tributària no n’ha presentat una resolució, per la qual cosa cal fer la\nprevisió d’aquesta despesa.\nAixí mateix, afirma que mantenir i consolidar el model actual de televisió és\nimportant tenint en compte el panorama actual dels diferents mitjans de\ncomunicacions. Per acabar, diu que aquests punts estan en fase d’aprovació inicial,\nde manera que hi haurà temps de debatre altres qüestions.\nEl Sr. Colomé expressa el vot favorable del seu grup als dos punts.\nEl Sr. Mulleras expressa l’abstenció del seu grup.\nEl Sr. Mestre expressa el vot favorable del seu grup.\nEl Sr. Laporta expressa el vot favorable del seu grup.\nEl Sr. Forn expressa el vot favorable de CIU, el Sr. Colomé expressa el vot\nfavorable del PSC, el Sr. Mulleras expressa l’abstenció del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\n11. Aprovar inicialment la modificació de: a) el Reglament d’organització i\nfuncionament del servei públic de televisió local de Barcelona (BTV); b) els\nestatuts de l’entitat gestora “Informació i Comunicació de Barcelona, S.A. spm”; i\nc) el Reglament regulador de les condicions d’accés i d’ús dels mitjans de\ncomunicació i informació de titularitat municipal pels regidors/res i grups\nmunicipals, d’acord amb el document que obra en l’expedient; i sotmetre-ho a\n\n3821\n\n\f3822\n\nGASETA MUNICIPAL DE BARCELONA\n\nNÚM. 21\n\ninformació pública per un termini de trenta dies, de conformitat amb allò disposat\na l’article 112 del Reglament Orgànic Municipal.\nEl Sr. Forn expressa el vot favorable de CIU, el Sr. Colomé expressa el vot\nfavorable del PSC, el Sr. Mulleras expressa l’abstenció del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nc) Proposicions\nV) Part d’impuls i control\na) Proposicions / Declaracions de Grup\nDel Grup Municipal PSC:\n12. Que s’elabori i es lliuri als Grups municipals, en un màxim de 2 mesos, un\ninforme sobre terminis de respostes als suggeriments, queixes i demandes\nd’informació dels ciutadans i ciutadanes els anys 2011, 2012 i 2013, acompanyat\ndels objectius i criteris del govern municipal en aquest àmbit.\nEl Sr. Espriu exposa que aquesta proposició vol ser un primer pas en un\ncompromís compartit de millorar una de les obligacions de les institucions\npúbliques i especialment d’un ajuntament, que és la de donar una resposta ràpida i\nde qualitat als ciutadans quan s’adrecin a l’Ajuntament. Afegeix que en aquesta\nComissió s’ha tractat diverses vegades la comunicació amb la ciutadania, però el\ntermini, la qualitat i l’adequació de les respostes municipals és com a mínim\nmillorable, com demostren el dictamen del Consell de Ciutat que estableix la\nreforma de les normes de participació com un dels principals reptes de futur, i la\nproposta del nou Reglament de participació, que imposa un termini de resposta a\nles demandes ciutadanes d’un mes.\nDiu que el seu grup vol col·laborar en la proposta de millorar els terminis, la\nqualitat, el seguiment i l’avaluació d’aquestes respostes, i afirma que la solució rau\nen un sistema centralitzat de control, com va intentar ser IRIS en el seu moment,\ndels nombrosos canals de comunicació que fa servir l’Ajuntament. En aquest\nsentit, assenyala que per abordar aquesta problemàtica primer és necessari\nconèixer les dades i les formes de seguiment dels objectius del Govern.\nEl Sr. Mulleras considera positiu que es tingui cura de les demandes dels veïns,\nja que és una forma bàsica de participació ciutadana, i afirma que el Govern ha\nd’atendre aquestes peticions, com també ho ha de fer amb les queixes i demandes\ndels ciutadans que lliurin els grups municipals. Finalment, expressa el vot favorable\ndel seu grup.\nEl Sr. Mestre expressa el vot favorable del seu grup. Opina que efectivament la\nresposta municipal a la ciutadania s’ha de fer en uns terminis raonables i ha de ser\nde qualitat, o sigui que ha de respondre al que es pregunta. En aquest sentit,\ndestaca que de vegades es respon anunciant que ja es trobarà una resposta en el\nmoment adequat i diu que, tot i que no sempre es pot respondre a tot, la majoria\nde vegades es pot respondre més del que es fa, per la qual cosa l’Ajuntament s’ha\nde preocupar perquè la resposta municipal sigui satisfactòria no des del seu punt\nde vista, sinó des de la perspectiva de qui hagi formulat la petició.\nAssegura que aquesta situació no s’origina en aquest Govern, sinó que ve de\ntots els governs anteriors, i segurament el Govern actual no ho podrà resoldre del\ntot satisfactòriament, però és important que es vagin fent avenços. En aquest\nsentit, diu que un pas endavant significatiu seria avançar cap a una certa\nhomogeneïtat protocol·litzada de les respostes, ja que actualment hi ha grans\ndiferències en funció de qui elabora la resposta.\nPer acabar, expressa el vot favorable del seu grup.\nEl Sr. Laporta expressa el vot favorable del seu grup. Destaca que aquesta\nproposició té una clara implicació amb la mesura de Govern Obert presentada pel\nGovern municipal fa uns mesos. Manifesta que el dret a rebre una resposta és\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nconsubstancial al funcionament democràtic d’una societat i al reconeixement de la\ndignitat i la condició dels ciutadans com a subjectes i destinataris de l’activitat\npública. Afegeix que el fet de ser tractats amb desconsideració també contribueix a\nla desafecció dels ciutadans. Per acabar, assenyala que l’Administració pública\ntambé ha de ser proactiva oferint el màxim d’informació sobre els assumptes\npúblics.\nEl Sr. Forn expressa el vot favorable del seu grup. Assegura que l’atenció i la\nresposta a les peticions dels ciutadans és una prioritat del Govern, motiu pel qual\ndurant aquest mandat s’ha continuat treballant en la millora dels sistemes de\nqueixes i suggeriments municipals.\nD’altra banda, informa que la Comissió ha dut a terme un treball per millorar la\ngestió de les queixes i els suggeriments que es fan a través dels canals socials.\nExplica que és una eina relativament nova que evoluciona cada dia i permet un\ncontacte molt directe amb la ciutadania.\nPer acabar, diu que el Govern prepararà aquest informe i explicarà com s’està\nduent a terme, però només pot garantir que es presentarà en la primera Comissió\nde Presidència després de l’estiu.\nEl Sr. Espriu agraeix el posicionament favorable de tots els grups. Afirma que és\nuna feina que no pertoca a un sol govern, sinó que és responsabilitat de\nl’Administració pública en general i correspon a tothom anar fent un treball de\nmillora en aquest sentit de manera col·lectiva.\nEl Sr. Forn expressa el vot favorable de CIU, el Sr. Espriu expressa el vot\nfavorable del PSC, el Sr. Mulleras expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nDel Grup Municipal PP:\n13. La Comissió de Presidència i Règim Interior acorda preservar la legalitat\ndemocràtica en totes les decisions i accions que prengui el Govern municipal i, en\nconseqüència, no col·laborar ni participar en el procés de la consulta\nindependentista del 9 de novembre així com no cedir el Padró Municipal a la\nGeneralitat de Catalunya.\nEl Sr. Mulleras llegeix la proposició del seu grup. Exposa que el Grup del PP\nentén que l’Ajuntament ha de respectar el marc legal, per la qual cosa no pot cedir\nles dades del padró municipal, ja que la llei només permet cedir les dades a altres\nadministracions sense el consentiment de l’interessat quan sigui per exercir les\ncompetències d’aquestes administracions. En aquest sentit, destaca que no és una\ncompetència que es pugui transferir mitjançant l’article 150.2 i l’apartat primer ho\nimpedeix. Exposa que el seu grup ja va presentar aquesta proposició en una\ncomissió anterior, però ho torna fer perquè el 8 d’abril el Congrés dels Diputats va\nrebutjar la convocatòria d’aquest referèndum. En aquest sentit, diu que volen\nsaber si l’Ajuntament continua tenint la mateixa opinió o si farà cas del que diu el\nPP i no cedirà les dades del padró per fer una consulta il·legal. Considera que la\ncessió d’un dret fonamental, com són les dades d’informació d’un ciutadà de\nBarcelona, no és quelcom per posar-se a riure, sinó que tothom s’ho ha de prendre\nseriosament, sobretot el Govern municipal.\nEl Sr. Colomé demana que es tingui per reproduïda la seva intervenció recollida\na l’acta de la sessió de 19 de març de 2014 sobre aquest mateix tema i expressa\nl’abstenció del seu grup.\nEl Sr. Gomà destaca que és un fet inèdit que un grup municipal presenti dos\ncops seguits la mateixa proposició, com si la reiteració sistemàtica i literal d’una\nproposició que només va rebre el suport del grup que la va presentar hagués de\ncanviar els arguments dels grups que la van rebutjar, sobretot tenint en compte\nque aquests arguments eren de fons i no estaven subjectes a cap mena de\ncontingència. En aquest sentit, diu que reiterarà de manera sintètica els arguments\nque ja va exposar el mes passat.\nAssenyala que d’aquesta proposició es pot entendre que el PP creu que\nl’important és que la votació tingui empara legal, raó per la qual el 8 d’abril van\n\n3823\n\n\f3824\n\nGASETA MUNICIPAL DE BARCELONA\n\nNÚM. 21\n\ntenir una oportunitat magnífica per votar a favor de la transferència de la\nconvocatòria de referèndums mitjançant l’article 150.2. Afegeix que, com que no hi\nvan votar a favor, va quedar clar que volien fer un cop de porta polític, per tal com\nno hi havia cap mena d’argument jurídic o de legalitat per no generar un marc\nnormatiu que permeti celebrar la consulta d’acord amb la Constitució.\nD’altra banda, subratlla que el rebuig del Congrés dels Diputats no esgota la\ncapacitat de generar un marc normatiu per a la consulta del 9 de novembre, ja que\nse seguirà treballant amb la Llei de consultes en el marc del Parlament de\nCatalunya per oferir un marc normatiu que permeti celebrar la consulta del 9 de\nnovembre.\nAfirma que d’aquesta proposició també es pot interpretar que el PP no vol que la\nciutadania s’expressi el 9 de novembre, de manera que és una proposició en clau\nantidemocràtica. En aquest sentit, diu que l’única forma de resoldre el conflicte\npolític entre Catalunya i l’Estat espanyol en matèria d’autogovern a partir de la\nsentència del Tribunal Constitucional contra l’Estatut és donar veu a la ciutadania\nel 9 de novembre d’acord amb un pacte majoritari del Parlament de Catalunya.\nAixí mateix, destaca que des del mes passat s’ha fet pública una resolució\njudicial d’un tribunal segons la qual és perfectament legal cedir les dades del padró\na la Generalitat d’acord amb el marc legal que pugui regir la consulta.\nPer acabar, assegura que el seu grup està al costat del Govern de la ciutat per a\nla plena col·laboració institucional de l’Ajuntament perquè sigui possible la consulta\ndel 9 de novembre.\nEl Sr. Laporta demana que es tingui per reproduïda la seva intervenció recollida\na l’acta de la sessió de 19 de març de 2014 sobre aquest mateix tema. Destaca\nque l’Ajuntament ja ha aprovat que donarà suport a la celebració del referèndum i\nposarà a disposició el padró municipal en els termes que indiquin la futura Llei de\nconsultes del Parlament de Catalunya i el decret de convocatòria de la consulta. En\naquest sentit, considera que el PP vol introduir un factor més de confusió fent\nreferència a preservar la legalitat democràtica, quan precisament el que s’està\npreservant amb el dret a votar és la legitimitat democràtica, que és un atribut del\npoder sobirà que té la ciutadania. Afirma que, per tant, el PP està intentant que no\nes voti per un posicionament ideològic, fet que qualifica propi de polítiques\nautoritàries, entenent per autoritarisme el terme que els politòlegs fan servir per\ndescriure els règims moderns en què l’Estat regula gairebé tots els aspectes de la\nvida pública i privada. Per acabar, assegura que no li sorprèn que el grup polític del\nPP intenti evitar que els catalans votin el 9 de novembre.\nEl Sr. Forn demana que es tingui per reproduïda la seva intervenció recollida a\nl’acta de la sessió de 19 de març de 2014 sobre aquest mateix tema. Afegeix que\nel Sr. Mulleras hauria d’acceptar que aquest Ajuntament, igual que el Parlament,\ns’ha manifestat de manera majoritària a favor de la consulta i aquesta es farà i\nserà legal, ja que no hi ha un problema jurídic, sinó polític dels qui no volen que es\nvoti.\nEl Sr. Mulleras diu que s’ha comprovat que, malgrat la votació del 8 d’abril al\nCongrés dels Diputats, tots els grups municipals mantenen el mateix\nposicionament de la darrera Comissió. Assenyala que el seu grup continuarà\npresentant les proposicions que consideri convenients i no és adequat que els\naltres grups qüestionin la legitimitat del PP per presentar-les i per defensar els\ndrets dels ciutadans, ja que en aquest cas es tracta de defensar la seva informació\npersonal perquè no sigui cedida a una altra Administració per a una consulta\nil·legal.\nAfirma que els catalans es posicionen cada cop que hi ha eleccions i, gràcies al\nPP i altres forces polítiques democràtiques, es fan eleccions gairebé cada any, de\nmanera que no es pot dir que no hi ha llibertat i que no es pot votar.\nAssegura que el PP seguirà insistint que l’alcalde Trias i el Govern municipal no\npoden cedir les dades del padró per a una consulta que ara per ara és il·legal. En\naquest sentit, diu que el primer que hauria de fer l’alcalde és respectar la legalitat\nvigent, ja que la legalitat emana precisament dels ciutadans a través de les seves\nlleis. Destaca que l’alcalde ha dit que cedirà aquestes dades sigui o no sigui legal la\nconsulta, de manera que el PP es queda sol una vegada més defensant la legalitat,\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nprotegint el dret dels ciutadans perquè no s’utilitzin les seves dades del padró i,\nper tant, defensant la llibertat a Catalunya.\nPer acabar, assenyala que el PP mai no deixarà de defensar la legalitat i la\ndemocràcia que els han donat els ciutadans d’aquest país.\nEl Sr. Colomé diu que el seu grup no votarà ni a favor ni en contra de\nproposicions preventives com aquesta, siguin del color que siguin. Destaca que ni\nexisteix ni s’ha votat una llei de consultes, ni tampoc s’ha convocat una consulta.\nEn aquest sentit, assenyala que el dret a decidir en democràcia s’exerceix fent\neleccions, de manera que el dia que hi hagi consulta, si existeix i és en el marc que\ncorrespon, es farà la campanya i s’anirà a votar. En aquest sentit, puntualitza que\nla prèvia és un prejudici i significa fer política d’un nivell curiós.\nD’altra banda, assenyala que el seu grup, els federalistes, es troba entre els\nsecessionistes i els unionistes i afirma que el seu grup és la demostració que en el\npaís no hi ha un bloc blanc o negre, sinó que hi ha matisos. Per acabar, assegura\nque algun dia en aquest país hi haurà una gran coalició de moderats i serà molt\ncuriós perquè seran tan xilens que el Sr. Laporta fins i tot serà convidat a formarne part.\nEl Sr. Gomà assenyala que evidentment les eleccions són un gran mecanisme\nd’expressió democràtica de la ciutadania, però les consultes i els referèndums\ntambé, i no són incompatibles. En aquest sentit, diu que el seu grup aborda en\nclau democràtica un procés electoral i també la necessitat d’una consulta per\nresoldre un conflicte polític, ja que una consulta no limita la concepció de la\ndemocràcia, sinó més aviat al contrari.\nD’altra banda, considera curiós que el Sr. Mulleras s’atribueixi la capacitat de\ndefinir què és legal si no és un tribunal de justícia ni el Tribunal Constitucional. Així\nmateix, indica que tots els grups polítics favorables a la consulta treballaran,\nprimer, perquè existeixi un marc normatiu que empari la consulta i, segon, perquè\nla consulta sigui possible. Considera que la lògica democràtica serà imbatible, ja\nque és l’únic que oferirà una via de sortida ciutadana i política al conflicte per\ndefinir el futur de Catalunya.\nQuant a la intervenció el Sr. Colomé, aclareix que no s’està debatent sobre\nindependència o federalisme, sinó que ara el cribatge polític que separa els grups\npolítics és si són favorables o no a l’exercici real i concret del dret a decidir.\nEl Sr. Laporta diu que parlant de federalistes, unionistes i independentistes\ns’embolica el debat. Destaca que simplement s’està parlant d’un instrument\ndemocràtic, el referèndum, recollit a la Constitució i als Estatuts, i hi ha dos\nposicionaments: el favorable a votar i el contrari al dret a decidir. Assenyala que\ndels dos grups municipals contraris a la consulta el Grup del PP hi està en contra\nde manera oberta i per un posicionament ideològic molt clar. En aquest sentit, diu\nque potser aquest posicionament el porta a fer exercicis de cinisme polític volent\ndonar lliçons de democràcia inacceptables. Quant al Grup del PSC, assegura que\nestà intentant evitar que els ciutadans de Catalunya exerceixin el seu dret a decidir\nde manera més sibil·lina.\nPer acabar, afirma que el referèndum es farà dins de la legalitat i serà\nabsolutament legítim.\nEl Sr. Forn expressa el vot contrari de CIU, el Sr. Colomé expressa l’abstenció\ndel PSC, el Sr. Mulleras expressa el vot favorable del PP, el Sr. Gomà expressa el\nvot contrari d’ICV-EUiA i el Sr. Laporta expressa el vot contrari d’UpB. Es rebutja.\nDel Grup Municipal ICV-EUiA:\n14. La Comissió de Presidència i Règim Interior acorda que l’Ajuntament de\nBarcelona: 1) Expressi a la Generalitat de Catalunya el rebuig al projecte “BCN\nWorld”, donat que el desenvolupament econòmic que es proposa per al territori\nsuposaria continuar amb el mateix model de monocultiu immobiliari i turístic,\ncontrari al turisme sostenible que posa en valor el territori; depredador dels\nrecursos del territori; que no crearia ocupació de qualitat ni aportaria valor afegit; i\nque fomentaria el joc amb els conseqüents efectes socials negatius, com són\nl’augment de la ludopatia i les possibles activitats delictives vinculades al blanqueig\nde capitals. 2) Rebutgi les modificacions urbanístiques i fiscals acordades -a petició\n\n3825\n\n\f3826\n\nGASETA MUNICIPAL DE BARCELONA\n\nNÚM. 21\n\ndels inversors- que donen facilitats per a realitzar aquest projecte i exigeix al\nGovern de Catalunya el màxim rigor en el compliment de les normatives\nambientals, urbanístiques i de joc, així com la defensa dels interessos públics i del\nbé comú enfront d’un projecte privat. 3) Mostri el més profund desacord en l’acció\nde govern de la Generalitat, que no ha realitzat cap procés d’informació i cap\nprocés de participació real amb la ciutadania per debatre sobre la idoneïtat de\nl’esmentat projecte.\nEl Sr. Mestre exposa que la seva proposició té com a objectiu expressar el\nrebuig de l’Ajuntament al projecte Barcelona World i transmetre aquest rebuig al\nGovern de la Generalitat. Diu que hi ha raons més que suficients per fer-ho, com la\ngestació mateixa del projecte, que va néixer del despit del Govern de la\nGeneralitat per Eurovegas, i ara un fet encara més preocupant, que és l’acord\nentre el president de la Generalitat i el primer secretari del PSC, negociat i\nconcretat al marge de les institucions del país, sense participació ciutadana en el\nterritori i amb una manca absoluta de transparència. Expressa preocupació pel fet\nque s’està barrejant política i negocis sense delimitar clarament què és interès\npúblic i què és interès privat. En aquest sentit, destaca que el resultat d’aquest\nacord és una llei feta a mida per donar les màximes facilitats fiscals i urbanístiques\na Veremonte i “la Caixa”. Detalla que es tracta d’una rebaixa fiscal del joc del 55%\nal 10%, d’una requalificació dels terrenys amb nous usos —hotelers, comercials i\nde joc i apostes— i de més edificabilitat, ja que es passa de 500.000 m² a\n2.475.000 m² edificables. Diu que es tracta d’un pelotazo en el sentit estricte de la\nparaula. Destaca que com sempre els beneficiaris d’aquesta llei a mida són les elits\neconòmiques del país i, a més, l’acord entre CiU i PSC estableix que ni tan sols es\nrespecti el deure legal que els municipis participin en les plusvàlues resultants de\nl’operació urbanística.\nD’altra banda, considera que el model que representa Barcelona World, igual\nque Eurovegas, és un model equivocat des del punt de vista econòmic, social,\nterritorial i ambiental.\nDiu que econòmicament és equivocat perquè insisteix en el monocultiu de la\nconstrucció i el turisme en un territori, les comarques de Tarragona, on hi ha un\nimportantíssim clúster d’indústria química que cal potenciar junt amb una\nreindustrialització d’aquestes comarques.\nSocialment, destaca que es fa servir l’argument del 27% de taxa d’atur en\naquest territori i s’anuncien milers de llocs de treball, fins a 30.000, però en\nrealitat no se sap si aquests llocs de treball realment es crearan i, a més, el que és\nsegur és que no tindran cap valor afegit ni seran de qualitat. Així mateix, diu que\ncal tenir en compte els riscos associats als casinos, com l’increment de les\nludopaties i la instal·lació d’organitzacions criminals dedicades al blanqueig de\ncapitals.\nTerritorialment, exposa que amb aquest projecte no s’aposta per un turisme\nsostenible que posi en valor el territori i aspiri a construir una economia\ndiversificada, de manera que per a aquestes comarques és una opció equivocada. I\npel que fa als aspectes ambientals, destaca que s’ha arribat a aquest acord sense\nhaver fet cap estudi de l’impacte del projecte sobre els espais naturals catalogats,\nel consum de l’aigua, el tractament dels residus ni la mobilitat.\nD’altra banda, explica que el seu grup fa aquesta proposició a l’Ajuntament de\nBarcelona perquè aquest projecte afectarà tot el país i Barcelona n’és la capital, de\nmanera que l’Ajuntament, com molts altres ajuntaments, s’ha de pronunciar a\naquest respecte. Així mateix, indica que el projecte parasita el nom de la ciutat\namb finalitats lucratives i, a més, l’embruta, ja que el vincula als casinos. En\naquest sentit, assegura que a vegades s’ha de dir que no. Considera difícil que CiU\ndigui no als poderosos del país, ja que mai ho ha fet, però expressa sorpresa pel\nfet que el PSC no ho faci.\nPer acabar, llegeix la proposició del seu grup.\nEl Sr. Colomé diu que després de la proposició preventiva se’n presenta una de\nmediàtica. Afirma que aquest tema, a part de l’excusa del nom de Barcelona\nWorld, no és competència d’aquesta Comissió. En aquest sentit, assenyala que el\nGrup d’ICV-EUiA no es deu haver mirat l’acord final, ja que el nom de Barcelona\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nWorld és d’una empresa i el pacte és que el topònim ha de ser el territori on\ns’ubicarà el projecte. En aquest sentit, proposa que el nom sigui «Imperial Tarraco\nWorld» aprofitant que és el mil·lenari de l’emperador August.\nD’altra banda, considera que el lloc on haurien de presentar aquesta proposició\nés el Parlament de Catalunya, ja que fer-ho a l’Ajuntament és mediàtic i és\nintentar crear problemes. Afegeix que, de la mateixa manera que el seu grup no\nestà a favor ni en contra de les proposicions preventives, tampoc no ho estarà de\nles proposicions mediàtiques. En aquest sentit, expressa l’abstenció del seu grup i\ndemana que ICV-EUiA no faci com el Grup del PP presentant la mateixa proposició\nrepetidament.\nEl Sr. Mulleras respon que tant de bo ICV-EUiA i el PSC fessin com el PP, ja que\naixò significaria que han guanyat una mica de sentit comú.\nDeclara que efectivament aquesta Comissió no és el lloc més idoni per fer\naquesta proposició. Exposa que la proposició té tres punts: en primer lloc, parla del\nmodel de monocultiu immobiliari i turístic; en segon lloc, de modificacions\nurbanístiques i fiscals, i, en tercer lloc, del desacord amb l’acció del Govern de la\nGeneralitat quant a la informació i la participació. Afirma que les dues primeres\nqüestions serien més adients per a una altra Administració, com el Parlament o\nalgun òrgan de Tarragona, però amb la tercera part el PP hi podria estar d’acord,\nja que, a més, la qüestió del nom sí que afecta Barcelona. Destaca, tot i així, que\nel projecte Barcelona World encara no és definitiu i hi podria haver canvis. En\naquest sentit, diu que el Govern de la Generalitat hauria de ser més transparent\nperquè tots els grups polítics disposessin de tota la informació relativa al projecte i\npoguessin opinar a aquest respecte.\nD’altra banda, destaca que el Plenari de l’Ajuntament ja s’ha posicionat en\ncontra que es faci servir la marca Barcelona perquè és un projecte situat a més de\n100 quilòmetres de distància i un ús intensiu i sobretot fora de l’àmbit d’influència\nde la ciutat suposa un alt risc de devaluació de la marca.\nPer acabar, expressa l’abstenció del seu grup.\nEl Sr. Laporta subratlla que la proposició demana a l’Ajuntament que dictamini\nsobre un projecte que no es materialitzarà ni tan sols a la província de Barcelona.\nAixí mateix, diu que és comprensible que els promotors del projecte el vulguin\npromocionar amb la marca Barcelona, però el seu grup opina que aquesta marca\nno s’ha de vincular a indrets i activitats econòmiques no relacionats amb\nl’Ajuntament. A més, assenyala que cal potenciar la marca Catalunya i no es pot\nidentificar el país tan sols amb la seva capital.\nD’altra banda, assegura que d’una inversió tan important cal valorar-ne els\nbeneficis i els costos. En aquest sentit, detalla que cal avaluar l’impacte que tindria\nen la indústria turística de la Costa Daurada, la recaptació, un possible efecte de\nsubstitució en el turisme i l’oferta comercial, el medi ambient i la creació i la\nqualitat dels llocs de treball que podria generar. Així mateix, indica que el criteri a\nseguir és evitar que les grans inversions tinguin un caràcter extractiu respecte de\nla societat. Afegeix que és fonamental que en la tramitació parlamentària\ns’aclareixin els dubtes que s’han plantejat, però que en tot cas UpB no està ni per\nun sí a qualsevol preu ni per un no en tot cas, sinó que cal fer una anàlisi de costos\ni beneficis amb la màxima transparència.\nPer acabar, expressa l’abstenció del seu grup perquè aquesta qüestió s’ha de\nvalorar al Parlament de Catalunya.\nLa Sra. Pajares puntualitza que potser no és competència d’aquest Ajuntament,\nperò debatre-ho aquí sí que és competència d’aquesta Comissió.\nEl Sr. Martí expressa el vot contrari del seu grup. Coincideix al 100% que\nl’Ajuntament és el lloc per discutir-ho políticament, però afirma que no és el lloc\nper posicionar-se respecte a un projecte que és fora de l’àmbit territorial de\nBarcelona. Així mateix, destaca que és un projecte que pot tenir molts aspectes\npositius des del punt de vista econòmic, però diu que està en debat i seran el\nParlament de Catalunya i el territori concret els qui hauran de determinar si és\npositiu.\nD’altra banda, precisa que al Govern tampoc no el satisfà inicialment el nom\nproposat. Afegeix que, tot i així, és un projecte que, en contrast amb d’altres, com\nLas Vegas Sands, està ben elaborat, ben travat i ben reflexionat. Assegura que és\n\n3827\n\n\f3828\n\nGASETA MUNICIPAL DE BARCELONA\n\nNÚM. 21\n\nun projecte consensuat en bona part amb el territori, afecta una zona\ndesenvolupada que no requereix determinades modificacions de planejament i la\nvelocitat d’execució podrà ser molt més ràpida que en altres projectes.\nDiu que no se sap si es crearan 17.000 llocs de treball, ja que és una previsió\nque incorpora les diverses fases d’execució, la posada en marxa de les empreses i\nla consolidació del projecte, però destaca que, en tot cas, donaria feina a\ncol·lectius que ara estan a l’atur i que es preveu formar i contractar posteriorment.\nPer acabar, afirma que hi ha prou elements de transparència i participació en el\nllarg procés de tràmit parlamentari i de territori previst per garantir que sigui un\nprojecte positiu per a la zona i el país en general.\nEl Sr. Mestre reitera que el nom no és principal motiu per expressar-hi rebuig,\nsinó el model que segueix el projecte i l’acord de CiU i PSC per garantir facilitats,\navantatges i modificacions que en facilitin la instal·lació. Assegura que, encara que\nno se sàpiga si el projecte acabarà tirant endavant, el que és segur és que el\nParlament aprovarà una rebaixa fiscal del 55% al 10% per a les activitats de jocs i\napostes, i la Generalitat, no pas els ajuntaments, aprovarà un planejament\nurbanístic que multiplica per cinc l’edificabilitat d’aquests sòls, a més d’incorporarhi nous usos.\nD’altra banda, destaca que el seu grup ho plantejarà al Parlament i, de fet, ja ho\nha portat al Consell de Garanties Estatutàries, juntament amb la CUP. Així mateix,\nindica que també ho portaran als ajuntaments de tot Catalunya, encara que això\nincomodi alguns grups municipals, especialment el del PSC. En aquest sentit,\nrecorda que candidats a les seves primàries internes, com el Sr. Collboni i la\nregidora Carmen Andrés, sí que s’han manifestat sobre Barcelona World, com\ntambé el mateix alcalde, de manera que alguna cosa sí que deu tenir a veure el\nprojecte amb la ciutat.\nPer acabar, afirma que és sorprenent com s’arriben a assemblar els governs de\nla Comunitat de Madrid i el Govern de la Generalitat, ja que malauradament aquest\ntambé s’ha agenollat davant el Sr. Adelson per retenir Eurovegas i després ha\npromès lleis a mida dels inversors en aspectes fiscals i urbanístics.\nEl Sr. Colomé destaca que l’acord entre CiU i el PSC preveu que el topònim sigui\ndel territori on s’ubicarà el projecte, estableix que el pla director urbanístic ha de\nrespectar el territori i incloure mecanismes de consulta prèvia a diverses\ninstitucions, garanteix per llei el manteniment de la recaptació actual de la taxa del\njoc, aplica una taxa turística als hotels del ressort de 2,25 euros, dedica un 1%\ncom a mínim de la inversió del projecte a fons socials, territori i patrimoni cultural,\nadopta mesures contra el blanqueig de capital, protegeix els menors, estableix\nmecanismes més estrictes d’admissió i control dels jugadors afectats per ludopatia,\ni incorpora 25 mesures de política industrial per enfortir el sector. En aquest sentit,\nassegura que, vist el que implica, no és un mal acord.\nEl Sr. Martí Galbis expressa el vot contrari de CIU, el Sr. Colomé expressa\nl’abstenció del PSC, el Sr. Mulleras expressa l’abstenció del PP, el Sr. Mestre\nexpressa el vot favorable d’ICV-EUiA i el Sr. Laporta expressa l’abstenció d’UpB. Es\nrebutja.\nDel Grup Municipal UpB:\n15. La Comissió de Presidència i Règim Interior acorda instar el govern\nmunicipal a constituir un grup de treball, amb presència dels grups municipals i de\nrepresentants del Consell de Ciutat, per tal d’abordar diversos mètodes per a\nl’elecció directa dels Consellers i Conselleres de Districte.\nEl Sr. Laporta exposa que des de fa anys hi ha un ampli consens entre\nciutadania, entitats i grups municipals sobre la necessitat d’implementar\njurídicament la possibilitat d’elegir directament els representants polítics en els\nplenaris de districte. Considera que aquesta qüestió s’ha d’introduir en el debat\nsobre la reforma dels reglaments de participació i organització territorial o bé s’ha\nde fer de manera paral·lela.\nD’altra banda, explica que, en el dictamen sobre la modificació de les normes de\nparticipació de l’Ajuntament, el Consell de Ciutat ha fet una reflexió sobre aquesta\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\npossibilitat en el sentit que és més política que no pas jurídica. En aquest sentit, el\ndictamen diu que, mentre no es pugui reformar l’ordenament legal que ho regula,\nhi ha mecanismes imaginatius per garantir un increment de la representació\nlegítima dels consellers de districte, com ara unes consultes ciutadanes convocades\nper l’Ajuntament just després de les eleccions municipals.\nRecorda que ERC fa anys que planteja aquesta qüestió i, en concret, el\nnovembre del 2009 va proposar en aquesta Comissió instar el Parlament a\nincorporar en la futura llei electoral catalana que les ciutats amb consells de\ndistricte puguin optar a l’elecció directa dels seus membres.\nPer acabar, llegeix la proposició del seu grup.\nEl Sr. Espriu assenyala que efectivament aquest tema es va plantejar en el\ndebat de les normes de participació i en el Consell de Ciutat, i l’any 2009 es va\naprovar una iniciativa d’ERCen aquest sentit, no en la Comissió de Presidència,\nsinó en el Plenari. Així mateix, indica que actualment s’està debatent la Llei\nelectoral catalana i, tot i que no és clar si hi ha alguna escletxa en què es pugui\nubicar aquest tema, hi ha experiències en aquest sentit i caldria estudiar-ne la\nviabilitat. Tanmateix, indica que el creixement de la figura del conseller en els\ndarrers 30 anys és enorme i actualment és un mediador entre l’Administració i la\nciutadania, de manera que cal continuar treballant en el seu encaix dins del\nsistema. En aquest sentit, afirma que no és solament un tema d’elecció, sinó de\nresponsabilitats, ja que ara les responsabilitats dels consellers són molt\nrepresentatives i molt poc executives, i el fet que es garanteixin és més per\nvoluntat dels equips de govern que per la norma.\nPer acabar, diu que seria bo estudiar totes les alternatives creant una comissió\nd’estudi en aquest sentit i expressa el vot favorable del seu grup.\nEl Sr. Ramírez expressa l’abstenció del seu grup. Aclareix que poden estar\nd’acord amb el fons de la qüestió, però des d’un punt de vista normatiu la Llei\norgànica de règim electoral general és la que té competència per disposar aquesta\nelecció directa. Indica que, per tant, per fer-ho caldria la modificació normativa\nd’aquesta llei i també de la normativa autonòmica i local.\nDestaca que, tot i així, actualment s’estan modificant les normes de participació\nciutadana i les normes orgàniques de districte, de manera que es podria entomar\nun debat obert sobre l’elecció dels representants dels districtes.\nD’altra banda, exposa que, encara que s’apliqui la llei electoral catalana que\ns’està elaborant actualment, hauria de disposar de manera supletòria el que diu la\nLlei orgànica 5/1985, de manera que la Comissió té competència per disposar el\nrègim d’elecció dels consellers de districte, però segons el marc normatiu actual no\ndisposa de les disposicions oportunes per tirar-ho endavant. Per acabar, considera\npositiu que s’obri el debat per establir la funció i el futur dels consellers de districte\nen l’encaix de la participació i en la relació entre ciutadania i Administració.\nEl Sr. Gomà expressa el vot favorable del seu grup. Assenyala que efectivament\ns’ha parlat d’aquest tema abastament en diversos formats en els tres últims\nmandats i quatre dels cinc grups polítics han anat expressant sempre la necessitat\nd’avançar en aquest sentit. Destaca que també hi ha hagut obstacles legals i s’ha\ninsistit en el fet que la legislació que ho ha de regular és la Llei de règim electoral\ngeneral, però modificar-la és un procés complicadíssim, de manera que també s’ha\ntingut en compte la possibilitat de trobar alternatives en el marc de la legislació\nelectoral catalana. En aquest sentit, valora la manera com s’ha plantejat aquesta\nqüestió en el debat de les noves normes de participació ciutadana i al dictamen del\nConsell de Ciutat, que ha fet propostes de caràcter molt més creatiu.\nD’altra banda, afirma que és bo que el grup de treball inclogui el teixit social de\nla ciutat i el territori. Així mateix, demana valentia per donar una sortida creativa a\naquesta qüestió, ja que no pot ser que per una interpretació restrictiva d’una llei\norgànica faci anys que no es pugui fer una cosa tan elementalment democràtica.\nEl Sr. Forn expressa el vot favorable del seu grup. Destaca que el seu programa\nelectoral ho preveia i el Consell Plenari de Barcelona s’hi ha manifestat a favor\ndiverses vegades. Així mateix, assenyala que s’han fet diferents iniciatives en\ndiversos àmbits de l’Estat i el Parlament de Catalunya en aquest sentit, de manera\nque la proposta de la nova normativa de participació ciutadana incorporarà, a\n\n3829\n\n\f3830\n\nGASETA MUNICIPAL DE BARCELONA\n\nNÚM. 21\n\ntravés d’al·legacions que s’acceptaran, la possibilitat d’elegir directament els\nconsellers municipals.\nEl Sr. Laporta agraeix el posicionament de tots els grups.\nQuant a la intervenció del Sr. Espriu, manifesta que efectivament el conseller\nara és un mediador i cal també referir-se a les seves responsabilitats.\nRespecte a l’abstenció del PP, diu que l’entén com una abstenció positiva i ho\nagraeix. Reconeix que hi ha dificultats normatives per passar a l’elecció directa,\nperò aclareix que precisament per això es planteja crear aquesta taula.\nD’altra banda, exposa que coincideix plenament amb l’esperit de valentia a què\nes referia el Sr. Gomà.\nPer acabar, agraeix i celebra el posicionament del Govern i que ja ho hagi\nintroduït en les normes de participació ciutadana.\nEl Sr. Forn expressa el vot favorable de CIU, el Sr. Espriu expressa el vot\nfavorable del PSC, el Sr. Ramírez expressa l’abstenció del PP, el Sr. Gomà expressa\nel vot favorable d’ICV-EUiA i el Sr. Laporta expressa el vot favorable d’UpB.\nS’aprova.\nb) Proposicions amb contingut de Declaració institucional\nc) Precs\nDel Grup Municipal PP:\n16. Que el Govern municipal respecti en les transcripcions i resums de les actes\nla llengua emprada pels intervinents, sense traduir, i assigni al personal de\nl’Ajuntament aquesta tasca.\nEl Sr. Ramírez llegeix el prec del seu grup. Exposa que en el seu grup les\nintervencions es fan indistintament en català i castellà, i l’Ajuntament hauria de\nrespectar la literalitat de les intervencions perquè és l’única manera de visualitzar\nel pluralisme lingüístic que el Grup del PP exerceix en diversos àmbits de\nparticipació. A continuació, assenyala que algunes administracions, com el\nParlament de Catalunya, ja recullen en castellà les intervencions dels diputats que\nhan escollit aquesta llengua oficial.\nEl Sr. Forn exposa que, d’acord amb l’article 110 del Decret legislatiu 2/2003, de\n28 d’abril, l’elaboració de les actes és competència del secretari de la corporació\nlocal, i l’article 110 del Reglament d’organització, funcionament i règim jurídic de\nles entitats locals estableix, quant a l’ús de les llengües en la redacció de les actes,\nque cal aplicar l’article 86.1, que permet l’ús indistint de la llengua castellana o la\nllengua cooficial de la comunitat autònoma a la qual pertany l’entitat. Així mateix,\nexplica que, segons la Secretaria General, el mètode de confecció de les actes no\nés la mera transcripció literal de les intervencions, sinó un resum fet adoptant el\npunt de vista de tercera persona, en aquest cas del secretari, per la qual cosa\nl’acta es redacta en una única llengua, ja que no respon a una reproducció literal.\nAssenyala que, tanmateix, qualsevol càrrec electe pot demanar formalment a\nSecretaria General la reproducció literal de les intervencions fetes com a membres\ndels òrgans de govern corresponents, reproducció que comporta també la\ntranscripció en la llengua emprada pel regidor.\nD’altra banda, comenta que s’està treballant per establir un nou sistema per a\nl’aixecament de les actes de les comissions del Consell Municipal basat en\nl’enregistrament amb suport apte per a la gravació i la reproducció del so i la\nimatge, sistema que permetrà que apareguin directament en la llengua en què s’ha\nexpressat cada regidor.\nPer acabar, diu que el Govern no accepta el prec tal com s’ha formulat, atès que\nla persona que vulgui que les seves intervencions es reprodueixin literalment ja ho\npot demanar.\nEl Sr. Ramírez agraeix les explicacions. Afirma que no és cert que el Govern\nmunicipal ja ho estigui fent perquè només s’està fent a instància dels interessats si\nsol·liciten aquesta reproducció literal. Diu que entén les normes jurídiques a què es\nrefereix el criteri utilitzat per la Secretaria a l’hora d’elaborar les actes, però\ndestaca que també té l’opció de canviar de criteri fins que no s’apliqui el nou\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nsistema d’enregistrament d’imatge i so. Considera que una manera de respectar\nles decisions personals dels regidors i els intervinents és canviar el criteri, com fa\nel Parlament de Catalunya, perquè no es faci una traducció i es mantingui de\nmanera literal l’essència del que s’ha dit en els òrgans de participació.\nD’altra banda, recorda que la sentència del Tribunal Superior de Justícia de\nCatalunya sobre el recurs del Grup Municipal del PP respecte al Reglament d’ús de\nla llengua catalana a l’Ajuntament de Barcelona manifesta aquesta necessitat de\ngarantir la paritat de les llengües cooficials.\nEl Sr. Forn respon que no canviaran de criteri perquè simplement és un resum\nde les intervencions i, si algun regidor en vol una reproducció literal quan l’hagi fet\nen castellà, simplement ho ha de demanar. Així mateix, assenyala que li agradaria\nque el Sr. Ramírez parlés amb el mateix ímpetu perquè el català sigui reconegut al\nCongrés dels Diputats o el Senat.\nLa Sra. Pajares explica que ella no va tenir cap problema per intervenir al Senat\ncom a ponent de l’Estatut en català.\nEl Sr. Forn indica que s’han vist reiterades vegades presidents del Congrés de\ntots els colors prohibint les intervencions en català i retirant la paraula a les\npersones que intervenen en català. En aquest sentit, diu que està totalment\nd’acord amb el respecte de les llengües, però ha de ser mutu.\nEs dóna per tractat.\nDel Grup Municipal ICV-EUiA:\n17. Instar al govern municipal a donar compliment a la proposició aprovada al\nplenari del Consell de Districte d’Horta-Guinardó, celebrat el passat 4 de març, que\nacordava “suspendre la totalitat del procés iniciat fins al moment a la plaça\nBotticelli”, entre altres acords.\nEl Sr. Gomà llegeix el prec del seu grup. Així mateix, demana que el Govern\nespecifiqui quins passos i quines decisions farà per donar compliment a aquesta\nproposició.\nEl Sr. Martí respon que el Govern no pot acceptar aquest prec, entre altres\nraons, perquè el 25 de juny del 2013 el Consell Plenari Municipal va aprovar\ndefinitivament aquest projecte i la proposició respecte a la suspensió d’aquest\nprojecte es va fer a posteriori. Afegeix que el Govern no pot assumir aquesta\nsuspensió perquè s’està executant un projecte correcte des del punt de vista\ntecnicojurídic i dels beneficis socials que ha d’aportar, amb independència que\nparticipi en l’operació un equipament comercial. Indica que l’aparcament proposat\nomple l’espai buit aprofitant-ne l’estructura i la configuració en permet la\nurbanització del sostre a la mateixa cota que els carrers. Així mateix, destaca que\nla utilitat pública de l’actuació és transparent i els diners de la compra i la gestió de\nl’aparcament es destinaran a la construcció d’habitatge social, de manera que el\nbarri se’n beneficiarà. Per acabar, explica que els usos de petanca i rocòdrom que\nes donaven a aquest espai en part s’han traslladat a unes noves pistes del parc de\nles Rieres d’Horta.\nEl Sr. Gomà subratlla que l’aprovació del Pla especial de Botticelli es va fer a\nposteriori que el Districte d’Horta-Guinardó informés desfavorablement aquest\nexpedient.\nD’altra banda, exposa que aquest procés s’ha gestionat sense cap mena de\nprocés participatiu, com en el cas de l’Harmonia, ja que el Govern parla molt de\nparticipació però els conflictes en el territori no els resol mai a través de\nmecanismes participatius. En aquest sentit, destaca que la Plataforma Salvem\nBotticelli, que agrupa 4 associacions de veïns, 2 coordinadores i 13 entitats i té el\nsuport de la FAVB i el CJB, està demanant que torni a començar el procés perquè\nes faci de manera participativa.\nAixí mateix, considera que no s’ha de perdre un espai públic d’usos ciutadans,\nencara menys per fer un aparcament privat a favor d’una superfície comercial que\nno es necessita perquè al costat n’hi una altra i si, a més, es perd l’oportunitat de\nfer un aparcament allà on els veïns sempre l’han reclamat, que és a Lisboa-Porto.\nPer acabar, diu que és una manera de fer autoritària i de caràcter especulatiu.\n\n3831\n\n\f3832\n\nGASETA MUNICIPAL DE BARCELONA\n\nNÚM. 21\n\nEl Sr. Martí diu que no és el primer conflicte de plasmació en un àmbit territorial\nconcret d’una posició final contrària al Plenari, de manera que el conflicte no és\nnomés polític, sinó també jurídic.\nAssegura que el Districte d’Horta-Guinardó ha d’impulsar i fomentar aquest\ndebat i ja ha establert contactes amb associacions de comerciants, la Federació\nCor d’Horta i Mercat, l’associació de veïns i la coordinadora d’entitats d’Horta, el\nConsell de Joventut i el Club de Petanca Coïmbra. En aquest sentit, diu que es pot\nqüestionar la qualitat de la participació, però no es pot dir que el Districte no s’hagi\ncomunicat amb una part important de les entitats del barri afectades. Per acabar,\nconsidera que cal continuar aquest diàleg, al marge que ja se n’hagi fet l’aprovació\ndefinitiva al Plenari Municipal.\nEs dóna per tractat.\nDel Grup Municipal UpB:\n18. Que el govern municipal, mentre no es produeixi l’aprovació definitiva de la\nmodificació de l’ordenança sobre la protecció, la tinença i la venda d’animals, doni\ninstruccions a la Guàrdia Urbana de Barcelona de no multar els propietaris de\ngossos pel fet de passejar-los deslligats.\nEl Sr. Laporta llegeix el prec del seu grup.\nEl Sr. Martí entén que l’objectiu final del prec és que es compleixin les normes\namb criteri i flexibilitat. Exposa que actualment l’Ajuntament aplica l’ordenança\nmunicipal del 2003 i el Govern no pot donar instruccions a un cos d’inspecció com\nla Guàrdia Urbana perquè no compleixi l’ordenança vigent, encara que s’estigui\nreformant. Aclareix que, tot i així, la Guàrdia Urbana està sancionant molt poc com\na darrera fase de la sensibilització i la informació prèvia que es fa a tota la ciutat.\nExposa que la Guàrdia Urbana coneix perfectament el procés d’elaboració de la\nnova ordenança, i els criteris d’aplicació són restrictius respecte al que estableix\nl’ordenança del 2003. Afegeix que quan s’aprovi la nova ordenança s’obrirà un nou\nperíode perquè es puguin aplicar més fàcilment les sancions que prevegi.\nDestaca que en tot cas no s’estan sancionant accions no sancionables\nactualment i, per acabar, diu que el Govern no pot acceptar el prec, però cal\nentendre que la situació és transitòria.\nEl Sr. Laporta puntualitza que el prec no demana que s’incompleixi la normativa\ndel 2003, que permet que un animal vagi deslligat si està educat a respondre les\nordres del seu amo i sota el seu control visual. Destaca que el seu grup ha rebut\nqueixes de ciutadans que han estat multats o amonestats per la Guàrdia Urbana.\nAixí mateix, assenyala que l’alcalde va manifestar que es modificaria l’ordenança i\ndesprés va matisar les seves paraules dient que s’establirà una moratòria fins que\nes puguin proporcionar espais de lleure per als gossos.\nPer acabar, indica que el prec no pretén que s’incompleixi la normativa del\n2003, sinó que vol que la Guàrdia Urbana no actuï amb un excés de zel i s’eviti la\nconfusió que pot generar la modificació que s’està tramitant.\nEl Sr. Martí explica que el Govern ha parlat amb la Guàrdia Urbana perquè sigui\nescrupolosa en aquest període transitori, de manera que no es faran sancions\ninnecessàries durant la transició. Així mateix, aclareix que hi ha llocs on els gossos\npoden anar deslligats, però n’hi ha d’altres on està prohibit i és sancionable que no\nhi vagin. Per acabar, destaca que les sancions que s’han imposat són molt poques.\nEs dóna per tractat.\nd) Preguntes\nDel Grup Municipal PSC:\n19. Qui forma o formarà part de la Comissió de Govern Obert i el Grup de\nTreball Transparència previstos en la mesura del Govern Obert?\nEl Sr. Espriu formula la pregunta del seu grup.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Forn exposa que al març el Govern va definir els membres de la Comissió\nde Govern Obert i la Taula de Transparència. Assenyala que, a més, fruit del\ntreball d’anàlisi de la Llei estatal de transparència i els treballs per elaborar la Llei\ncatalana de transparència, també s’ha considerat convenient definir una taula\njurídica que assessorarà la Taula de Transparència.\nQuant a la Comissió de Govern Obert, explica que es reunirà semestralment,\nfarà el seguiment del programa de treball, aprovarà la política i els criteris de\ntransparència i obertura de dades, i també les iniciatives de participació i reptes de\nla plataforma de coinnovació. A continuació, detalla que serà presidida pel primer\ntinent d’alcalde i en formaran part el comissionat de Participació, el gerent\nmunicipal i els gerents adjunts, tots els gerents del sector, el secretari, així com\nuna representació de les taules de transparència i de dades obertes.\nRespecte a la Taula de Transparència, assenyala que es reunirà mensualment i,\na més d’elaborar la proposta del pla de treball de mesures per incrementar la\ntransparència municipal, serà responsable del seu impuls i execució, així com de\nfer la proposta de polítiques i criteris de transparència. Afegeix que formaran part\nd’aquesta taula directors del serveis de diferents sectors, instituts i empreses\nmunicipals.\nPel que fa a la Taula Jurídica, indica que es reunirà mensualment, serà l’òrgan\njurídic assessor de la Taula de Transparència, elaborarà la normativa de regulació\ninterna i en formaran part els representants dels Serveis Jurídics i Secretaria, així\ncom assessors en matèria de protecció de dades.\nTot seguit exposa que la Comissió de Govern Obert incorporarà la Taula de\nDades Obertes creada amb anterioritat, que es reunirà cada dos mesos i seguirà\ntenint les funcions que tenia de planificació, impuls i execució del Pla d’obertura de\ndades.\nD’altra banda, aprofita per explicar que, en resposta a un prec del Grup\nMunicipal del PSC perquè a la web del Govern Obert es publiquessin les preguntes\nadreçades al Govern en comissió i la resposta corresponent, l’IMI està treballant en\nla definició de la solució tècnica i a finals de maig estarà disponible el calendari de\ncostos.\nEl Sr. Espriu aclareix que han presentat aquesta pregunta perquè durant el\ndebat sobre el govern obert un dels temes era com es tirava endavant tot el\nprocediment. Destaca que el conjunt de dades i informació que ha donat és dens,\nde manera que demana que el Govern faciliti la resposta també per escrit.\nD’altra banda, destaca que el govern obert requereix constància i cal mantenir\naquesta estructura viva incorporant-hi totes les innovacions possibles.\nPer acabar, agraeix la incorporació de les modificacions del llenguatge no\nsexista.\nEs dóna per tractada.\nDel Grup Municipal PP:\n20. Quina participació té l’Ajuntament de Barcelona en les accions i decisions\nque DIPLOCAT adopta, quins acords ha assolit i quines són les aportacions\neconòmiques d’aquest any per tots els conceptes?\nLa Sra. Pajares informa que el Grup del PP i la resta de grups demanen que la\nresposta sigui per escrit.\nEs dóna per tractada.\nDel Grup Municipal ICV-EUiA:\n21. Quines de les deu propostes seleccionades en el projecte “la Casa de les\nIdees” s’estan duent a terme a la ciutat de Barcelona, i en quin estat es troben?\nEl Sr. Gomà destaca que la Casa de les Idees té com a objectius donar solucions\nals problemes més greus de la ciutat en matèria d’habitatge i oferir un canal\nd’innovació participativa en termes qualitatius. Afegeix que el 14 d’octubre del\n\n3833\n\n\f3834\n\nGASETA MUNICIPAL DE BARCELONA\n\nNÚM. 21\n\n2013 se’n van presentar els 10 projectes finalistes i, per acabar, formula la\npregunta del seu grup.\nEl Sr. Forn respon que 3 dels 10 projectes han estat seleccionats i l’Ajuntament\nestà a punt d’implementar-los. Explica que el primer, de la Sra. Mireia Pardo,\nconsisteix a donar ajuts puntuals a persones derivades de Serveis Socials,\ncondicionats a uns pactes de pagament fraccionat, sotsarrendament consentit,\nrebaixa de lloguer i resolució contractual, per mantenir el domicili habitual de\nlloguer.\nQuant al segon projecte, presentat per la Fundació Salas, exposa que té com a\nobjectiu atendre la necessitat de la gent gran d’adaptar els seus habitatges a la\nprogressiva pèrdua de la mobilitat. Així mateix, assenyala que els tècnics de les\noficines municipals d’habitatge estan treballant amb la Fundació Salas per dur a\nterme la proposta amb lleugeres modificacions.\nEn relació amb el tercer projecte, «Lloga’m», de Lídia Martín, explica que està\nen preparació la prova del projecte, que consistirà a facilitar habitatge accessible a\ntravés d’acords entre propietaris i inquilins en un pis del barri d’Hostafrancs.\nD’altra banda, destaca que s’ha fet un acompanyament de les 10 propostes\nfinalistes per intentar que trobessin viabilitat en qualsevol altre àmbit públic i\nprivat. En aquest sentit, detalla que se’n va fer un acte de presentació al Saló de\nCent, s’han publicat en format físic i digital, el gerent d’Habitatge s’ha reunit amb\nl’autor de cada proposta per estudiar-ne la viabilitat, s’ha enviat la convocatòria\ndels 30 projectes seleccionats en primera fase per assistir a una sessió de treball a\npetició de l’empresa Coperfield i l’entitat SostreCívic, i finalment s’ha fet difusió de\nles 10 propostes a través de les xarxes per donar-les a conèixer.\nEl Sr. Gomà diu que li agradaria tenir una informació més precisa d’aquests tres\nprojectes quan ja estiguin en marxa. Destaca que el procediment emprat per a\naquest projecte ha estat innovador, però la seva rellevància radica en el fet que\nfinalment s’obtinguin resultats i els projectes es puguin materialitzar. En aquest\nsentit, assegura que aquí hi ha el punt d’inflexió entre destruir o construir\nconfiança entre el teixit social que participa en un procés com aquest i\nl’Ajuntament. Per acabar, demana que no es deixin de banda la resta de projectes\nfinalistes, ja que segur que aquestes propostes també es poden implementar i\naportar molt a la resolució dels problemes d’habitatge de Barcelona.\nEl Sr. Forn respon que hi està totalment d’acord. Així mateix, li recomana que\nper obtenir més informació es reuneixi directament amb el Sr. Carles Agustí,\ncomissionat de Participació.\nEs dóna per tractada.\nDel Grup Municipal UpB:\n22. Com valora el govern municipal els efectes sobre la marca Barcelona de\nl’adhesió de l’Ajuntament de Barcelona a la Asociación de Marcas Renombradas\nEspañolas?\nEl Sr. Laporta dona per formulada la pregunta i demana una resposta per escrit.\nEs dóna per tractada.\ne) Seguiment Proposicions / Declaracions de Grup\nDel Grup Municipal PSC:\n23. Que s’informi de l’estat d’execució de la proposició aprovada a la Comissió\nde Presidència i Règim Interior de 9 d’octubre de 2013: La Comissió de Presidència\ni Règim Interior acorda: - Que el govern de la ciutat elabori uns indicadors de\ngestió públics i d’assoliment dels objectius del PAM i els faci públics abans de\nfinalitzar el 2013. - Que aquests indicadors responguin a totes les activitats i\nserveis municipals, incloent les d’atenció ciutadana i resolució de queixes. - Que,\nd’acord amb aquests indicadors, el govern municipal elabori i faci difusió de la\nmemòria d’activitat (general i territorial) de l’any 2013, incloent en la mateixa\ntambé les dades del 2012, i posteriors.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Espriu assenyala que aquest seguiment de proposició s’enviarà per escrit a\ntots els grups municipals.\nEs dóna per tractada.\nDel Grup Municipal ICV-EUiA:\n24. Que el govern municipal informi de l’execució de la proposició aprovada a la\nComissió de Presidència i Règim Interior en la sessió de 17 d’abril de 2013 amb el\ncontingut següent: La Comissió de Presidència i Règim Interior acorda que\nl’Ajuntament de Barcelona: 1. Subscrigui el mandat del Parlament Europeu a la\nXXII sessió del Consell de Drets Humans de Nacions Unides i exigeixi al Regne del\nMarroc la llibertat de tots els presos polítics sahrauís, inclòs el grup de 24 presos\nde Gdeim Izik, recentment condemnats per un tribunal militar marroquí, així com\ndemani la protecció dels drets fonamentals del poble sahrauí, destacar la\nnecessitat d’un mecanisme internacional de seguiment dels drets humans en el\nSàhara Occidental i recolzi una solució del conflicte basada en l’exercici del dret a\nl’autodeterminació del poble sahrauí, com estableixen nombroses resolucions de\nles Nacions Unides. 2. Traslladi el present acord a la presidenta del Parlament de\nCatalunya, al president de la Generalitat de Catalunya, al ministre d’Afers\nExteriors, a l’ambaixador del Marroc a Madrid, al president del Congrés de\nDiputats, al president del Senat, al president del Parlament Europeu i a l’Alta\nRepresentació de la Unió Europea per a Afers Exteriors i Política de Seguretat.\nEl Sr. Mestre llegeix el seguiment de proposició del seu grup. Així mateix,\ndestaca que fa gairebé 60 mesos que els presos de Gdeim Izik estan detinguts i 17\nd’ells tenen problemes seriosos de salut.\nEl Sr. Martí exposa que el Govern municipal hi va donar compliment el 26 d’abril\nnotificant les diverses instàncies previstes i també les instàncies catalanes no\nincloses en el text però que tots els grups van acordar que calia afegir. En aquest\nsentit, detalla que el text de la proposició aprovada per majoria es va traslladar a\nla presidència de la Generalitat de Catalunya, a la Sra. Catherine Ashton com a\nmàxima responsable de política exterior de la Unió Europea, a l’ambaixada del\nMarroc a Madrid, al president del Congrés dels Diputats, al Govern municipal de\nl’Ajuntament, al ministre d’Afers Exteriors, a la presidenta del Parlament de\nCatalunya i al president del Senat.\nEl Sr. Mestre agraeix la resposta. Així mateix, pregunta si el Govern municipal\nha rebut alguna resposta d’aquestes institucions, especialment de l’ambaixada del\nMarroc. Destaca que, en tot cas, és evident que amb totes aquestes gestions no\ns’ha aconseguit que s’alliberin els presos polítics sahrauís i ara la situació és encara\npitjor, de manera que demana que el Govern municipal es comprometi a adreçarse de nou a totes aquestes institucions i sobretot a la part decisiva, l’ambaixada\ndel Marroc, per exigir respecte als drets humans, protecció dels drets fonamentals\ndel poble sahrauí i l’alliberament dels presos polítics.\nEl Sr. Martí respon que a ell no li consta personalment que s’hagi rebut alguna\nresposta i diu que preguntarà als serveis jurídics de la Secretaria si han rebut\nalgun justificant de recepció o algun escrit amb contingut a aquest respecte. Per\nacabar, diu que assumeix el compromís de reiterar aquesta comunicació, en\nconcret i exclusivament a l’ambaixada del Marroc.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n12.10 minuts.\n\n3835\n\n\f3836\n\nGASETA MUNICIPAL DE BARCELONA\n\nNÚM. 21\n\nComissió d’Economia, Empresa i Ocupació\nActa de la sessió de 29 d’abril de 2014, aprovada el dia 18 de juny de 2014\nA la sala President Lluís Companys de la casa de la ciutat, el 29 d’abril de 2014,\ns’hi reuneix la Comissió d’Economia, Empresa i Ocupació, sota la presidència de la\nIma. Sra. Assumpta Escarp i Gibert. Hi assisteixen les Imes. Sres. i els Ims. Srs.:\nSònia Recasens i Alsina, Raimond Blasi i Navarro, Sara Jaurrieta Guarner, Joan\nTrullén Thomàs, Montserrat Sánchez Yuste, Xavier Mulleras Vinzia, Míriam\nCasanova Doménech, Joaquim Mestre Garrido, Janet Sanz Cid, Jordi Portabella\nCalvete, assistits per la Sra. Míriam Cabruja i Escobedo, que per delegació del\nsecretari general de la Corporació, certifica.\nTambé hi són presents la Ima. Sra. Isabel Ribas i Seix i les Sres. i els Srs.:\nSusana Tintoré, Directora Executiva de Barcelona Activa, Ignasi Armengol, Director\nGeneral de BSM, Josep Maria Rius, Director de Patrimoni, Joan Angulo, Gerent de\nRecursos, Alfred Lacasa, Director de Serveis Jurídics i Antonio Muñoz, Interventor\nGeneral.\nExcusen la seva absència les Imes. Sres i els Ims. Srs.: Maite Fandos i Payà,\nAntoni Vives i Tomàs, Gerard Ardanuy i Mata i Belén Pajares Ribas.\nS’obre la sessió a les 16.30 h.\nLa Sra. Escarp assenyala que es tractaran conjuntament l’informe del Govern\nsobre l’evolució i el tancament comptable de Barcelona Activa 2013 (punt 1 de\nl’ordre del dia) i la compareixença del Grup d’ICV-EUiA (punt 3), així com els punts\n22, 24 i 25, que són proposicions sobre polítiques d’ocupació, corresponents als\ngrups del PSC, d’ICV-EUiA i d’UpB.\nI) Aprovació de l’acta de la sessió anterior\nS’aprova.\nII) Part Informativa\na) Despatx d’ofici\nEn compliment de l’article 63.1 del Reglament Orgànic Municipal, es comuniquen\nles resolucions següents:\nAcord de la Comissió de Govern de 19 de febrer de 2014:\n1. Aprovar l’expedient núm. 3-011/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 2.700.000,00 euros, de conformitat amb la documentació\ni amb la distribució d’aplicacions pressupostàries que consta a l’expedient,\nreferència comptable núm. 14012991 i donar-ne compte a la Comissió d’Economia,\nEmpresa i Ocupació.\nAcords de la Comissió de Govern de 19 de març de 2014:\n2. Aprovar l’expedient núm. 3-031/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, d’import 110.355,54 euros, de conformitat amb la\ndocumentació i amb la distribució d’aplicacions pressupostàries que consta a\nl’expedient, referència comptable 14022895 i donar-ne compte a la Comissió\nd’Economia, Empresa i Ocupació.\n3. Aprovar l’expedient núm. 3-035/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 926.128,46 euros, per l’aplicació del\nRomanent de Tresoreria per a despeses amb finançament afectat en la liquidació\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ndel Pressupost de l’exercici 2013, d’acord amb els ingressos provinents de la\nGeneralitat de Catalunya per Fons del Foment del Turisme, de conformitat amb la\ndocumentació i amb la distribució d’aplicacions pressupostàries que consta a\nl’expedient, referència comptable 14030495 Donar-ne compte a la Comissió\nd’Economia, Empresa i Ocupació.\n4. Aprovar l’expedient núm. 3-037/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 359.471,20 euros, per l’aplicació del\nRomanent de Tresoreria per a despeses amb finançament afectat en la liquidació\ndel Pressupost de l’exercici 2013, d’acord amb els ingressos provinents de la\nGeneralitat de Catalunya per Fons del Foment del Turisme,de conformitat amb la\ndocumentació i amb la distribució d’aplicacions pressupostàries que consta a\nl’expedient, referència comptable 14031095 i donar-ne compte a la Comissió\nd’Economia, Empresa i Ocupació.\n5. Aprovar l’expedient núm. 3-038/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 3.786.283,47 euros, de conformitat amb la documentació\ni amb la distribució d’aplicacions pressupostàries que consta a l’expedient,\nreferència comptable núm. 14031291 i donar-ne compte a la Comissió d’Economia,\nEmpresa i Ocupació.\n6. Aprovar la incorporació al Pressupost General de l’Ajuntament de Barcelona\nde l’exercici 2014 dels romanents de crèdit de la Liquidació del Pressupost de\n2013, corresponents a despeses amb finançament afectat per un import de\n6.516.849,33 euros, de conformitat amb la documentació i amb la distribució\nd’aplicacions pressupostàries que consta a l’expedient, donant compliment a\nl’article 182.3 del RD Legislatiu 2/2004, de 5 de març, pel que s’aprova el Text\nRefós de la Llei Reguladora de les Hisendes Locals, segons el qual són\nd’incorporació obligatòria al pressupost de l’exercici següent els romanents de\ncrèdit que emparin projectes finançats amb ingressos afectats (compromisos\nconcertats) i donar-ne compte a la Comissió d’Economia, Empresa i Ocupació.\n7. Aprovar la incorporació al Pressupost General de l’Ajuntament de Barcelona\nde l’exercici 2014 dels romanents de crèdit de la Liquidació del Pressupost de\n2013, corresponents a despeses amb finançament afectat per un import\nd’1.920.561,49 euros, de conformitat amb la documentació i amb la distribució\nd’aplicacions pressupostàries que consta a l’expedient, donant compliment a\nl’article 182.3 del RD Legislatiu 2/2004, de 5 de març, pel que s’aprova el Text\nRefós de la Llei Reguladora de les Hisendes Locals, segons el qual són\nd’incorporació obligatòria al pressupost de l’exercici següent els romanents de\ncrèdit que emparin projectes finançats amb ingressos afectats (drets reconeguts) i\ndonar-ne compte a la Comissió d’Economia, Empresa i Ocupació.\n8. Aprovar la incorporació al Pressupost General de l’Ajuntament de Barcelona\nde l’exercici 2014 dels romanents de crèdit de la Liquidació del Pressupost de 2013\nper un import de 3.786.283,47 euros, de conformitat amb la documentació i amb\nla distribució d’aplicacions pressupostàries que consta a l’expedient, finançats amb\nel Fons de Contingència (L.O. 2/2012) del pressupost 2014 i donar-ne compte a la\nComissió d’Economia, Empresa i Ocupació.\nAcords de la Comissió de Govern de 9 d’abril de 2014:\n9. Aprovar l’expedient núm. 3-047/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 3.154.904,05 euros, d’ingressos\nprovinents de Subvencions finalistes de la Generalitat de Catalunya (Servei\nd’Ocupació de Catalunya), de conformitat amb la documentació i amb la distribució\n\n3837\n\n\f3838\n\nGASETA MUNICIPAL DE BARCELONA\n\nNÚM. 21\n\nd’aplicacions pressupostàries que consta a l’expedient, referència comptable\n14033195 i donar-ne compte a la Comissió d’Economia, Empresa i Ocupació.\n10. Aprovar l’expedient núm. 3-048/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 3.455.705,48 euros, d’ingressos\nprovinents de Subvencions finalistes de la Generalitat de Catalunya (Servei\nd’Ocupació de Catalunya), de conformitat amb la documentació i amb la distribució\nd’aplicacions pressupostàries que consta a l’expedient, referència comptable\n14040195 i donar-ne compte a la Comissió d’Economia, Empresa i Ocupació.\n11. Aprovar l’expedient núm. 3-049/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 190.871,39 euros, d’ingressos\nprovinents del Fons Social Europeu, de conformitat amb la documentació i amb la\ndistribució d’aplicacions pressupostàries que consta a l’expedient, referència\ncomptable 14040295 i donar-ne compte a la Comissió d’Economia, Empresa i\nOcupació.\nAcord de la Comissió de Govern de 22 d’abril de 2014:\n12. Aprovar l’expedient núm. 3-053/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 150.000,00€, d’ingressos provinents\nde l’Institut Barcelona Esports, de conformitat amb la documentació i amb la\ndistribució d’aplicacions pressupostàries que consta a l’expedient, referència\ncomptable 14040795; donar-ne compte a la Comissió d’Economia, Empresa i\nOcupació.\nb) Mesures de govern\nc) Informes\nA la Comissió:\n1. Evolució i tancament comptable de Barcelona Activa 2013.\nLa Sra. Tintoré recorda que s’ha ajuntat la presentació d’aquest informe amb la\ncompareixença del Grup d’ICV-EUiA.\nsenyala que Barcelona Activa té dos àmbits de referència: el Programa\nd’actuació municipal 2012-2015 i la plataforma publicoprivada Barcelona\nCreixement, d’on van sorgir 30 iniciatives, algunes de les quals estan vinculades\nals àmbits de l’emprenedoria, l’ocupació i la formació. A més, destaca que\nBarcelona Activa, que està integrada en l’Àrea d’Economia, Empresa i Ocupació,\nimpulsa el creixement econòmic de Barcelona i la seva àrea metropolitana des de\nfa 27 anys,i té com a missió ser l’organització de referència al servei de les\npolítiques de suport a l’empresa, a la creació d’ocupació i a la projecció\ninternacional de Barcelona com un entorn excel·lent per a l’activitat econòmica i el\nprogrés social.\nRecorda que Barcelona Activa té dues direccions executives: la de Serveis a\nl’Empresa i l’Ocupació, que és la que ella dirigeix i que inclou les àrees d’Empresa,\nEmprenedoria, Ocupació i Formació; i la de Promoció, que dirigeix Josep Marquès i\nque té també quatre àrees: Promoció de la Ciutat, Promoció de Sectors\nEstratègics, Turisme i Esdeveniments, i Promoció del Territori i Comerç. Així\nmateix, assenyala que l’empresa té diversos equipaments on presta serveis: el\nCentre per a la Iniciativa Emprenedora de Glòries, a la seu central; la incubadora\ndel carrer Almogàvers, també en l’àmbit de l’emprenedoria; el Parc Tecnològic de\nNou Barris; l’espai Porta 22, a la seu central; el Cibernàrium, al MediaTIC, on\ntambé s’ubicaran cinc iniciatives de Barcelona Creixement; el convent de Sant\nAgustí, on es fan activitats d’ocupació i d’emprenedoria; i Ca n’Andelet, a Horta, on\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nes fa formació, sobretot sociosanitària. A més, destaca que hi ha més de 50 punts\nd’atenció al ciutadà repartits per tota la ciutat, tant pel que fa a l’ocupació com pel\nque fa a les antenes del Cibernàrium, l’alfabetització digital i les incubadores amb\nles quals estan col·laborant. Afegeix que properament s’inaugurarà la incubadora\nde l’Agència Europea de l’Espai (ESA) a Castelldefels, i que també es col·labora\namb la UPC al Campus Nord.\nAmb relació a l’informe, assenyala que es limitarà a destacar unes quantes\ndades, ja que els grups tenen l’informe detallat per escrit. Pel que fa a\nl’emprenedoria i l’empresa, destaca que el 2013s’han convertit en empresa un\ntotal de 1.800 projectes, fet que significa la creació d’unes 8 empreses cada dia\nlaborable, més de 40 milions d’euros d’inversió induïda i 3.400 llocs de treball. A\nmés, remarca que el 70% dels projectes que Barcelona Activa ha acompanyat,que\nsón més de 2.600, s’han convertit en empresa.\nQuant al perfil d’emprenedor, afirma que és el d’un home o una dona\nmajoritàriament d’entre 25 i 40 anys i amb formació universitària. Assenyala que,\nmentre que abans la majoria de persones que acudien als serveis d’emprenedoria\nestaven en actiu, avui un 52,9% són persones aturades, de manera que les\npolítiques d’emprenedoria són també polítiques actives d’ocupació. Respecte a\nl’origen, explica que, sobretot en l’àmbit d’emprenedoria, un 30% de les persones\nque fan servir els serveis de Barcelona Activa són de l’àrea metropolitana de\nBarcelona.\nDestaca que hi ha 147 empreses instal·lades als diferents espais d’ocupació i al\nParc Tecnològic, que facturen 40 milions d’euros i generen 861 llocs de treball en\ntotal. Explica que l’índex de supervivència se situa en un 40% el quart any, que és\nun índex que s’ha mantingut estable en els darrers anys. Pel que fa als sectors de\nles 4.293 empreses que han atès el 2013, manifesta que la majoria pertanyen al\nsector del comerç (un 24,3%); un 14,4%,a serveis a les empreses; un 14,2%,a\nTIC; i un 9,4%,a cultura, turisme i oci. Assenyala que la forta presència del comerç\nes deu al fet que aquest sector representa una bona part de l’economia de la ciutat\ni, també, a l’oferta de cursos d’«Obert al futur», adreçats als comerços. D’altra\nbanda, destaca que les empreses han aconseguit obtenir 20 milions d’euros gràcies\nal servei d’assessorament de finançament.\nExplica que, en resposta a una de les preguntes del Sr. Trullén, mostrarà els\nresultats que es van presentar al Consell d’Administració en relació amb la\nparticipació de persones i empreses en els serveis que ofereix Barcelona Activa.\nAssenyala que,al llarg dels anys, el sistema de comptabilització de la participació\nha anat variant, i que en el gràfic ha inclòs les dades des del 2008, atès que\nel2010, el 2011 i part del 2012 encara s’executaven els 25 milions d’euros\nprovinents d’un conveni signat amb el Servei d’Ocupació de Catalunya (SOC).\nAfirma que això fa que les xifres d’aquests anys siguin més altes que les dels altres\nanys.\nEn relació amb la pregunta del Sr. Trullén sobre els motius del descens del\nnombre de participants en formació tecnològica al Cibernàrium, explica que s’ha\nreduït molt la presència d’aquest programa a les biblioteques de la ciutat perquè hi\nha molts altres agents del territori, com centres cívics o “la Caixa”, que fan\nalfabetització digital. A més, assenyala que hi ha menys analfabets digitals que en\nanys anteriors, ja que les tauletes i els mòbils han facilitat la familiarització amb\nles noves tecnologies. Remarca que, tanmateix, el nombre de persones que\nparticipen en formació de capacitació tecnològica per a professionals ha anat\naugmentant al llarg dels anys, d’acord amb l’objectiu que les empreses\nesdevinguin competitives.\nEn resposta a una altra pregunta del Sr. Trullén, mostra una gràfica sobre\nl’evolució del pressupost en els últims tres anys, amb la part d’aportació municipal\ni l’aportació d’altres finançaments. Afirma que la totalitat del pressupost gestionat\nper Barcelona Activa són 33 milions, dels quals, el 2013, 10 han provingut d’altres\nfinançaments (uns 7 del SOC i altres de projectes europeus) i la resta del\nfinançament municipal. Assenyala que el total de la despesa de la Direcció\nExecutiva de Serveis a les Empreses i Ocupació són 26 milions, dels quals uns\n9.800.000 euros corresponen a altres finançaments i 16 milions a finançament\nmunicipal.\n\n3839\n\n\f3840\n\nGASETA MUNICIPAL DE BARCELONA\n\nNÚM. 21\n\nAmb relació a la compareixença, recorda que pregunta pel perfil del 46,2% de\nles persones que van trobar feina al cap de sis mesos d’haver participat en els\nserveis de Barcelona Activa. Mostra l’atur registrat des de l’any 2008 i assenyala\nque,el març de 2014, la xifra d’aturats és de 107.000 persones. Així mateix,\nmostra els serveis i els programes que ofereix l’àrea d’Ocupació. Explica que hi ha\nuna sèrie de programes més estandarditzats per a les persones que estan en\nrecerca de feina o millora de l’ocupació professional i uns programes més específics\ni més intensius per a aquelles persones que pateixen una situació de disminució de\nrenda o que estan en risc d’exclusió. A més, assenyala que el Programa d’inserció\nsociolaboral (PISL), que es fa amb un pressupost de l’Àrea de Qualitat de Vida, i el\nprograma «Dona impuls» són per a les persones que necessiten un seguiment més\nen profunditat. Destaca que una novetat de l’any 2013 és el programa «Proper»,\nque s’adreça a 1.000 persones més que no estan en risc d’exclusió però que estan\nen una situació desfavorable a causa de la conjuntura actual. Remarca que els\nserveis més genèrics atenen una major volum de persones que aquells més\npersonalitzats i més específics, que atenen col·lectius diana.\nManifesta que, el 2013,els programes i els serveis d’ocupació van atendre\n19.323 persones, i que s’han fet més de 200 activitats formatives. Mostra un gràfic\namb el desglossament dels serveis i els programes i el nombre de persones que hi\nhan participat. Assenyala que s’han atès moltes més persones als serveis que als\nprogrames, tot i que el programa «Treball als barris», que finança el SOC, dóna\nservei a més de 3.000 persones. D’altra banda, destaca que el web de Barcelona\nTreball és el cinquè web més visitat de l’Ajuntament, amb més d’un milió de visites\nanuals.\nQuant al perfil de la tipologia d’usuaris que acudeixen als serveis de capacitació\nprofessional i ocupació, afirma que és força paritari, que l’edat és superior a la dels\nusuaris dels serveis d’emprenedoria, amb un augment del perfil major de 40 anys,\ni que el 80% està en situació d’atur. Així mateix, assenyala que en aquest cas hi\nha més divisió pel que fa al nivell d’estudis i que les persones de l’àrea\nmetropolitana es redueixen al 20%.\nDestaca el canvi d’orientació de l’atenció grupal a l’atenció personalitzada en\nmatèria d’ocupació. Explica que els programes del SOC normalment preveien una\natenció grupal, mentre que ara s’ofereix una atenció individualitzada entre les 9 i\nles 16.30 h de dilluns a dijous i els divendres al matí. A més, afirma que aquest\ncanvi de paradigma significa passar de l’aturat al candidat. En relació amb això,\nexplica que no només volen conèixer la identitat de les persones que cerquen\nfeina, sinó saber quina és la seva experiència professional, què han estudiat i\nquines són les seves competències, per tal d’inserir-les amb més possibilitats en el\nmercat laboral quan hi hagi alguna oferta. Assenyala que això lliga amb el paper\nde les empreses, que són les que creen ocupació. En aquest sentit, explica que la\nnova àrea d’Empresa que s’ha creat serveix per tancar el cercle i donar encara més\nforça a l’àrea d’Ocupació,de manera que les persones s’enfoquin a la demanda\nlaboral real.\nManifesta que l’estudi d’impacte que els va permetre anunciar que un 46,2% de\npersones que havien estat ateses pels serveis de Barcelona Activa havien trobat\nfeina després el van encarregar a Ivàlua, que ha substituït les enquestes per\nregistres administratius com a font de mesura. Afirma que el conveni entre Ivàlua i\nBarcelona Activa per als anys 2013 i 2014 té com a objectiu disposar d’indicadors\ndels programes ocupacionals que incloguin, sobretot, la inserció laboral, tot i que la\nmillora de l’ocupabilitat també és important.\nExplica que van fer un primer estudi pilot el 2012 que comparava els resultats\nde les enquestes amb els primers registres dels programes, i que van veure que\nels resultats eren similars i que, fins i tot, a vegades eren millors els registres que\nles enquestes, ja que sovint és difícil trobar a casa les persones que treballen.\nDestaca que els avantatges que presenta l’alternativa de mesurar la inserció a\npartir de registres és que el cost és ínfim, ofereix uns universos molt més grans i,\na més, es pot fer periòdicament. Mostra les dades del projecte d’Ivàlua, anomenat\nInsert Data, i afirma que es nodreix bàsicament de dades administratives de les\nafiliacions a la Seguretat Social i de la base de dades de contractes, i que es pot\nfer per a qualsevol horitzó temporal.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nMostra les gràfiques que els ha proporcionat Ivàlua, on apareix la mitjana\nponderada del 46,24% de les persones que van trobar feina després d’haver\npassat pel servei d’orientació i recerca de feina, i la mateixa gràfica per franges\nd’edat. Explica que, tal com era previsible, les persones majors de 45 anys tenen\nuna ràtio d’inserció inferior a la dels altres col·lectius, i que les que tenen estudis\nuniversitaris tenen una ràtio d’ocupació lleugerament superior a les que tenen\nestudis primaris i secundaris.\nRespecte a la compareixença del Grup d’ICV-EUiA, manifesta que tenen les\ndades dels usuaris que ha mostrat però no totes, perquè el 2013 ha estat el primer\nany en què s’ha fet una anàlisi sobre una mostra molt gran, de més de 19.000\npersones. Així mateix, explica que, de cara al 2014, volen millorar aquest sistema i\naplicar-lo no només als serveis, sinó també als programes amb un volum de\npersones important, com ara «Treball als barris», per tal de tenir unes dades\nfiables de la inserció d’aquests col·lectius i poder avaluar correctament la feina que\nes fa des de l’àrea de Serveis a l’Empresa i l’Ocupació.\nLa Sra. Sanz agraeix les explicacions de la Sra. Tintoré. Assenyala que ja van\ntenir ocasió de treballaren el Consell d’Administració de Barcelona Activa moltes de\nles qüestions i xifres que s’han esmentat i que, per tant, alguns dels aspectes que\nplantejarà ja els va exposar en el marc d’aquest òrgan.\nDestaca que la distribució de la despesa que apareix en una de les diapositives\nde la presentació demostra que els recursos destinats a la capacitació professional\ni a l’ocupació són del voltant del 30%, mentre que els programes i recursos\ndestinats a l’empresa superen el 50%. Explica que ells no han dit mai que no\nsiguin necessàries les polítiques d’atenció a l’empresa, però que creuen que l’actual\nGovern municipal ha menystingut en diverses ocasions la utilitat i l’eficàcia de les\npolítiques actives d’ocupació. En aquest sentit, opina que la distribució de la\ndespesa reflecteix que avui l’Ajuntament desatén les persones que es troben en\nsituació d’atur. Remarca que l’atur de llarga durada es cronifica, ja que hi ha dades\nque demostren que hi ha més de 45.000 persones de la ciutat que fa més d’un any\nque es troben a l’atur, i més de 40.000personesque fa dos anys que estan en\naquesta situació. Afirma que, tot i que hi ha hagut un lleuger descens de l’atur,\naquestes continua mantenint per sobre de les 100.000 persones des de fa uns\nquants anys, que és una xifra que opina que continua sent molt preocupant.\nManifesta que, davant de tot això, no entenen que el nombre de persones\nateses en els serveis i en els programes més dirigits a la capacitació professional i\nocupacional disminueixi constantment. Recorda que a l’inici de la crisi s’atenia\ngairebé 25.000 persones, el 2010 més de 25.000 i el 2011 gairebé 27.000, mentre\nque a partir dels anys 2012 i 2013, quan hi ha hagut un repunt de l’atur, aquestes\nxifres han disminuït, amb unes 7.500 persones ateses el 2012 i unes 8.000 el\n2013.\nRecorda que el Govern municipal va substituir la falta de fons de la Generalitat\nen matèria d’ocupació i que, en aquell moment,el seu grup va dir que li semblava\nbé disminuir la dependència d’altres administracions, però que tant la Generalitat\ncom el Govern de l’Estat també tenen responsabilitats en polítiques d’ocupació i\nque aquestes no poden recaure exclusivament en l’Ajuntament. Explica que per\naixò van demanar que el Govern municipal no deixés de reivindicar a aquestes\nadministracions unes polítiques actives d’ocupació potents. A més, afirma que, tot i\ncompartir el fet de guanyar independència, el problema ha estat que el Govern\nmunicipal s’ha sumat a l’estratègia dels governs de la Generalitat i de l’Estat de\ndestinar menys recursos econòmics a polítiques actives d’ocupació. Remarca que,\nper substituir els 5 milions d’euros que la Generalitat va deixar de destinar a\npolítiques actives d’ocupació, el Govern municipal va destinar-ne 11, però que en\ncomptes de fer més polítiques actives d’ocupació va reduir-les.\nD’altra banda, critica el fet que, per quadrar el pressupost de Barcelona Activa,\nque com a societat mercantil no pot atorgar subvencions a determinades\nempreses, s’hagi de comptabilitzar una part del pressupost de l’Àrea d’Economia,\nEmpresa i Ocupació amb tot el pressupost de Barcelona Activa perquè es vegi una\naportació municipal superior. Opina que això sembla més un afegit que no pas un\npressupost unitari i conjunt amb una mateixa estratègia, i demana que es\nprodueixin els canvis necessaris per evitar-ho en els pressupostos futurs.\n\n3841\n\n\f3842\n\nGASETA MUNICIPAL DE BARCELONA\n\nNÚM. 21\n\nAmb relació a la compareixença del seu grup, assenyala que una de les\nqüestions que han plantejat és que en el vídeo de Barcelona Activa i en el\ndocument que es va presentar en el Consell d’Administració de Barcelona Activa\nnomés es parlava de 9.700 llocs de treball creats el 2013, sense donar xifres sobre\nperfils, sectors i nivell salarial. Explica que consideren que, si Barcelona Activa ha\natorgat algun tipus d’assessorament a aquestes persones, ha de saber després on\nvan a treballar i per quant temps.\nAssenyala que, tot i que han presentat un prec sobre l’Oficina d’Atenció a\nl’Empresa, vol aprofitar per preguntar què s’ha fet durant el 2013 amb relació a\naquesta oficina, si serà una finestreta única per coordinar-se amb tots els districtes\npel que fa a les llicències i quan entrarà en funcionament. D’altra banda, remarca\nque hi ha 957 vacants en 235 empreses, però que només s’han aconseguit 76\nocupacions.\nExplica que els preocupen les afirmacions excessivament optimistes que parlen\nde reactivació econòmica, així com el fet que el Govern s’atribueixi el mèrit d’haver\ncreat 10.000 llocs de treball, quan això no es pot mesurar realment. Opina que\naquest tipus d’afirmacions tenen poc a veure amb la realitat de milers de famílies i\namb la situació de desigualtat creixent entre els barris. A més, manifesta que\ncreuen que és fonamental conèixer i analitzar els llocs de treball generats, ja que\navui es pot tenir una feina però continuar vivint per sota del llindar de la pobresa.\nEn aquest sentit,afirma que l’Administració pública ha de defensarla contractació i\ndestinar recursos públics per garantir que aquests llocs de treball tinguin un\nimpacte en la qualitat de vida de les persones.\nEl Sr. Trullén agraeix la presentació de l’informe sobre l’evolució i el tancament\ncomptable de Barcelona Activa, que destaca que és una empresa que sempre s’ha\nsignificat pel seu alt nivell de rigor i de transparència en l’exercici de rendició de\ncomptes.\nExplica que voldria portar el debat cap a la identificació del model en el qual cal\ninscriure l’estratègia que segueix el Govern actual amb relació a les grans funcions\neconòmiques de la ciutat i dels grans objectius urbans. Assenyala que el que era\nuna peça essencial que caracteritzava el model Barcelona des de la fundació de\nBarcelona Activa fa 25 anys està esdevenint una peça més complementària i que\nrespon a criteris diferents dels que hi havia en el seu origen. En aquest sentit,\nopina que hi ha una mercantilització de la política econòmica municipal, en la qual\nes parla molt de marca i s’ha abandonat la idea de model, i que és un error\nabandonar l’estratègia econòmica d’èxit que va caracteritzar el model Barcelona\nentre el 1986 i l’inici de la crisi.\nRecorda que fa un any ja van dir en la Comissió, en relació amb l’anàlisi dels\nindicadors econòmics avançats de l’economia de Barcelona, que hi havia indicis\nque començaria un inici de recuperació un any després. Pel que fa a això, opina\nque no es tracta de basar la recuperació en les polítiques, sinó d’aprofitar la\nrecuperació per impulsar les polítiques econòmiques. Afirma que aquest va ser el\nmodel que va seguir la ciutat als anys vuitanta, quan va assolir taxes de\ncreixement molt elevades aprofitant la represa que es començava a detectar a\nescala europea a mitjan any 1985. Destaca que aleshores Barcelona va aconseguir\nuna cosa que totes les metròpolis del món volien assolir i que molt poques van\naconseguir:afavorir durant 20 anys una estratègia de creixement econòmic que,\nalhora, fos compatible amb millores en la distribució de la renda. Explica que, ara\nque el llibre de Thomas Piketty El capital en el siglo XXI posa de manifest\nl’agreujament generalitzat de la desigualtat a tot el planeta, cal destacar que la\nciutat és l’excepció que confirma la regla entre els anys 1986 i 2006, ja que va\naconseguir rebaixar l’índex de Gini del 0,40 el 1985 al 0,31 el 2006, en un context\nde polítiques socialdemòcrates i d’un model de política econòmica local actiu i\npropulsor.\nDestaca que la lluita contra la desigualtat té com a instrument fonamental\nl’activació de polítiques d’ocupació. En aquest sentit, afirma que la convergència en\ntermes de renda disponible entre les famílies va ser possible gràcies al gran\ncreixement de l’ocupació. Recorda que entre el 1986 i el 2006 es va doblar el\nnombre de llocs de treballa la província de Barcelona. Opina que, per tant, la millor\nestratègia per corregir la desigualtat és combatre la tendència a encongir la renda\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ndisponible per a les remuneracions dels assalariats en època de recessió a través\nde polítiques molt potents que permetin activar l’ocupació i corregir la desigualtat\nalhora, sobretot a través d’impostos com l’impost sobre la renda de persones\nfísiques.\nRemarca que el model Barcelona era un model d’impuls municipal que es va\nbasar en polítiques molt diferents de les actuals. Afirma que avui sembla que el\nGovern és incapaç d’entendre que el pressupost municipal ha d’activar la\nrecuperació de l’activitat econòmica mobilitzant els recursos municipals per donar\nsuport al salt inversor i situant Barcelona com a motor i punta de llança de la\nrecuperació de l’activitat econòmica. En aquest sentit, opina que les polítiques\nd’ocupació responen a una visió merkeliana de la política econòmica i no tenen res\na veure amb el model Barcelona que va aconseguir créixer i, alhora, distribuir la\nrenda. Afirma que aquesta és la gran diferència entre la Barcelona Activa de mitjan\nanys 80 i l’actual, que s’ha reorientat cap a altres funcions.\nExplica que, per exemple, el Govern ha passat d’un pressupost de 39,6 milions\nd’euros el 2011 a un pressupost de 26,2 milions d’euros el 2013per al programa de\nsuport a l’empresa, a l’emprenedoria i a l’ocupació, fet que representa una\ndisminució del voltant del 30%. Assenyala que, si bé s’addueix que els\npressupostos de la Generalitat i d’altres administracions han caigut de 26 a 10,3\nmilions d’euros, l’Ajuntament de Barcelona ha compensat aquesta caiguda dels\nprogrames de polítiques actives d’ocupació molt parcialment, passant de 17,8 a\n23,2milions de finançament municipal. Afirma que, per tant, ha desaparegut una\npart molt important del finançament per a polítiques actives d’ocupació, en contra\ndel que recomanen l’OCDE i el Fons Monetari Internacional en països amb un alt\nnivell de desocupació. Opina que no és estrany, doncs, que els indicadors\nd’activitat de Barcelona Activa no responguin a la magnitud del problema que té la\nciutat.\nAssenyala que es pot fer un balanç del nombre de persones ateses a través de\nl’estudi d’Ivàlua, però que s’ha de fer comparant les dades anteriors,que mostren\nque el 2011 va haver-hi 27.000 persones ateses en capacitació professional i\nocupació, mentre que el 2013 havien baixat a 7.700, malgrat el gran augment del\nproblema de la desocupació. D’altra banda, remarca que el nombre de joves\norientats en centres educatius i universitaris ha passat de 17.800 el 2012 a 14.688\nel 2013, xifra que representa una disminució del 12%, i que el nombre de\nparticipants en formació tecnològica al Cibernàrium s’ha reduït de 75.000 a\n39.899, fet que suposa una disminució de gairebé el 45%.\nAfirma que les xifres relatives a les empreses són millors, atesa l’orientació del\nnou Govern, però insisteix que sobretot calen polítiques actives d’ocupació per\ngenerar ocupació. Pel que fa al finançament aixecat, observa que s’ha passat de 23\nmilions el 2011 a 20 milions el 2013, cosa que representa una disminució del 15%,\nmentre que el nombre de projectes empresarials acompanyats ha crescut un 6%\nentre el 2010i el 2013, amb 2.490 i 2.653 projectes respectivament.\nOpina que, per tot plegat, es pot considerar que hi ha una visió de la política\neconòmica que s’alinea amb la visió del Govern de l’Estat del PP, que proposa\ngenerar unes condicions en el mercat de treball suficientment dures per forçar una\nmillora competitiva a través de la disminució dels costos salarials. Afirma que\naquest no era el model Barcelona, que apostava pel creixement de la productivitat,\nbasat en formació per a joves, formació ocupacional i intensificació dels projectes\nd’inversió, entre d’altres. Conclou que el seu grup creu que cal retornar a aquest\nmodel.\nLa Sra. Casanova agraeix la presentació de la Sra. Tintoré i li demana que en\nfaciliti una còpia a tots els grups.\nAssenyala que, en primer lloc, vol fer una puntualització sobre la valoració del\nmodel d’economia de Barcelona que ha fet el Sr. Trullén en nom del Grup del PSC.\nExplica que el problema que va tenir el Govern de l’Estat és que va haver de fer\nuna reforma laboral en el pitjor moment i que això, a curt termini, va potenciar\nmés la destrucció que no pas la creació de llocs de treball. Afirma que, atès que no\ns’havien fet reformes estructurals en l’etapa anterior, la via més ràpida i més\nefectiva per guanyar competitivitat era incrementar la productivitat a partir de la\n\n3843\n\n\f3844\n\nGASETA MUNICIPAL DE BARCELONA\n\nNÚM. 21\n\nreducció de costos salarials, seguint les indicacions de la Comissió Europea, de\nl’OCDE i del Fons Monetari Internacional.\nOpina que l’informe sobre l’evolució i el tancament del 2013 de Barcelona Activa\ndóna resposta a la proposició del Grup del PSC aprovada en la sessió de març,\nperò que aquesta informació, en què es combina la despesa per programes amb\nindicadors d’activitat,no els permet valorar els resultats que ha assolit Barcelona\nActiva el 2013 i els anys anteriors. Explica que, d’una banda, la despesa per\nprogrames, tant per a l’empresa com per a l’emprenedoria, l’ocupació i la\ncapacitació professional, es basa en indicadors de nombre de participants i nombre\nde persones ateses. En aquest sentit, es pregunta si l’objectiu dels programes és\naconseguir el màxim de participants i persones ateses, o més aviat aconseguir que\nles persones aturades trobin feina i que es creïn més empreses. Pel que fa a això,\nafirma que ha entès que hi haurà un canvi de criteris per anar justament cap ala\nsegona línia, però que els hauria agradat que aquests criteris s’haguessin canviat\ndes de l’inici del mandat del nou Govern, atès que es disposa de les dades d’afiliats\na la Seguretat Social.\nD’altra banda, observa que les àrees de despesa de foment de creixement\neconòmic, promoció econòmica de la ciutat, i turisme i esdeveniments d’interès\neconòmic no tenen cap indicador d’activitat per poder valorar-ne els resultats. En\nrelació amb això, opina que s’hauria pogut calcular, almenys en termes estimats,\nel nombre de llocs de treball creats, així com el nombre de persones aturades que\ns’han incorporat al mercat de treball en cadascun dels sectors més estratègics,\ncom el mòbil, l’energia o la logística.\nRemarca que s’ha reduït el nombre total de participacions i de persones ateses,\npassant d’un 21% a un 11% del 2011 al 2013, malgrat que la taxa d’atur ha\naugmentat d’un 16,9% el 2011 a un 17,5% el 2013. Explica que podrien entendre\naquesta davallada del 2011 al 2012 a causa del canvi d’estratègia del nou Govern,\nmés centrada en l’empresa, però que aquest mateix comportament s’ha reproduït\nentre el 2012 i el 2013, quan el nombre de participants s’ha reduït un 3,6% i el\nnombre de persones ateses ha augmentat molt lleugerament, mentre que, en el\npressupost, la despesa de Barcelona Activa va augmentar un 7%, passant de 31,3\nmilions el 2012 a 33,6 milions el 2013.\nManifesta que els ha sorprès que en l’informe es digui que el 2011 i el 2013 s’ha\norientat pràcticament el mateix nombre de joves en centres universitaris i\neducatius, quan durant aquests anys hi ha hagut un desànim general de la gent\njove davant les escasses expectatives laborals, i quan la taxa d’atur dels joves de\n16 a 19 anys va passar del 37,1% el 2011 al 81,7% el 2013. Opina que tot això\nrequeria intensificar l’orientació i l’assessorament en el col·lectiu de joves.\nPel que fa a la formació, observa que l’informe només presenta l’indicador\nd’activitat en formació tecnològica, quan hi ha cursos de formació en una gran\nvarietat d’àrees de coneixement. Afirma que, per tant, no poden saber si hi ha\nhagut un canvi en el contingut dels cursos de formació, per tal de poder valorar si\ns’han adaptat a les necessitats dels perfils professionals demandats per les\nempreses. Assenyala que l’informe només diu que el 2013 s’han realitzat 5.000\naccions formatives, però sense especificar-ne la tipologia.\nRespecte a l’àmbit d’empresa i emprenedoria, recorda que en el Consell\nd’Administració de l’11 de març es va informar que el 2013 es van crear 9.700\nllocs de treball i 1.800 noves empreses. Observa que, tanmateix, aquests\nindicadors no apareixen en l’informe.\nD’altra banda, manifesta que lamenten el retard en la posada en funcionament\nde l’Oficina d’Atenció a l’Empresa, que recorda que va ser la primera proposta que\nva fer el seu grup en aquest mandat, en concret en la sessió de la Comissió de\nsetembre del 2011. Manifesta que, a més, desconeixen què farà aquesta oficina\nper reduir les traves administratives de l’Ajuntament, que opina que continuen\nsent un «impost afegit» per als emprenedors i empresaris.\nEn relació amb el servei d’internacionalització d’empreses, explica que en\nl’informe no hi ha cap menció al fet que Barcelona Activa hagi treballat\nconjuntament amb l’ICEX, mentre que sí que es diu que ho ha fet amb ACC1Ó o la\nCambra de Comerç.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nAfirma que els ha semblat molt adient la compareixença del Grup d’ICV-EUiA, ja\nque creuen que cal parlar de l’indicador que els permet valorar resultats, que són\nels llocs de treball que s’han creat o que han estat ocupats per persones que\nanteriorment estaven en situació d’atur. Explica que, de fet, el seu grup ja va\ncomentar en la sessió de març que al febrer havia presentat una bateria de\npreguntes sobre aquest indicador per a cadascun dels programes i els serveis de\nBarcelona Activa, però que encara no han obtingut resposta.\nEl Sr. Portabella agraeix la presentació de l’informe, que opina que és força\nexhaustiu i rigorós. Afirma que, tanmateix, el seu grup continua mantenint una\ndiscrepància profunda respecte al model de gestió i la reorientació que el Govern\nactual ha donat a Barcelona Activa. Manifesta que, tenint en compte que el primer\nproblema de la ciutat és l’atur i que l’Ajuntament té una situació saludable des del\npunt de vista financer, seria d’esperar que Barcelona Activa intentés desenvolupar\npolítiques d’ocupació. Pel que fa a això, explica que s’han fet polítiques de suport a\nl’empresa i a l’emprenedoria, amb les quals manifesta que hi estan d’acord, però\nque es parteix de la premissa que l’empresa és qui crea ocupació. Opina que, a\npart de l’empresa, el que crea ocupació és l’ocupabilitat i que hi ha un desequilibri\nmolt important en els pressupostos en aquest sentit, ja que s’han abandonat les\npolítiques d’ocupabilitat i s’han incrementat les polítiques d’empresa i\nemprenedoria. Afirma que, com que no tots els aturats creen la seva pròpia\nempresa i el suport a l’empresa és una política d’ocupació necessària però no\nsuficient, continua havent-hi una xifra d’atur a la ciutat que, al seu parer, és\ninacceptable.\nAssenyala que el desequilibri que ha esmentat es reflecteix molt clarament en\nles dades. Observa que, entre el 2011 i el 2013, s’ha produït una disminució del\n51%en l’àmbit de l’ocupació i la formació, mentre que s’ha produït un increment\ndel 39% en l’àmbit de l’empresa i l’emprenedoria i un increment del 55% en\nl’àmbit de la promoció. Afirma que la disminució del 24% del pressupost entre el\n2011 i el 2013 podria explicar la reducció de la despesa del 51% en l’àmbit de\nl’ocupació i la formació, però que en els exercicis 2012 i 2013, amb un pressupost\nigual, l’àmbit d’ocupació i formació va caure un 21%, mentre que el de l’empresa i\nl’emprenedoria va augmentar un 32%.\nRemarca que Barcelona Activa va atendre menys persones el 2013 que el 2010,\ntot i la situació d’atur que hi ha a la ciutat, mentre que, en aquest mateix període,\nes va produir un increment del 200% de les empreses ateses, que van passar de\n1.436 a 4.293. A més, assenyala que el nombre de persones ateses en programes\nde capacitació professional va disminuir el 22%, passant de 24.799 a 19.322. En\naquest sentit, opina que si tots estan d’acord que el primer problema de la ciutat\nés l’ocupació i que l’Ajuntament està sanejat econòmicament, no pot ser que hi\nhagi una caiguda en recursos i en nombre de persones que busquen ocupabilitat\nper trobar feina.\nD’altra banda, afirma que és cert que el pressupost consolidat gestionat per\nBarcelona Activa en els darrers anys ha pogut disminuir per culpa de la reducció\ndels fons provinents d’altres administracions, però que l’aportació municipal també\nha disminuït en aquests anys. Pel que fa a això, remarca que la part de la despesa\nde Barcelona Activa finançada amb diners municipals el 2013 va ser de 23,3\nmilions d’euros, mentre que el 2010 només l’aportació ordinària va ser de 28,7\nmilions, cosa que significa una reducció de 5,5 milions d’euros.\nConclou que tot això posa en qüestió el model de Barcelona Activa, que ha\ntingut molt èxit durant molts anys i que el seu grup creu que és una peça clau per\nal futur econòmic de la ciutat. Finalment, demana al Govern que intenti trobar un\nequilibri entre el suport a l’empresa i l’emprenedoria i la creació d’ocupabilitat per\na les persones que no troben feina.\nLa Sra. Tintoré agraeix totes les aportacions.\nExplica que l’Ajuntament de Barcelona no té accés a les bases de dades de la\nSeguretat Social i dels aturats de la ciutat de Barcelona, i que per aquest motiu el\n2012 van fer una prova pilot amb Ivàlua, que és una agència que pertany a la\nGeneralitat i que, per tant, té accés a aquestes dades. D’altra banda, remarca que\nl’ocupabilitat i l’ocupació són coses diferents, però que pensen que conèixer la ràtio\n\n3845\n\n\f3846\n\nGASETA MUNICIPAL DE BARCELONA\n\nNÚM. 21\n\nd’inserció dels usuaris de Barcelona Activa és rellevant per valorar la seva\nactuació.\nAssenyala que no entrarà en tots els percentatges que s’han esmentat, però que\nvol destacar la transparència a l’hora d’oferir les dades. Afirma que cal recordar\nque la crisi va començar el 2007 i que el 2008 es van atendre 24.000 persones,\nmentre que el 2012 i el 2013 es van atendre entre 44.000 i 45.000 persones. A\nmés, reitera que el conveni especial amb el SOC va significar una transferència a\nBarcelona Activa de 25 milions d’euros,que es van gastar en plans d’ocupació per a\n2.500 persones a la ciutat. Explica que la valoració que han fet els tècnics\nd’aquests 2.500 plans d’ocupació no és gaire positiva, tot i que comparteix que la\nsituació de les persones que fa molt de temps que són a l’atur és molt preocupant.\nRespecte a les xifres que ha esmentat el Sr. Portabella, afirma que la xifra que\nella recorda sobre l’aportació municipal del 2010 és de 16 milions d’euros i no pas\nde 28 milions d’euros. Manifesta que, tanmateix, si es remeten als anys 2011,\n2012 i 2013, és una dada objectiva que l’aportació municipal a Barcelona Activa ha\ncrescut.\nPel que fa al percentatge de cadascun dels serveis que presta Barcelona Activa,\nafirma que és veritat que el de l’ocupació ha baixat, però que també ho és que és\nel servei que rep més diners, atès que el 40% del pressupost es dedica a polítiques\nactives d’ocupació. A més, assenyala que cal tenir en compte que gran part dels\nprogrames i serveis d’emprenedoria i formació també són polítiques actives\nd’ocupació.\nQuant a la qüestió que ha plantejat la Sra. Casanova sobre la formació, explica\nque tenen indicadors d’aquesta àrea, però que cal remarcar que les càpsules\nformatives complementen els serveis. Assenyala que es tracta de càpsules de lliure\nelecció per als usuaris, tant d’empresa i emprenedoria com d’ocupació, i que editen\nfullets d’activitats trimestrals que estan disponibles al web. Afirma que mesuren\ntotes les càpsules formatives i que la valoració qualitativa que es va fer l’any\npassat de totes elles, excepte de dos, supera el 8. En aquest sentit, destaca que\nmesuren tot el que fan i intenten donar la màxima qualitat als usuaris. Explica que\npodrien desglossar quantes persones han assistit a les càpsules formatives, però\nque no té gaire sentit perquè és una cosa que complementa el servei. Afirma que,\nen canvi, sí que pensen que això té sentit en la part de formació tecnològica,\nperquè és rellevant des del punt de vista de la competitivitat de la ciutat.\nLa Sra. Recasens manifesta que li sap greu que alguns grups continuïn repetint\nque el Govern menysté les polítiques actives d’ocupació. Explica que és evident\nque el Govern actual aposta per altres models de polítiques d’ocupació, però que\naixò no significa menystenir les polítiques d’ocupació. Afirma que cada govern té\ndret a tirar endavant diferents models i veure quin dóna millors resultats. A més,\nremarca que el context i la situació econòmica actuals són diferents dels de l’època\na què ha fet referència el Sr. Trullén, tant pel que fa als recursos com pel que fa a\nles lleis.\nD’altra banda, lamenta que es digui que el Govern municipal està aprimant o\ndesmuntant Barcelona Activa. En relació amb això, remarca que Barcelona Activa\ngestionava 8 milions el 2006, 10 milions el 2008 i 13 i 16 milions en plena crisi,\nmentre que ara gestiona 38,7 milions. Opina que, per tant, aquest tipus\nd’afirmacions no tenen cap tipus de fonament.\nManifesta que és veritat que hi ha una discussió al voltant del pes que\nrepresenta cada programa en el conjunt del pressupost, i que potser ja és hora\nque es posin d’acord sobre l’enfocament que cal adoptar. Explica que, en definitiva,\nel que ha fet el Govern és reequilibrar una mica els programes,tenint en compte el\nque van representar uns fons externs molt quantiosos de 25 milions d’euros, que\nvan incidir en uns programes concrets per a polítiques actives d’ocupació.\nDestaca que el Govern municipal actual ha tingut dues prioritats, les polítiques\nsocials i les polítiques de lluita contra la crisi, tal com es reflecteix en els\npressupostos. Assenyala que una altra cosa és com s’han redistribuït després els\npressupostos. Afirma que, en el cas de Barcelona Activa, han reequilibrat els\nprogrames. Explica que, per exemple, el 2011 la capacitació professional i\nl’ocupació representaven un 75%;la formació, un 5%;l’emprenedoria, un 8%; i\nl’empresa un 12%, mentre que el 2013 els percentatges respectius són del 40%, el\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n20%, el 20% i el 20%. Assenyala que han fet aquest esforç de reequilibri perquè\ncreuen que cal combinar totes aquestes estratègies per obtenir bons resultats.\nRemarca que, malgrat que el Sr. Trullén ha lligat les polítiques actives\nd’ocupació amb els nivells de desigualtat social i d’atur, cal tenir en compte que\nquan es van injectar 25 milions d’euros per a les polítiques actives d’ocupació hi\nhavia 109.000, 112.000 i 113.000 aturats, mentre que ara n’hi ha 107.000.\nExplica que, per tant, ella podria atribuir aquesta disminució d’aturats a la nova\nredistribució dels recursos, però que no se li acudeix fer-ho perquè seria una\nconclusió simplista.\nAfirma que el primer trimestre del 2014 han atès 8.372 persones, xifra que\nrepresenta un increment del 37,9%, però que encara no pot valorar si es tracta\nd’una bona o mala notícia perquè això depèn de si aquestes persones estan\nocupades o a l’atur. En aquest sentit, opina que cal no centrar-se tant en el\nnombre de persones que acudeixen a Barcelona Activa, i manifesta que està\ntotalment d’acord amb la Sra. Casanova que cal deixar de parlar de participants\nper parlar d’inserció laboral. Explica que potser han trigat una mica a canviar els\ncriteris d’avaluació, però que precisament han fet un conveni amb Ivàlua per\ndisposar d’un altre tipus d’indicador:la taxa de reinserció laboral de les persones\nque han passat per Barcelona Activa. Pel que fa a això, expressa la satisfacció per\nla taxa d’inserció del 46%. D’altra banda, destaca la importància d’haver passat de\nl’atenció grupal a l’atenció individualitzada.\nAssenyala que, com que després debatran la proposta del Grup d’ICV-EUiA\nsobre Barcelona Activa, aprofitarà per donar algunes dades més. Tot i així, explica\nque properament presentaran nous programes de formació ocupacional, podran\ndonar a conèixer la ràtio de resultats del programa «Crea ocupació» i podran\nparlar dels programes PILS i «Proper». Finalment, expressa la voluntat del Govern\nde continuar centrant-se en les polítiques d’ocupació.\nLa Sra. Sanz precisa que, quan el seu grup diu que la Sra. Recasens menysté les\npolítiques actives d’ocupació, és perquè així ho ha manifestat en la mateixa\nComissió, en la qual ha qüestionat el funcionament i l’eficàcia d’aquestes\npolítiques.\nAfirma que la situació no ha millorat prestant més atenció a les empreses, tal\ncom ho demostren les dades del primer trimestre de l’Enquesta de població activa\n(EPA), i que, per tant, l’orientació que avui té Barcelona Activa és ideològica.\nExplica que ja han dit moltes vegades que no estan en contra de donar atenció a\nles empreses, però que creuen que, alhora, s’ha d’enfortir l’ocupabilitat. Pel que fa\na això, afirma que no és veritat que es dediqui un 40% de la despesa en polítiques\nactives d’ocupació, sinó que és un 31%, tal com ho mostren les xifres del mateix\nGovern. Finalment, expressa la voluntat del seu grup de posar-se d’acord entre\ntots sobre la distribució dels recursos, i manifesta que tindran l’oportunitat de ferho en algunes de les proposicions que avui es presenten.\nLa Sra. Casanova afirma que, si bé l’atur encara és molt elevat i no es pot dir\nque s’hagi consolidat el canvi de tendència, no es pot negar que els resultats de la\ndarrera EPA són més positius que negatius. En aquest sentit, destaca que, per\nprimera vegada en nou anys consecutius, el nombre de persones aturades ha\nbaixat a Espanya en 2.300 persones.\nExplica que ja suposava que l’Ajuntament no té accés a la base de dades\nd’afiliats a la Seguretat Social perquè no té competències en aquesta matèria, però\nque pensa que sempre s’ha de mantenir una relació de cooperació entre les\nadministracions públiques. Opina que, per tant, si feia falta aquesta informació, el\nnou Govern hauria hagut de demanar-la des de l’inici del mandat.\nAclareix que no pretenia obtenir tot el detall de les càpsules formatives i la\nformació en general, sinó saber si el Govern podia valorar si les persones que hi\nhavien participat havien aconseguit trobar feina.\nEl Sr. Portabella manifesta que el preocupa que no es consideri determinant que\ns’hagi reduït més de la meitat els diners dedicats a polítiques d’ocupació i formació\nper a la generació d’ocupació, que han passat de 31.897.062 euros el 2011 a 16\nmilions. Explica que també li sembla preocupant que el Govern faci una\ndesqualificació tan genèrica dels plans d’ocupació en comptes de dir que es poden\noptimitzar o dirigir d’una altra manera.\n\n3847\n\n\f3848\n\nGASETA MUNICIPAL DE BARCELONA\n\nNÚM. 21\n\nAfirma que fa molts anys que és regidor i es dedica a la política i que no tolera\nque ningú li discuteixi una dada parlant només de memòria, atès que creu que és\nuna manca de rigor que l’Ajuntament no es pot permetre. Explica que la part de\ndespesa de Barcelona Activa finançada amb diners municipals el 2013 és de 23,3\nmilions segons l’informe, i que els 28,7 milions d’euros a què s’ha referit abans són\nuna dada que prové de la liquidació del pressupost del 2010. A més, remarca que,\nsi hi hagués afegit les transferències de capital i els programes especials, la\ndiferència seria molt superior als 5,5 milions que ha esmentat.\nEs dóna per tractat.\nd) Compareixences Govern municipal\nDel Grup Municipal PP:\n2. Que comparegui el responsable del Govern municipal per informar i facilitar\ncòpia dels comptes anuals 2013 de Catalana d’Iniciatives, explicant en quina\nsituació es troba la seva liquidació així com el cost anual dels liquidadors, i\nl’impacte econòmic a l’Ajuntament de Barcelona.\nEl Sr. Mulleras dóna la compareixença per substanciada.\nEl Sr. Armengol recorda que, en la Junta General d’Accionistes del 5 de\ndesembre del 2013, es va acordar la dissolució de Catalana d’Iniciatives i que, un\ncop presa aquesta determinació, la mateixa Junta, i amb posterioritat el Consell\nd’Administradors, va haver de nomenar els liquidadors. Explica que l’Ajuntament\nva decidir que l’Institut Català de Finances i els bancs BBVA i “la Caixa”, com a\nprincipals creditors, fossin els que escollissin els liquidadors. Assenyala que es va\nfer una tria entre quatre persones i, finalment, es va decidir que el Sr. Josep\nPujolràs, juntament i de manera mancomunada amb el director general, el Sr.\nAntonio Trallero, fossin els liquidadors. A més, afirma que està previst que el\nprocés de liquidació duri tres anys, a causa de la complexitat de la desinversió\nnecessària de les diferents empreses que encara en formen part.\nPel que fa al detall dels comptes anuals, que remarca que estan signats i\naprovats i compten amb l’informe d’auditoria, explica que hi ha un resultat negatiu\nde 22,8 milions d’euros en els estats financers a 31 de desembre del 2013.\nAssenyala que cal tenir en compte que en l’estat de liquidació ja s’han de\ncomptabilitzar els actius pel seu valor liquidatiu com a criteri comptable. A més,\nmanifesta que el total de l’actiu i del passiu és d’11,8 milions, i que els fons propis\nsón de 6,2 milions d’euros negatius. Remarca que, malgrat aquestes xifres,\nl’empresa segueix sense estar en situació d’insolvència i té prou tresoreria per\natendre els seus compromisos de gestió i del procés de liquidació.\nQuant a la participació de BSM a Catalana d’Iniciatives i els seus resultats,\nexplica que, a 31 de desembre del 2013, ja es va fer el deteriorament i les pèrdues\nde participacions financeres en el balanç de l’empresa, amb una aportació\nd’1.001.995 euros en el deteriorament. Assenyala que aquest era el pas final,\ndesprés de cinc anys consecutius de procedir a una depreciació del valor de la\nparticipació. Indica que les reserves en els estats comptables de BSM han estat de\n923.000 euros el 2008; 1.969.000 el 2009; 2.241.000 el 2010; 7.422.000 el\n2011; i 1.885.000 el 2012. Manifesta que, juntament amb 1.001.000 d’euros de\nl’any 2013, aquestes xifres sumen una depreciació total de 14 milions d’euros des\nde l’any 2008, que han deixat la cartera a zero en el balanç de BSM del 2013.\nFinalment, manifesta que tenen la intenció de donar a tots els grups polítics la\ndocumentació que està comentant en el proper Consell Extraordinari de BSM.\nEl Sr. Mulleras recorda que Catalana d’Iniciatives és una empresa de capital risc\nparticipada en un 24,25% per l’Ajuntament de Barcelona i en un 24,25% per la\nGeneralitat de Catalunya. Remarca que els darrers sis anys ha tingut unes pèrdues\nacumulades de 81,6 milions d’euros, dels quals 19 milions corresponen a l’operació\nde Spanair. Explica que aquesta situació de pèrdues acumulades ha portat\nl’empresa a la fallida i a la liquidació el novembre del 2013, però que aquesta\nsituació no és només conseqüència de la crisi que pateixen les empreses de capital\nrisc en general, sinó també de la seva mala gestió, que al seu parer s’ha\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ncaracteritzat per prioritzar els interessos polítics de la Generalitat i de l’Ajuntament\nals interessos i la rendibilitat econòmica i social.\nAssenyala que, a més de l’operació de Spanair, Catalana d’Iniciatives ha fet\ninversions en empreses de doblatge de pel·lícules, en cadenes de botiga de roba,\nen una planta de biodièsel, en cadenes de distribució d’electrodomèstics ien\nprefabricats de guix, entre d’altres, totes elles fora de Barcelona. Opina que les\ninversions de Catalana d’Iniciatives han estat un clar exemple de prioritats\nequivocades en les polítiques de capital risc de l’Ajuntament, ja que les seves\ninversions s’han fet fora de Barcelona i en negocis més propis del segle passat que\ndel segle XXI. A més, remarca que la mateixa companyia ha reconegut a la premsa\nque tenia un model empresarial obsolet.\nExplica que, un cop saben que aquesta empresa ha fet fallida i s’està liquidant,\nara han de saber quin cost tindrà tot això per als contribuents de Barcelona. A\nmés, afirma que una empresa pública té un plus de responsabilitat perquè els\ndiners públics que gestiona tenen també una responsabilitat social. En aquest\nsentit, opina que a Catalana d’Iniciatives s’han gestionat molt malament els diners\npúblics,sense que, a més, s’hagi renunciat a salaris multimilionaris.\nManifesta que, com a regidors de l’Ajuntament de Barcelona, tenen dret a saber\nel cost definitiu de Catalana d’Iniciatives, atès que és una empresa de capital risc\nde capital públic municipal. Afirma que per això han demanat que se’ls facilitessin\nels comptes anuals de l’any 2013. A més, explica que, com a membre del Consell\nd’Administració de BSM, ja ho ha demanat diverses vegades sense èxit. Manifesta\nque espera que, abans que acabi la sessió de la Comissió, se’ls faciliti aquesta\ninformació.\nAssenyala que també han demanat quin era el cost anual dels liquidadors, que\nés una cosa que també han sol·licitat en el Consell d’Administració de BSM i\ntampoc no se’ls ha facilitat. Així mateix, demana que se’ls concreti una mica més\nel procés jurídic en què es troba la liquidació. Sol·licita que, en la propera\nintervenció, el Govern municipal respongui totes aquestes preguntes que no ha\nrespost en la primera intervenció.\nLa Sra. Sánchez explica que el seu grup no debatrà aquest punt perquè el Grup\ndel PP ja va demanar el 21 de novembre la mateixa compareixença. Afirma que en\nl’acta d’aquella sessió es pot veure què n’opina el seu grup.\nEl Sr. Mestre demana al Govern municipal i al Sr. Armengol que facilitin tota la\ninformació que sol·licita el Grup del PP, ja que l’ha demanat en moltes ocasions,\ntant en la Comissió com en diversos espais municipals, i té dret a tenir-la. Afirma\nque, un cop satisfet el demandant, la resta de grups quedaran alliberats de discutir\ncontínuament sobre aquest tema.\nEl Sr. Portabella es lamenta de la insistència del Grup del PP sobre aquest tema.\nOpina que és molt agosarat dir que Catalana d’Iniciatives és un fracàs rotund\ndesprés de 30 anys d’existència, ja que els fracassos no solen tenir una durada tan\nllarga. En aquest sentit, qüestiona que es pugui considerar que el World Trade\nCentre o la torre de Collserola són un fracàs, i pregunta al Sr. Mulleras si creu que\nels 172 milions d’inversions directes o els 700 milions que s’han aixecat de forma\nindirecta han estat un fracàs. Conclou que no es pot invalidar tot el que ha fet\nCatalana d’Iniciatives durant 30 anys.\nEl Sr. Armengol informa que, pel que fa al cost dels liquidadors, el preu acceptat\ndins de les quatre ofertes que ha esmentat va ser de 30.000 euros l’any. Afirma\nque, atès que està previst que el procés de liquidació duri tres anys, l’import total\nserà de 90.000 euros, si es compleix aquesta durada.\nD’altra banda, explica que els estats financers a 31 de desembre del 2013es van\naprovar en la sessió de la Junta Ordinària del 14 de març del 2014 i que aquesta\nacta encara està en procés de signatura. Afirma que tenen la voluntat d’informarne en la sessió del Consell d’Administració que se celebrarà el 5 de maig, en cas\nque l’acta s’aprovi, però que no té inconvenient a facilitar-ne una còpia als grups,\nja que són membres del Consell d’Administració.\nLa Sra. Recasens manifesta que és evident que Catalana d’Iniciatives ha tingut\nal llarg de la seva història inversions que han estat encertades i d’altres que no ho\nhan estat. Explica que encara no poden saber el cost final de Catalana d’Iniciatives,\natès que algunes de les inversions estan en procés de desinversió i de venda.\n\n3849\n\n\f3850\n\nGASETA MUNICIPAL DE BARCELONA\n\nNÚM. 21\n\nAfirma que sembla que algunes d’elles tenen bones perspectives, com ara\nE-Diagnòstic, Tecnicopublicaciones o Ginesta, tot i que l’empresa no té una bona\nsituació ja que els fons propis són negatius.\nExpressa la voluntat de posar els comptes a la disposició del Sr. Mulleras en el\nmoment oportú, i remarca que el Govern actual es va trobar amb una situació\ndeterminada i ha hagut d’entomar el procés de desinversió i de liquidació de\nl’empresa. Afirma que aquest no és un procés agradable per a un equip de govern,\nperò que cal fer-lo amb responsabilitat i, sobretot, intentant que l’impacte en els\ncomptes municipals sigui el menor possible.\nEl Sr. Mulleras precisa que aquesta compareixença no és la mateixa que van\npresentar el mes de novembre, quan van demanar una compareixença més\ngenèrica sobre les polítiques de capital risc de l’Ajuntament. D’altra banda,\nassenyala que es continua sense donar-los una part de la informació que han\ndemanat, tot i que hi ha una altra part que es va donant «amb comptagotes»,\ngràcies a la seva insistència.\nAfirma que cadascú té dret a plantejar les iniciatives. En aquest sentit,\nassenyala que el mateix Sr. Portabella també té les seves fixacions, com\nl’Associació de Marques de Renom.\nExplica que el desembre del 2013 es van nomenar dos liquidadors, el director de\nCatalana d’Iniciatives i el despatx Roca Junyent, i pregunta per què el març del\n2014 va dimitir el director de Catalana d’Iniciatives com a liquidador. D’altra\nbanda, manifesta que també voldria saber si hi haurà algun tipus de\nresponsabilitat per a Catalana d’Iniciatives en relació amb el concurs de creditors\nde Spanair, que presenta una exigència de 72 milions d’euros als membres del\nConsell d’Administració, entre els quals hi ha els membres de Catalana\nd’Iniciatives.\nPregunta a la tinenta d’alcalde què vol dir que li facilitaran els comptes anuals\nen el «moment oportú», atès que ja els ha demanat al Consell d’Administració de\nBSM i ara, en la Comissió, el Sr. Armengol ha dit que els tenen. Explica que el seu\ngrup continuarà demanant les informacions que cregui necessàries, perquè\nCatalana d’Iniciatives ha perdut 81,6 milions d’euros durant els darrers sis anys i\nuna part molt important d’aquest import repercuteix en els diners de tots els\nciutadans de Barcelona.\nEl Sr. Armengol assenyala que potser no s’ha explicat prou bé. Explica que\ndisposen d’una còpia sobre l’estat de comptes a 31 de desembre, que forma part\nde l’acta de la Junta d’Accionistes que es va celebrar el 14 de març, però que\naquesta acta encara no és oficial perquè està en procés de signatura. Manifesta\nque, en aquest sentit, ha dit que, si es considera oportú,es pot repartir aquesta\ncòpia avui o en el Consell d’Administració del 5 de maig.\nD’altra banda, explica que la Junta va acceptar-la dimissió del Sr. Trallero, que\nva adduir raons de caràcter personal per renunciar a la seva posició de liquidador.\nEs dóna per tractada.\nDel Grup Municipal ICV-EUiA:\n3. Que comparegui el responsable del Govern municipal per donar compte del\ndetall dels llocs de treball als que han optat els usuaris dels serveis d’ocupació de\nBarcelona Activa al llarg del 2012 i 2013, detallat per: Sector professional, nivell\nsalarial, nivell professional, perfil de l’usuari, durada, perfil del contractant.\nSol·licitem que la informació sigui lliurada per escrit en aquesta Comissió.\nEs dóna per tractada.\nDel Grup Municipal UpB:\n4. Que comparegui el/la responsable del Govern municipal per tal de donar\ncompte del procés d’elaboració i compleció de la relació única o cens\nd’establiments emblemàtics de Barcelona.\nEl Sr. Portabella explica que el Govern ja ha elaborat un primer cens\nd’establiments emblemàtics de Barcelona, però que alguns establiments que n’han\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nquedat exclosos han demanat ser considerats com a tals. Manifesta que, per tant,\nvoldrien saber els criteris d’elecció per incorporar els establiments en aquesta llista\ni com s’estan tractant els casos que han demanat ser inclosos.\nEl Sr. Blasi comença tenint un record per la figura del recentment traspassat Sr.\nRaimon Serret, per la responsabilitat que va tenir com a director general de\nComerç, per la seva vinculació amb aquest àmbit i per la feina que havia estat\nrealitzant fins ara, com l’estudi que va donar peu a aquest cens.\nManifesta que per a l’elaboració d’aquesta relació van recórrer a un conjunt de\nfonts ja existents: la base de dades de l’Institut Municipal de Paisatge Urbà;\nl’informe de comerços emblemàtics de la Direcció de Comerç, del 2012; l’estudi\nd’establiments comercials tradicionals, del 2011, en el qual s’incloïen els elements\ndel catàleg; el llibre de Guapos per sempre, de l’Institut de Paisatge Urbà; les\npublicacions de farmàcies modernistes i de comerços arrelats, i el catàleg\narquitectònic artístic de la ciutat de Barcelona. Explica que tot això va donar lloc a\nunes llistes d’establiments que es van passar als districtes per tal que poguessin\nfer-hi les esmenes oportunes, i que en va acabar resultant una relació de 389\nestabliments. Recorda que, a partir d’aquí, s’ha decretat un període de suspensió\nde llicències amb relació als permisos d’obres i d’activitats en aquests\nestabliments, per tal d’evitar modificacions que puguin desmantellar-los o\ndesvirtuar-los. Assenyala que Hàbitat Urbà va enviar una comunicació als 389\nestabliments, més enllà de la publicació que es va fer en el diari oficial, i que la\nsuspensió de llicències no impedeix que es puguin donar autoritzacions per fer\nactuacions de manteniment o de restauració dels immobles, sempre que es\nrespectin els elements que es volen preservar. A més, afirma que també es va\neditar un díptic informatiu.\nExplica que és cert que hi ha hagut establiments que han sol·licitat la\nincorporació en la llista, així com d’altres que volen deixar-ne de formar part.\nManifesta que alguns establiments creuen que formar part d’aquesta llista ja els\ndóna la categoria d’establiments emblemàtics, però que encara cal fer la relació\ndefinitiva, que és una tasca que s’encomanarà a la Comissió Tècnica de Comerços\nEmblemàtics i Singulars, que serà l’òrgan que determinarà el que es considera\nestabliment emblemàtic,definirà els diferents nivells de protecció que corresponen\na les diferents tipologies d’establiments, analitzarà i proposarà la proporció\nd’establiments en funció dels graus de protecció,i informarà del Pla de protecció\ndels comerços emblemàtics, de les llicències d’obres i de la modificació o ampliació\nde les activitats. En aquest sentit, recorda que la suspensió va lligada a un\nplantejament urbanístic.\nPel que fa a la constitució de la Comissió Tècnica de Comerços Emblemàtics i\nSingulars, manifesta que resten a l’espera de la signatura d’un decret d’Alcaldia.\nExplica que ha costat confeccionar el recorregut administratiu per tal de realitzar-la\nperquè, entre altres qüestions, el fet que hi hagi membres externs a\nl’Administració municipal obliga a fer una publicació una vegada signat el decret\nd’Alcaldia per tal que s’hi puguin presentar les al·legacions oportunes. Assenyala\nque s’ha efectuat una ampliació dels membres i que hi estan representats tant la\npropietat com els titulars de l’activitat econòmica. Precisa que es preveu que\nintegrin aquesta Comissió ell mateix, el gerent adjunt d’Urbanisme, la Gerència de\nl’Institut de Paisatge Urbà, l’ICUB, la Direcció de Comerç i de Consum, la Gerència\nde Ciutat Vella, la Gerència de l’Eixample, la Direcció Executiva de Serveis a les\nEmpreses i Ocupació de Barcelona Activa, els establiments emblemàtics, la\nFundació Barcelona Comerç, el Consell de Gremis, PIMEC Comerç, la Cambra de\nComerç, la Cambra de la Propietat Urbana, el Col·legi d’Administradors de Finques\nde Barcelona, i un funcionari per exercir les tasques de secretaria.\nPel que fa a la diagnosi integral i l’elaboració del Pla de protecció, explica que\nhan encarregat la realització d’una enquesta als 389 establiments del cens per tal\nde tenir una radiografia més ajustada de la seva realitat. Afirma que s’ha\nencomanat aquesta tasca a una consultora externa, Opinòmetre, perquè\nl’Ajuntament no disposava de recursos suficients per dur-la a terme. Assenyala que\ntambé s’està realitzant un estudi des de l’àmbit d’Urbanisme sobre els valors dels\nestabliments emblemàtics i singulars per tal de començar a redactar el text.\n\n3851\n\n\f3852\n\nGASETA MUNICIPAL DE BARCELONA\n\nNÚM. 21\n\nD’altra banda, recorda que s’ha creat una oficina d’atenció a l’Espai Crea del\nConvent de Sant Agustí per rebre i donar resposta a les diferents sol·licituds,\nconsultes i dubtes que s’han anat formulant.\nEl Sr. Portabella agraeix la resposta, que afirma que es correspon amb la\nsol·licitud de la compareixença, i manifesta que els agradaria tenir-ne una còpia\nper escrit.\nAssenyala que, dels 272 establiments considerats emblemàtics de la ciutat,\nnomés un 31% es veuen afectats per la Llei d’arrendaments urbans (LAU). D’altra\nbanda, opina que alguns dels establiments que demanen sortir del catàleg deuen\nser els propietaris, ja que potser temen que en el futur això els pugui obligar a fer\nuna preservació del local que podria tenir uns costos per a ells. Manifesta que, des\nd’aquest punt de vista, voldrien saber si el Govern preveu alguna actuació que\nafavoreixi que la ciutat pugui conservar aquests espais.\nExplica que alguns dels establiments que es veuen afectats per la LAU estan\nangoixats perquè d’aquí a uns mesos se’ls aplicarà aquesta normativa i que, per\ntant,també cal tenir cura d’alguns que no vulguin figurar a la llista per escapar de\nl’aplicació de la llei. Afirma que entenen les circumstàncies personals, familiars i\ncomercials de tothom, però que els regidors i regidores de l’Ajuntament han de\nvetllar pels interessos de la ciutat i, per tant, han d’actuar amb fermesa per evitar\nque es malmetin els comerços emblemàtics.\nLa Sra. Jaurrieta lamenta que no s’hagi pogut fer el canvi de l’ordre del dia que\nella havia sol·licitat. Explica que ho havia parlat amb els grups i tothom havia\nacceptat el canvi, inclòs el Grup d’UpB, i que lamenta la poca flexibilitat d’aquest\ngrup, tenint en compte que és la primera vegada en tres anys que fa aquest tipus\nde petició.\nManifesta que, al llarg dels darrers d’anys, han parlat molt dels comerços\nemblemàtics i que, de fet, el 2014 serà un any clau, atesa la implantació de la\nmesura de govern que es va presentar fa uns mesos. Remarca que és l’últim any\nque tenen per evitar la desaparició de molts comerços i que, per tant, han de ser\nmolt eficaços i rigorosos amb el temps. En aquest sentit, opina que hi ha un cert\nretard en la creació de la Comissió Tècnica d’Establiments Emblemàtics, que\ndestaca que és un espai essencial, ja que inclou l’Associació d’Establiments\nEmblemàtics, que coneix la problemàtica i el sector.\nExplica que, per al seu grup, hi ha dos aspectes de gran rellevància. Afirma que\nel primer és consensuar el grau de condició emblemàtica de les botigues, en el\nsentit de si es refereix a l’arquitectura, la història, el producte o a tot. Assenyala\nque el segon és el llistat al qual s’ha fet referència, que opina que s’hauria de\ntreballar i consensuar amb el sector i incloure espais vius actualment, ja que el\nllistat que ha plantejat el Govern conté algunes botigues que ja han desaparegut.\nEl Sr. Mulleras manifesta que el seu grup agraeix aquesta compareixença perquè\ntracta d’aportar llum sobre el procés d’elaboració del cens d’establiments\nemblemàtics, atès que s’ha fet sense consensuar-lo amb el sector i sense implicar\nels regidors de l’Ajuntament. Explica que els regidors de l’Àrea de Comerç van\nmantenir diverses reunions sobre els establiments emblemàtics, però que des que\nel Govern municipal va decidir fer la mesura de protecció dels comerços\nemblemàtics per la pressió mediàtica no han fet cap més reunió i, per tant, no han\npogut conèixer els criteris que s’acaben d’explicar. En aquest sentit, demana que\nes faci una reunió per informar-los de tots els criteris de selecció que s’han utilitzat\nper incorporar els establiments en la llista. Afirma que, davant el fet que hi ha\nestabliments que voldrien figurar en la llista i d’altres que voldrien deixar de\nformar-ne part, cal que hi hagi uns criteris clars i transparents. Així mateix, opina\nque el Govern ha abordat tard aquest problema i sense convicció, i que\nsegurament per això hi ha una manca de consens tan gran amb el sector i amb els\nregidors de l’Ajuntament.\nConclou demanant que es faci una reunió i es busquin més consensos a l’hora\nde definir la política de l’Ajuntament envers els establiments emblemàtics, tant\namb el sector com amb els regidors de la ciutat. Finalment, pregunta al Sr. Blasi si\nrealment creu que hi ha 389 establiments emblemàtics a la ciutat que cal protegir.\nLa Sra. Ribas agraeix la petició de compareixença i les explicacions que s’han\ndonat.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nManifesta que el seu grup va celebrar la suspensió de llicències en aquest\nsector, que opina que hauria pogut ser més nombrós, atès que hi havia una llista\namb més de 400 establiments emblemàtics. Opina que és evident que el nombre\nd’establiments es reduirà, però que fins que no es defineixin i es consensuïn els\ncriteris, més val treballar amb un nombre ampli que no pas haver-se de lamentar\ndesprés d’algunes absències.\nExplica que el que els preocupa més és el calendari, atès que la suspensió de\nllicències té una vigència d’un any, durant el qual s’ha de redactar un pla especial\nque s’haurà d’aprovar d’aquí a un any. Assenyala que això significa que abans hi\nha d’haver un període d’exposició pública i de resposta a les al·legacions, després\nd’una aprovació inicial, i que tot aquest procés ha d’anar acompanyat d’un procés\nde negociació per intentar arribar a consensos amb els grups municipals, el sector,\nel territori i la ciutadania. Afirma que, per tant,cap al mes d’agost el Govern ja els\nhauria de presentar el document de pla especial, per tal de poder arribar a una\naprovació inicial el mes d’octubre. En relació amb això, pregunta quin calendari té\nprevist el Govern i si Hàbitat Urbà ja està treballant el document del pla especial. A\nmés, opina que, tal com ha dit el Sr. Mulleras, la comissió que aplegava els grups\nmunicipals pot ser una bona eina per fer un debat paral·lel al de la Comissió\nTècnica que els pugui ajudar a acostar posicions i a arribar als màxims consensos,\natès que el calendari és molt just.\nD’altra banda, pregunta quina és l’opinió del Govern respecte a la carta que va\ndirigir l’Associació d’Establiments Emblemàtics a l’alcalde, en la qual se sol·licitava\nla modificació de l’acord de la suspensió de llicències en el sentit d’afegir-hi també\nun pla de protecció de patrimoni, entenent també el concepte de patrimoni com a\nprotecció de l’activitat econòmica.\nEl Sr. Blasi assenyala que el llistat inicialment incloïa més de 400 establiments i\nal final es va reduir a 389 arran de la tasca duta a terme pels districtes, per tal\nd’intentar evitar que algun establiment identificat ja no existeixi o ja no faci\nl’activitat que estava indicada, tal com ha apuntat la Sra. Jaurrieta.\nRemarca que la suspensió de llicències dificulta que es pugui fer un canvi\nd’activitat o que el propietari incrementi el lloguer, tot i que no elimina aquesta\npossibilitat. Explica que estan fent un estudi jurídic per veure com es pot\ncompatibilitzar amb altres normatives superiors la protecció de l’activitat, tal com\npreveu la mesura de govern.\nAssenyala que hi ha moltes tipologies d’establiments, de propietaris o de\nllogaters que volen formar part o ser exclosos de la llista. Explica que per això\ntambé estan fent una enquesta als establiments, en la qual se’ls pregunta si estan\nde lloguer o són propietaris, si estan afectats per la LAU,si tenen voluntat de\ncontinuar el negoci, o quina és la seva viabilitat, entre altres coses. Destaca que\naquest conjunt d’elements els ajudaran a fer una valoració de la situació. Afirma\nque el 2014 és un any clau i que s’està fent la feina adequada per arribar a una\naprovació inicial en els terminis oportuns, amb un treball paral·lel i conjunt amb\nHàbitat Urbà.\nExplica que comparteix que cal cercar el consens amb els establiments\nemblemàtics, però que també cal tenir en compte que la propietat els exigirà rigor.\nEn relació amb això, adverteix al Grup del PP que es pot trobar amb un conflicte\nd’interessos, i recorda les dificultats per trobar consensos en la taula que aplegava\nels grups municipals. En aquest sentit, opina que l’Administració ha de marcar uns\ncriteris i intentar emprendre una línia, escoltant a tothom però sense perdre’s en\nl’objectiu del consens.\nPel que fa a la pregunta del Sr. Mulleras sobre si hi ha realment 389\nemblemàtics, assenyala que ja ha dit que és un llistat sobre el qual estan\ntreballant i que serà clau la gradació de les proteccions que es durà a terme.\nRespecte a la protecció patrimonial del bé moble i el bé immoble, afirma que es\ndisposa de canals suficients per poder-la fer, però que el repte serà veure com es\npot compatibilitzar amb l’activitat econòmica, sense que això suposi un perjudici\nper a la ciutat.\nEl Sr. Mulleras remarca que un dels pocs temes que ha obtingut el consens de\ntots els grups de l’oposició en aquest mandat ha estat el de la defensa dels\nestabliments emblemàtics. En aquest sentit, demana al Sr. Blasi que retiri o que\n\n3853\n\n\f3854\n\nGASETA MUNICIPAL DE BARCELONA\n\nNÚM. 21\n\naclareixi l’afirmació que ha fet sobre el conflicte d’interessos del seu grup amb\nrelació als propietaris, i assegura que els interessos del seu grup són els dels\nciutadans de Barcelona i el comerç emblemàtic de la ciutat.\nEl Sr. Blasi aclareix que s’ha referit al Grup del PP perquè ha parlat de la\nimportància del consens. Explica que el que ha volgut posar de manifest és que\nl’Associació d’Establiments Emblemàtics exigeix una protecció que normalment\nsorgeix des de l’àmbit dels llogaters, però que hi ha altres col·lectius com els\npropietaris que poden acudir a un grup municipal i posar-lo en un conflicte.\nAssenyala que per això també s’han incorporat en la Comissió Tècnica la Cambra\nde la Propietat Urbana i el Col·legi d’Administradors de Finques. Afirma que el que\nvolia remarcar era la complexitat d’aconseguir consensos. Recorda que ja va ser\ncomplicat arribar a un acord entre els grups municipals, i assenyala que l’aparició\nde més agents implicats en aquest àmbit pot generar conflictes d’interessos a les\npersones que hagin de prendre decisions amb relació als establiments\nemblemàtics. Conclou que ha fet aquest comentari en aquest sentit, però que no\nté inconvenient a retirar-lo.\nEs dóna per tractada.\nIII) Propostes a dictaminar\na) Ratificacions\nb) Propostes d’acord\n5. Aprovar definitivament, atès que no s’han presentat reclamacions durant el\nperíode d’exposició pública, l’expedient 3-024/2014 de modificacions de crèdit, per\nun import de 100.000.000,00 euros, consistent en transferències de crèdit i un\nsuplement de crèdit finançat a càrrec del romanent líquid de Tresoreria per a\ndespeses d’ús general en el pressupost de l’exercici 2014 de l’Ajuntament de\nBarcelona, d’acord amb els documents annexos (referències 14021991 i\n14021990).\nEl Sr. Trullén afirma que el seu grup és contrari a aquesta proposta, tal com ja\nho va expressar en l’aprovació inicial de l’expedient. Afirma que aquesta\nmodificació de crèdit és la conseqüència directa d’un pèssim resultat d’execució de\npressupost en l’exercici del 2013, que al seu parer deixa al descobert les\nmancances en la direcció de la política econòmica del Govern. Opina que tancar un\npressupost amb 140 milions d’euros de superàvit pressupostari en plena crisi\neconòmica és inacceptable. A més, remarca que aquest superàvit va acompanyat\nde l’existència d’un romanent de tresoreria de 400 milions d’euros, xifra que\nrepresenta un increment de 263 milions d’euros respecte al romanent de l’any\npassat.\nAfirma que el seu grup no pot donar suport a una modificació de crèdit que\nintenta ocultar aquesta gestió de les finances, i encara menys quan s’intenta\ncamuflar amb l’excusa de l’operació de BAMSA. Opina que es podrien haver iniciat\nels 1.000 pisos socials amb els recursos que l’Ajuntament genera i que, per tant,\nés inacceptable que el Govern intenti confondre la gent dient que l’operació de\nBAMSA és necessària, quan la voluntat que hi ha al darrere és privatitzar la gestió\ndels 26 aparcaments més rendibles de la ciutat. Destaca que 15 d’aquests\naparcaments eren100% municipals i estaven gestionats per l’empresa BSM, que\nconsidera que ha desenvolupat una eficiència i un know-how extraordinaris, amb\nuna gestió que està orientada a optimitzar la mobilitat dins del municipi. Afirma\nque aquesta voluntat ja va quedar palesa quan el Govern va presentar en el\nPlenari un informe sobre l’operació dels aparcaments, que partia de la premissa de\ncom gestionar els 26 aparcaments per tal d’ingressar 100 milions el 2014.\nConclou que no accepten l’operació proposada perquè és fruit d’un plantejament\nerroni del Govern sobre la política de mobilitat municipal i d’una deficient gestió\npressupostària.\nEl Sr. Mulleras manifesta que al seu grup l’ha sobtat que no s’hagin presentat\nreclamacions durant el període d’exposició pública d’aquest expedient. En aquest\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nsentit, opina que és curiós que es voti en contra d’una modificació de crèdit de 100\nmilions d’euros i, en canvi, no es presenti cap al·legació ni cap reclamació durant el\nperíode d’exposició pública.\nExplica que el seu grup no està d’acord amb el fet que l’Ajuntament de\nBarcelona tingui superàvits com els que ha presentat el 2013, de 139 milions, i el\n2012, de 61 milions, en un temps de crisi en què hi ha moltes necessitats socials i\nquan es podria aplicar una rebaixa fiscal als ciutadans. Manifesta que tampoc no\nentenen que sigui necessari tenir un romanent de tresoreria de 411 milions\nd’euros. Afirma que, tanmateix, en aquest punt de l’ordre del dia no es tracta de\ndebatre sobre la idoneïtat o no del fet que hi hagi un superàvit, sinó de l’aplicació\nque se’n fa. En aquest sentit, assenyala que les modificacions de la Llei d’estabilitat\npressupostària que ha fet el Govern d’Espanya permeten utilitzar temporalment la\ntresoreria que genera el superàvit per fer inversions en comptes de destinar-la a\ndisminuir deute. Precisa que diu «temporalment» perquè es pot utilitzar el\nsuperàvit fins que hi hagi la nova font d’ingressos addicional que es deriva de\nl’operació de BAMSA. Remarca que, sense aquesta operació, no es podria aplicar el\nsuperàvit i es donaria la paradoxa de tenir una ciutat en crisi i un Ajuntament amb\nun superàvit que no es podria aplicar. Afirma que per això el seu grup votarà a\nfavor de la proposta.\nEl Sr. Mestre expressa el vot contrari del seu grup. Explica que no han presentat\nreclamacions en aquest punt i que es pregunta de què serviria fer-ho quan hi ha\nun «pacte de ferro» entre els grups de CiU i del PP per privatitzar BAMSA i\njustificar aquesta operació amb l’excusa de construir habitatge social a la ciutat.\nAfirma que, tal com s’ha dit, aquesta modificació de crèdit té molt a veure amb\nel superàvit, amb els romanents de tresoreria, amb la gestió pressupostària i amb\nl’operació de BAMSA. Explica que per al seu grup la magnitud del superàvit\nexpressa una gestió pressupostària nefasta del Govern perquè no té en compte la\nsituació econòmica i social que viu la ciutat i les exigències que aquesta situació\nplanteja a l’Ajuntament de Barcelona de fer polítiques anticícliques. Remarca que,\na més, el Ministeri d’Hisenda va introduint cada vegada més condicionants a\nl’Administració local sobre com ha d’utilitzar els seus recursos financers, i s’arriba a\nl’absurd que el Ministeri imposa a l’Administració local com ha d’utilitzar els\nsuperàvits, quan resulta que el 2013, del conjunt d’administracions de l’Estat\nespanyol, la més sanejada va ser l’Administració local. En aquest sentit, opina que\nel Govern també fa una gestió pressupostària nefasta des del punt de vista de\nlligar-se les mans de manera voluntària davant d’un Ministeri d’Hisenda que va\ndictant modificacions de la Llei de sostenibilitat que condicionen cada vegada més\nla capacitat d’autonomia local de tots els ajuntaments en la utilització dels recursos\npropis.\nD’altra banda, assenyala que el mes de juny de l’any passat el Govern municipal\ntenia una aproximació de la forquilla pressupostària en què se situaria el superàvit\nal tancament de l’any, però que el mes d’octubre ja coneixia perfectament la seva\nmagnitud i, tot i així, no va presentar cap modificació de crèdit per poder utilitzarlo dins de l’exercici pressupostari, cosa per a la qual no tenia cap limitació. Afirma\nque, en comptes d’això, el Govern va deixar que el superàvit s’anés consolidant i\nque pogués decidir-ne el seu ús el ministre Montoro.\nConclou que els recursos municipals s’han de posar al servei de la ciutat i no pas\nal servei de la justificació d’operacions privatitzadores que són evitables des del\npunt de vista dels resultats econòmics dels exercicis pressupostaris.\nEl Sr. Portabella manifesta que la posició del seu grup sobre aquest tema ja és\nconeguda, atès que han tingut ocasió de parlar-ne moltes vegades. Afirma que\nvotaran a favor de la proposta, en coherència amb el que han fet amb anterioritat.\nLa Sra. Recasens assenyala que, tal com ha dit el Sr. Portabella, ja han tractat\nsovint aquest tema. A més, recorda que en tornaran a parlar en el Ple arran del\nrecurs que ha presentat el Grup del PSC.\nExplica que a ella també l’ha sobtat que els grups del PSC i ICV-EUiA no hagin\npresentat al·legacions i la justificació del Sr. Mestre. En aquest sentit, remarca\nque, durant tots els anys de govern tripartit, en què hi havia un pacte estable de\ngovern,el Grup de CiU va presentar al·legacions a aquells projectes als qual\n\n3855\n\n\f3856\n\nGASETA MUNICIPAL DE BARCELONA\n\nNÚM. 21\n\ns’oposava, ja que són l’instrument legítim que tenen els grups per formalitzar la\nseva oposició i les seves ganes de negociar i de pactar amb el Govern.\nDestaca que avui estan aprovant de manera definitiva fer una política potent\nd’habitatge públic de lloguer a la ciutat amb tots els recursos que tenen a l’abast.\nAfirma que, gràcies a una bona gestió pressupostària i a la solvència i la fortalesa\nfinancera de l’Ajuntament, poden fer aquesta transferència de crèdit al Patronat de\nl’Habitatge per iniciar una operació de política d’habitatge com mai no s’havia fet a\nla ciutat, donant compliment a allò que ha dit reiteradament l’alcalde, que vol una\nciutat per a les persones.\nManifesta que aquesta transferència és el resultat d’una administració eficaç,\neficient i professional. Destaca que la combinació dels objectius estratègics de rigor\nen la gestió pública, rigor en la gestió economicofinancera i desenvolupament de\nforts partenariats publicoprivats és el que permet utilitzar un romanent, i que tenir\nsuperàvit és la condició sine qua non per poder disposar d’aquests diners.\nAfirma que és evident que estan sotmesos a un fort control per part de les lleis\nde l’Estat, però que, gràcies a la solvència i a la fortalesa de l’Ajuntament, es pot\nmantenir l’estabilitat pressupostària, d’acord amb la legalitat. Assenyala que cal\ntenir en compte que el fet de complir amb la condició de superàvit els permet\ndisposar d’una font d’ingressos addicional, com els ingressos que provindran de\nl’operació de BAMSA, i superar la regla de despesa, que no permet gastar més del\nque s’ingressa. A més, destaca que aquesta posició de fortalesa i de solvència de\nl’Ajuntament els permet contractar Guàrdia Urbana i Bombers, superant la\nlimitació que havia establert l’Estat, i retornar les PIE negatives a 10 anys en\ncomptes de fer-ho a 5 anys, fet que suposa 40 milions més de despesa anual.\nD’altra banda, assenyala que no es poden sumar només els superàvits, sinó que\ntambé cal restar els dèficits acumulats de 800 milions d’euros. En aquest sentit,\nremarca que hi ha un resultat acumulat de 23 milions d’euros, i opina que és una\ngran irresponsabilitat fixar-se només en el resultat anual i deixar de banda les\nplurianualitats.\nLa Sra. Escarp recorda que aquest expedient es tractarà en el Ple.\nEl Sr. Trullén assenyala que el Govern vol convertir un instrument de política de\ngestió de la mobilitat com són els aparcaments municipals en un patrimoni per a\nun altre objectiu que no hi té res a veure: fer habitatge social. Opina que la barreja\nd’instruments per a diferents objectius posa de manifest la contradicció en què es\ntroba el Govern en matèria de gestió pressupostària, ja que l’excedent de 139\nmilions d’euros hauria permès iniciar polítiques d’habitatge en l’exercici del 2014\nutilitzant la capacitat de finançament del mateix Ajuntament.\nEl Sr. Mestre remarca que l’Ajuntament té l’obligació de no fer dèficit, però no té\ncap obligació de fer superàvits, i menys d’aquesta magnitud. En aquest sentit,\nafirma que tots els avantatges que té l’Ajuntament gràcies a la seva solvència i la\nseva fortalesa es deriven del fet de no fer dèficit i no pas dels superàvits.\nD’altra banda, opina que és fals que el Govern municipal i l’alcalde Trias vulguin\nutilitzar tots els recursos disponibles per a l’habitatge social, atès que tant el 2012\ncom el 2013 el Govern tenia recursos per fer-ho i no els va utilitzar. A més,\ndestaca que l’Ajuntament ha fet habitatge social durant molts anys i sempre ho ha\nfet des del pressupost municipal. Demana que el Govern deixi de confondre i de\nbarrejar l’operació BAMSA amb l’habitatge social.\nLa Sra. Recasens afirma que l’Ajuntament té l’obligació de retornar a l’estabilitat\npressupostària i d’eixugar els dèficits acumulats, que recorda que són de 800\nmilions d’euros.\nD’altra banda, manifesta que el Sr. Mestre confon el grau d’execució\npressupostària amb els superàvits. Recorda que ja van explicar el motiu i l’origen\ndels superàvits, en bona part justificats per la pròrroga pressupostària, i que\nl’Ajuntament ha executat el 98% del pressupost el 2013. En aquest sentit, demana\nque no es barregin els conceptes en dir que el Govern no ha gastat els diners que\ntenia, ja que s’han executat com mai el capítol d’inversions i el capítol d’ingressos i\ndespeses.\nEs dictamina amb el posicionament favorable de CIU, PP i UpB i amb el\nposicionament contrari del PSC i ICV-EUiA.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n6. Nomenar, en l’exercici de les competències reservades al Plenari del Consell\nMunicipal de l’Ajuntament de Barcelona en relació a les societats privades\nmunicipals Barcelona de Serveis Municipals, SA, Informació i Comunicació de\nBarcelona, SA, Barcelona Activa, SA, Barcelona d’Infraestructures Municipals, SA,\nBarcelona Gestió Urbanística, SA i Barcelona Cicle de l’Aigua, SA, auditors de\ncadascuna d’elles per a l’exercici 2014 a Pricewaterhouse Coopers Auditores, SL i\nGabinete Técnico de Auditoría y Consultoría, SA, conjuntament; i nomenar, com a\nsoci únic de Barcelona de Serveis Municipals, SA i de Barcelona d’Infraestructures\nMunicipals, SA, auditors per als seus respectius comptes anuals consolidats per a\nl’exercici 2014 a Pricewaterhouse Coopers Auditores, SL i Gabinete Técnico de\nAuditoría y Consultoría, SA, conjuntament.\nLa Sra. Escarp indica que el Grup del PSC vota a favor de la proposta.\nEl Sr. Mulleras observa que es tornen a nomenar els auditors als quals es va\nadjudicar el contracte l’octubre del 2012, que són els mateixos que fa més de 19\nanys que fan l’auditoria de les empreses del Grup Ajuntament de Barcelona i que\nno van detectar irregularitats al Palau de la Música en l’època Millet. Opina que\nseria bo fer un canvi per «higiene comptable», per credibilitat i per complir les\núltimes normatives europees.\nEl Sr. Mestre expressa la reserva del seu grup.\nEl Sr. Portabella manifesta que el seu grup farà reserva de vot pels mateixos\narguments que ha utilitzat el Sr. Mulleras. Explica que creuen que cal fer canvis de\ntant en tant i que hi ha d’haver oportunitats per a tots.\nLa Sra. Recasens afirma que aquesta adjudicació és fruit d’un concurs públic fet\namb plena transparència i amb total igualtat de condicions competitives, i que per\naixò la sobta algunes de les afirmacions que s’han fet. Assenyala que, en qualsevol\ncas, el que avui sotmeten a consideració és el fet de nomenar els auditors, que és\nuna competència del Consell Plenari, d’acord amb la Llei de societats anònimes.\nRecorda que aquest concurs es va produir l’octubre del 2012 i es va adjudicar a\nl’oferta més avantatjosa, que va ser la que va presentar Pricewaterhouse i\nGabinete Técnico de Auditoría y Consultoría, i que el contracte és per als exercicis\n2012-2014.\nEs dictamina amb el posicionament favorable de CIU i PSC i amb la reserva de\nvot del PP, ICV-EUiA i UpB.\n7. Adoptar, en l’exercici de les competències reservades al Consell Plenari de\nl’Ajuntament de Barcelona en relació amb les societats privades municipals\nBarcelona de Serveis Municipals, SA, Barcelona d’Infraestructures Municipals, SA,\nInformació i Comunicació de Barcelona, SA, Barcelona Activa, SA, Societat\nMunicipal Barcelona Gestió Urbanística, SA i Barcelona Cicle de l’Aigua, SA, els\nacords següents: Aprovar els comptes anuals de cada societat i els comptes anuals\nconsolidats de Barcelona de Serveis Municipals, SA i de Barcelona\nd’Infraestructures Municipals, SA, tancats a 31 de desembre del 2013, integrats\npel Balanç, el Compte de pèrdues i guanys, l’Estat de canvis en el patrimoni net,\nl’Estat de fluxos d’efectiu i la Memòria; aprovar els corresponents Informes de\nGestió; aprovar la gestió realitzada en l’exercici 2013 pels administradors\nrespectius; aprovar, per a cada societat, la distribució de resultats de l’exercici\ntancat a 31 de desembre del 2013, segons consta en document annex.\nEs dictamina amb el posicionament favorable de CIU i amb la reserva de vot del\nPSC, PP, ICV-EUiA i UpB.\n8. Declarar, a l’empara de l’article 20 del Reglament del Patrimoni dels Ens\nLocals, desafectades del domini públic les entitats 1 i 4 de la finca del carrer\nComerç núm. 36 (registrals 11.226 i 11.232, del Registre de la Propietat núm. 1 de\nBarcelona, respectivament), entitats respecte les quals es constituirà un dret de\nsuperfície a favor de la Fundació Privada de l’Escola del Gremi de Pastisseria i\nMuseu de la Xocolata de Barcelona que substituirà la concessió que ostenta\nactualment aquesta Fundació respecte les dites entitats; i adscriure-les com a béns\npatrimonials.\n\n3857\n\n\f3858\n\nGASETA MUNICIPAL DE BARCELONA\n\nNÚM. 21\n\nEs dictamina amb el posicionament favorable de tots els Grups.\n9. Declarar, a l’empara de l’article 20 del Reglament del Patrimoni dels Ens\nLocals, desafectada del domini públic la finca de propietat municipal situada en el\ncarrer del Cisell núms. 17-19, grafiada en el plànol annex, finca respecte la qual es\nva constituir un dret de superfície a favor de la Generalitat de Catalunya per acord\ndel Consell Plenari Municipal el 28 de maig de 1982, als efectes de donar\nconcordància al títol que ostenta la Generalitat de Catalunya i la qualificació\njurídica de la finca;i adscriure al Patrimoni Municipal d’Urbanisme la finca\ndesafectada.\nEs dictamina amb el posicionament favorable de CIU, PSC, ICV-EUiA i UpB i amb\nla reserva de vot del PP.\n10. Declarar, a l’empara de l’article 20 del Reglament del Patrimoni dels Ens\nLocals, desafectada del domini públic la finca de propietat municipal situada a la\ncarretera de Sant Cugat núms. 266-296, grafiada en el plànol annex; adscriure-la\ncom a bé patrimonial; i cedir interadministrativament la propietat de la dita finca a\nl’Àrea Metropolitana de Barcelona, com a successora de la Mancomunitat de\nMunicipis de l’Àrea Metropolitana de Barcelona (MMAMB), en compliment del\nConveni subscrit el 19 de desembre de 1989 entre l’Ajuntament de Barcelona i\nl’extinta Mancomunitat al Patrimoni Municipal d’Urbanisme; formalitzar la cessió\ninteradministrativa, fent esment de l’afectació de la finca a la realització dels\nsistemes d’espais i zones verdes que configuren el Parc Tibidabo Collserola, en els\ntermes del dit Conveni; inscriure-la en el Registre de la Propietat; i facultar\nl’Alcaldia per a realitzar totes les actuacions encaminades a concretar, clarificar i\nexecutar el present acord.\nEl Sr. Portabella demana que s’ampliï la informació sobre aquest punt.\nEl Sr. Rius explica que aquesta finca es troba inclosa en una relació de finques a\ncedir a l’anterior Mancomunitat de Municipis de l’àrea metropolitana de Barcelona\n(avui Àrea Metropolitana)en un conveni de desembre del 1989. Assenyala que en\naquesta finca hi havia el Centre d’Acollida d’Animals i el laboratori, que s’havien de\nsegregar prèviament.\nEl Sr. Portabella observa que encara hi són.\nEl Sr. Rius explica que, en l’àmbit registral de finques, s’han segregat el Centre\nd’Acollida d’Animals i el laboratori, que s’han quedat a Patrimoni Municipal, i que\nnomés se cedeix la part forestal, en compliment del conveni.\nEs dictamina amb el posicionament favorable de CIU, PSC i ICV-EUiA i amb la\nreserva de vot del PP i UpB.\n11. Autoritzar a la Societat Urbanística Metropolitana de Rehabilitació i Gestió,\nSA (REGESA), la transmissió onerosa del dret real d’aprofitament constituït per\nacord del Plenari del Consell Municipal en sessió de 23 de juliol de 2010, respecte\nde la finca municipal identificada com a entitat número 1 en el complex immobiliari\nde l’illa del Mercat del Guinardó, situat en el passatge de Llívia núm. 34 i els\ncarrers de Teodor Llorente núms. 20-26 i de l’Oblit núm. 29, a un tercer que\nacrediti la corresponent solvència tècnica i econòmica per a la seva explotació i\ngestió, mantenint sota la responsabilitat de dita societat l’exercici de les funcions\nde tutela i inspecció que li són pròpies com a ens de gestió directa, garantint en tot\nmoment el bon ús de les instal·lacions i la prestació del servei en les condicions\nprevistes a la regulació de l’aparcament.\nEs dictamina amb el posicionament favorable de CIU, PSC i UpB i amb la reserva\nde vot del PP i ICV-EUiA.\n12. Acceptar la renúncia de la Federació d’Associacions de Veïns i Veïnes de\nBarcelona (FAVB) al contracte de cessió d’ús gratuït de l’habitatge situat al carrer\nPujades núms. 314-324, 3º 4ª, destinat a joves en risc d’exclusió social, conforme\nla clàusula 13 de les condicions reguladores del contracte; i formalitzar l’extinció\ncontractual en document administratiu.\nEs dictamina amb el posicionament favorable de tots els Grups.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n13. 1r. Acordar provisionalment la incorporació a la fórmula de determinació de\nla quota de l’art. 7è de l’OF 3.10, referent als guals d’ús general en immobles\ndestinats a l’habitatge i pel cas específic del barri de Les Planes, un coeficient\ncorrector; 2n Aprovar provisionalment, segons l’article 1r de l’Annex, i amb efectes\na partir de la seva aprovació definitiva, la modificació de l’Ordenança fiscal núm.\n3.10, taxes per la utilització privativa del domini públic municipal i la prestació\nd’altres serveis, per incorporar les disposicions reguladores de la taxa referit en\nl’anterior punt 1r; 3r. Sotmetre els anteriors acords i el text de la corresponent\nordenança fiscal a informació pública durant un període de 30 dies hàbils,\ncomptadors des de l’endemà de la seva publicació al Butlletí oficial de la Província,\ndins dels quals els interessats podran examinar l’expedient i presentar les\nreclamacions que estimin oportunes; i 4rt. Tenir per aprovades definitivament la\nimposició i la correlativa ordenança fiscal reguladora del tribut esmentat en el\nsupòsit que no es presentin reclamacions.\nLa Sra. Sánchez expressa la reserva de vot del seu grup.\nLa Sra. Casanova manifesta que estan a favor de rebaixar la taxa de guals a les\nfamílies, però que no entenen per què això s’ha de fer només en un barri específic.\nExplica que consideren que aquest problema el tenen totes les famílies que viuen\nen habitatges unifamiliars, ja que la fórmula per calcular la quota de la taxa de\nguals no acaba de ponderar amb prou força en funció del nombre de places\nd’aparcament. Afirma que el vot del seu grup és favorable, però que el volen\ncondicionar al fet que el Govern estudiï la manera d’estendre aquesta rebaixa a la\nresta d’habitatges unifamiliars de la ciutat.\nEl Sr. Mestre opina que la memòria de l’expedient deixa clara l’especificitat del\nbarri de les Planes i la relació que té amb l’altra part del nucli urbà, del terme\nmunicipal de Sant Cugat, que justifiquen la proposta presentada amb relació als\nguals. Afirma que segurament cap altre punt de Barcelona presenta una\nespecificitat d’aquestes característiques, i que per això entenen que es faci una\nmesura concreta per a aquest barri. A més, destaca que l’Ajuntament ha treballant\nconjuntament amb l’Associació de Veïns del Barri de les Planes i s’ha arribat a un\nacord.\nExplica que, després d’examinar l’expedient, i sobretot l’informe del Consell\nTributari, han vist un aspecte que els ha sobtat i que creuen que s’hauria de\ncorregir de cara al Plenari. Observa que, en el punt número 14, l’informe del\nConsell Tributari diu: «Convé assenyalar una discordança entre el text de la\ndisposició transitòria i que es proposi l’objectiu de reforma tal com resulta de la\nmemòria justificativa». En aquest sentit, manifesta que la memòria justificativa\nproposa que s’estableixi aquesta addició a l’ordenança fiscal en allò que fa\nreferència als guals d’ús general en immobles destinats a habitatge, però que la\ndisposició transitòria proposada, de la qual deriva el coeficient corrector, s’aplica a\ntots els supòsits de guals. Explica que el Consell Tributari proposa modificar la\nmemòria justificativa perquè s’adigui amb a la disposició transitòria, però que el\nseu grup opina que el que convé és que la disposició transitòria proposada s’adeqüi\na la memòria justificativa. Manifesta que voldrien saber quina opinió té el Govern\nsobre aquest aspecte, així com un compromís del Govern que en la disposició\ntransitòria proposada s’afegirà, després de «guals», «d’ús general en immobles\ndestinats a habitatges», atès que consideren que aquest és l’objectiu que es\ndesprèn de la memòria justificativa i de les converses amb el regidor del districte,\nel Sr. Puigdollers, i l’associació de veïns.\nConclou que el seu grup votarà a favor de la proposta, però demana el\ncompromís del Govern que abans de la sessió del Plenari es resoldrà aquesta\ndiscordança en el sentit que apunta la memòria justificativa. Afirma que, en cas\ncontrari, el seu grup presentarà una al·legació en el procés d’informació pública.\nEl Sr. Portabella expressa el vot del seu grup a favor de la proposta, i explica\nque no creuen que s’hagi d’estendre a tots els guals d’edificis unifamiliars, ja que\nla singularitat de les Planes és l’únic motiu que justifica aquesta mesura.\nLa Sra. Recasens afirma que només actuen en aquest cas concret per\nl’especificitat del barri, ja que és a la part més alta de la ciutat i és l’únic barri que\n\n3859\n\n\f3860\n\nGASETA MUNICIPAL DE BARCELONA\n\nNÚM. 21\n\nés dins de Collserola. A més, remarca que és l’únic barri de l’àmbit de Collserola on\nl’ordenació urbanística ha estat objecte d’un pla parcial i s’ha desenvolupat pel Pla\ngeneral metropolità del 1976. Així mateix, assenyala que la mesura afecta pocs\nhabitatges, que l’amplada dels vials és molt característica d’aquest barri i que\ns’estava produint un greuge fiscal important respecte a l’altra banda del barri, que\nlimita amb un altre municipi.\nD’altra banda, opina que és de sentit comú fer el que ha dit el Sr. Mestre i que,\nen tot cas, parlaran amb el regidor Puigdollers, que és qui ha treballat aquest\ntema.\nEs dictamina amb el posicionament favorable de CIU, PP, ICV-EUiA i UpB i amb\nla reserva de vot del PSC.\n14. 1r. Acordar provisionalment la modificació de les quotes anuals dels\nquioscos de premsa incorporades a l’art.7è, apartat 3.c) de l’OF 3.10; 2n. Aprovar\nprovisionalment, segons l’article 1r de l’Annex, i amb efectes a partir de la seva\naprovació definitiva, la modificació de l’Ordenança fiscal núm. 3.10, taxes per la\nutilització privativa del domini públic municipal i la prestació d’altres serveis, per\nincorporar les disposicions reguladores de la taxa referit en l’anterior punt 1r; 3r.\nSotmetre els anteriors acords i el text de la corresponent ordenança fiscal a\ninformació pública durant un període de 30 dies hàbils, comptadors des de\nl’endemà de la seva publicació al Butlletí oficial de la Província, dins dels quals els\ninteressats podran examinar l’expedient i presentar les reclamacions que estimin\noportunes; i 4rt. Tenir per aprovades definitivament la imposició i la correlativa\nordenança fiscal reguladora del tribut esmentat en el supòsit que no es presentin\nreclamacions.\nLa Sra. Jaurrieta manifesta que donaran suport a l’acord que es presenta perquè\ncreuen que resol la situació que viu bona part dels quioscos de la ciutat, que\ndestaca que és un sector molt important per a la generació d’activitat i per a la\ncohesió social als barris. Assenyala que queden exempts d’aquest acord altres\ngrups que estan ubicats en altres espais estratègics de la ciutat, que es produeix\nun canvi de tarifes i que es fa una gestió centralitzada de la publicitat per part de\nl’Ajuntament. Opina que aquesta gestió centralitzada permetrà aconseguir majors\ningressos i facilitar tota la gestió que se’n derivi.\nLa Sra. Casanova explica que el seu grup està molt satisfet que finalment\ns’aprovin les al·legacions que va presentar el novembre per contribuir a la millora\nde la viabilitat econòmica del sector dels quioscos, comptant amb el suport i el\nconsens del sector. Destaca que, d’aquesta manera, s’ha aconseguit reduir la taxa\nper a la majoria de quiosquers, amb una tarifa mínima de 1.737,11 euros anuals, a\nexcepció dels quioscos de la Rambla i del passeig de Gràcia, gestionats pel Col·legi\nde Periodistes, i que els quiosquers rebin el 95% en comptes del 90% dels\ningressos de la publicitat exposada als quioscos.\nRemarca que aquest acord és un primer pas per rebaixar la pressió fiscal als\nquiosquers, que desenvolupen una activitat econòmica d’interès general i amb una\nclara connotació social. Acaba expressant el vot favorable del seu grup.\nEl Sr. Mestre manifesta que el seu grup votarà a favor de la proposta. Elogia la\ntasca que ha fet la Direcció de Patrimoni, que ha mantingut informats els grups en\ntot moment, així com la feina que ha dut a terme l’associació professional del\nsector, que ha permès arribar a un acord molt necessari per mantenir oberts la\nmajoria dels quioscos de la ciutat. Destaca el paper dels quioscos en la vida dels\ncarrers i els barris de la ciutat, i el fet que s’hagin concretat facilitats per fer viable\nla seva activitat econòmica, com és la proposta de reducció del cànon o el nou\ntractament dels ingressos de publicitat i la seva distribució.\nEl Sr. Portabella expressa el vot favorable del seu grup.\nLa Sra. Recasens destaca el consens que ha generat aquesta proposta, i\ns’afegeix a les felicitacions que ha expressat el Sr. Mestre pel bon treball conjunt\nentre els equips de l’Ajuntament de Barcelona, la Direcció de Patrimoni i el gremi\nde quiosquers.\nExplica que mantenir els quioscos a la via pública forma part del model de ciutat\ni que volen aprofitar aquest procés per acabar de reordenar la via pública. En\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\naquest sentit, afirma que trauran de la via pública aquells quioscos que al final\nquedin deserts. A més, subratlla que han eliminat els quioscos que només\nserveixen com a publicitat, i que han millorat els ingressos publicitaris que rebran\nels quioscos mitjançant un nou instrument de canalització d’aquests ingressos.\nExplica que, en la reunió que van fer amb el sector, faltava completar unes\ntaxes que havien quedat totalment desfasades per antigues i per la renovació de\nles vies públiques, ja que les taxes estaven classificades per categories de carrer\nque no s’adeien amb la realitat urbana dels carrers. Afirma que, tot preservant\nl’especificitat de la Rambla i del passeig de Gràcia, han cregut oportú que la\nfiscalitat fos equitativa per a la resta de grups. Remarca que avui està demostrat\nque el fet d’estar a Nou Barris o al passeig de Sant Joan no implica vendre més o\nmenys premsa i que, per tant, creuen que és més just i equitatiu igualar les\ntarifes. Assenyala que, d’aquesta manera, el 43% de quioscos seguiran pagant la\nmateixa tarifa, mentre que el 57% pagaran una xifra inferior.\nEs dictamina amb el posicionament favorable de tots els Grups.\n15. 1r. Aprovar provisionalment, segons l’article 1r. de l’Annex, i amb efectes a\npartir de la seva aprovació definitiva, la modificació per a l’exercici de 2014 i\nsuccessius de l’Ordenança fiscal núm. 3.3. Taxes per serveis urbanístics; 2n.\nSotmetre l’anterior acord i el text de la corresponent ordenança fiscal a informació\npública durant un període de 30 dies hàbils, comptadors des de l’endemà de la\nseva publicació al Butlletí oficial de la Província, dins dels quals els interessats\npodran examinar l’expedient i presentar les reclamacions que estimin oportunes; i\n3r. Tenir per aprovades definitivament la imposició i les correlatives ordenances\nfiscals reguladores dels tributs esmentats en el supòsit que no es presentin\nreclamacions.\nEl Sr. Mestre manifesta que vol fer constar la queixa del seu grup pel fet d’haver\nrebut avui al migdia l’informe del Consell Tributari, que no constava en l’expedient.\nLa Sra. Recasens assenyala que és cert que no hi havia l’informe del Consell\nTributari, que és un document preceptiu, però que tenien temps per completar\nl’expedient fins a la sessió del Plenari, on es tractarà aquest punt.\nEs dictamina amb el posicionament favorable de CIU i amb la reserva de vot del\nPSC, PP, ICV-EUiA i UpB.\n16. Primer. Proposar al Departament d’Empresa i Ocupació de la Generalitat de\nCatalunya, la determinació de Barcelona com a municipi turístic d’acord amb la\nmotivació que figura als informes de la Direcció de Comerç i Consum i la Direcció\nde Turisme i Esdeveniments inclosos a l’expedient administratiu. Segon. Especificar\nque aquesta proposta de determinació de municipi turístic se sotmet a les següents\ncondicions: a) Afecta a la totalitat del terme municipal de Barcelona; b) La seva\nvigència és d’un any, prorrogable; c) Se circumscriu temporalment als mesos de\njuliol i agost exclusivament; d) L’horari comercial d’aquest període és: Diumenges i dies festius: els establiments comercials poden romandre oberts entre\nles 10 h i les 14 h. Se n’exceptua el 6 de juliol, data en què és d’aplicació l’horari\ncorresponent com a festiu d’obertura autoritzada, de conformitat amb l’Ordre\nEMO/36/2014, de 25 de febrer, per la qual s’estableix el calendari d’obertura dels\nestabliments comercials en diumenge i dies festius per als anys 2014 i 2015. - Dies\nfeiners: el nombre d’hores diàries en què els establiments comercials poden\nromandre oberts és de dotze, com a màxim. No poden romandre oberts, ni portar\na terme cap activitat de venda entre les 22 h i les 7 h. Tercer. Facultar a l’Alcaldia\nper a realitzar les actuacions encaminades a concretar, clarificar i executar el\npresent acord. Quart. Notificar aquest acord al Departament d’Empresa i Ocupació\nde la Generalitat de Catalunya, adjuntant els informes preceptius previstos\nlegalment.\nLa Sra. Jaurrieta manifesta que creuen que aquest acord no ha estat prou\ntreballat amb els grups municipals. A més, recorda que es va rebutjar un prec del\nseu grup en el qual sol·licitava un estudi que determinés zones turístiques\nconcretes de la ciutat, però que finalment es va encarregar un estudi a la\n\n3861\n\n\f3862\n\nGASETA MUNICIPAL DE BARCELONA\n\nNÚM. 21\n\nUniversitat de Barcelona que va estudiar el conjunt de la ciutat. Explica que,\ntanmateix, el més important és que la Llei 3/2014, de 19 de febrer, d’horaris\ncomercials diu en l’article tercer que per determinar els municipis turístics\nexceptuats al règim general cal una proposta motivada que ha d’aprovar el Plenari,\ni a la qual s’han d’adjuntar cinc informes. En aquest sentit, remarca que l’informe\nde la Cambra de Comerç assenyala la possibilitat que es determinin zones\nturístiques concretes a la ciutat i no a tot l’àmbit territorial municipal; que entitats\npatronals del sector del comerç parlen de la limitació de municipi turístic a zones\nconcretes de la ciutat; que l’informe de les agrupacions més representatives de\nconsumidors parla de limitar territorialment zones turístiques; que les\norganitzacions sindicals més representatives, UGT i CCOO, fan un informe\ndesfavorable de la proposta; i que el Consell Comarcal diu que emetrà l’informe\nquan el Ple hagi adoptat l’acord. Conclou que,en consideració de tot això, el seu\ngrup farà reserva de vot.\nEl Sr. Mulleras recorda que el mes passat el Govern municipal va fer públic un\nacord amb algunes entitats de comerciants d’àmbit català sobre l’ampliació dels\ndies festius d’obertura de comerços a la ciutat. Afirma que el seu grup ha\nexpressat en diverses ocasions que considera insuficient aquest acord tant per la\nforma com pel fons. Explica que, d’una banda, el Govern deia que treballaria per\nassolir un consens, però que no ho ha aconseguit. Pel que fa a això, opina que,\ntant en les negociacions com en el resultat, el Govern ha oblidat una part molt\nimportant dels representants del comerç de Barcelona, que són els directament\nafectats pel turisme a la ciutat, com ara l’associació Shopping Line, que recorda\nque és un dels màxims representants del sector del comerç i el turisme a\nBarcelona i que defensa una major llibertat d’horaris a la ciutat.\nD’altra banda, manifesta que consideren que el Govern tampoc no ha estat\nencertat en el fons, en el sentit que no ha delimitat una àrea turística, sinó que\nparla de tota la ciutat. A més, opina que els horaris que es plantegen no són els\nmés adients per als dies que s’han establert, tal com també ho ha expressat\npúblicament el sector del comerç, ja que l’horari de 10 h a 14 h no és el més\nadequat per al consumen els mesos de juliol i agost. Així mateix, afirma que el\nGovern oblida que el turisme és cada vegada menys estacional quan planteja obrir\nnomés els diumenges de juliol i agost, i només al matí. Opina que, si es vol\nfomentar el turisme menys estacional, s’ha de buscar l’obertura dels comerços en\nels dies festius d’altres mesos. Finalment, manifesta que tenen dubtes sobre la\nlegalitat d’aquesta mesura.\nConclou que el seu grup farà una reserva de vot perquè vol analitzar més a fons\nl’impacte d’aquesta mesura en el comerç que té relació amb el turisme. Destaca\nque volen que el comerç i la ciutat no perdin cap oportunitat de venda amb el\nturisme i, per tant, afavorir el comerç en tot allò que sigui possible.\nEl Sr. Mestre explica que el seu grup valora l’acord al qual s’ha arribat amb el\nsector del comerç, però que entén que cal analitzar aquest acord en el context\nd’una creixent liberalització en aquest sector, sobretot des que el PP governa a\nl’Estat espanyol. Afirma que no comparteixen aquesta liberalització i que, a més,\ncreuen que és perjudicial per al model de ciutat i per al comerç de proximitat de la\nciutat. D’altra banda, opina que el Govern municipal anteposa una vegada més els\ninteressos d’un determinat sector, el turisme, a les necessitats de la ciutadania. En\nrelació amb això, afirma que no és veritat que els beneficis de declarar Barcelona\ncom un municipi turístic s’estenguin per igual a tota la ciutat, ja que només se’n\nbeneficiaran determinats comerços situats a les àrees centrals de la ciutat, al\ncentre històric i a alguna petita àrea de la ciutat amb un tipus de comerç molt\nconcret orientat al turisme, com el comerç de luxe, especialment situat al passeig\nde Gràcia.\nExplica que, si bé aquesta mesura per si sola no modifica de manera immediata\nels hàbits de compra de la ciutadania, hi ha tot un seguit de mesures que es\ncomencen a implementar que sí que provoquen un canvi de mentalitat dels\nconsumidors i consumidores, cosa que acabarà afectant els hàbits de compra i\nperjudicarà el petit comerç i el comerç de proximitat dels barris. D’altra banda,\nmanifesta que no entenen com en un tema tan sensible com el comerç, que té a\nveure amb el model de ciutat d’avui i del futur, el Govern municipal només ha\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nbuscat el consens amb les entitats i associacions de comerç, sense que hagin\nparticipat en aquest debat altres espais municipals, com ara el Consell de Ciutat.\nEn aquest sentit, opina que l’òrgan municipal de participació de més rang que hi ha\na la ciutat hauria d’haver emès un dictamen sobre si Barcelona ha de ser o no\ndeclarada municipi turístic i les conseqüències que això comporta.\nAssenyala que la Sra. Jaurrieta s’ha referit als escrits que consten en l’informe,\nque són obligats per llei. Afirma que coincideixen plenament amb l’informe de\nCCOO, del qual destaca quatre afirmacions: que la proposta que es fa «comporta\nun empitjorament de les condicions de treball en el sector»; que «no existeix\nnecessitat objectiva de declarar ciutat turística Barcelona durant dos mesos»; que\n«no es justifica això amb necessitats objectives ni dels clients ni molt menys dels\nconsumidors»; i que «afavoreix un determinat tipus de comerç, però perjudica la\nmajoria del sector de la nostra ciutat».\nConclou que creuen que s’ha pres una decisió equivocada i que, per tant, hi\nvotaran en contra.\nEl Sr. Portabella explica que és prou conegut que el seu grup s’oposa a la\nliberalització horària i a l’obertura dels comerços en cap de setmana perquè\nconsidera que això malmet el model comercial de petit i mitjà comerç de\nproximitat que té la ciutat. A més, remarca que hi donen molta importància perquè\nel comerç no és només una activitat econòmica, sinó que també fa que la ciutat\ntingui una mixtura d’usos, evitant que hi hagi barris on es va a dormir i d’altres on\nes va a comprar, i ajuda a fer que la ciutat sigui policèntrica, de manera que no\ncalgui anar al centre per poder tenir de tot.\nAfirma que, tanmateix, els dóna confiança el fet que s’hagi arribat a aquest\nacord amb el Consell de Gremis, amb PIMEC i amb la Fundació Barcelona Comerç.\nEn aquest sentit, manifesta que, si hi ha un acord amb les entitats que defensen el\npetit i mitjà comerç del conjunt de la ciutat, són proclius a acceptar aquest\nconsens, tot i que no siguin partidaris de modificar ni els horaris ni els caps de\nsetmana d’obertura comercial. D’altra banda, remarca que no acceptarien que es\nfes una obertura que no afectés tot el municipi de Barcelona, ja que la\ndescentralització del turisme és incompatible amb el fet que només una part de la\nciutat gaudeixi del privilegi de la liberalització horària i l’obertura en cap de\nsetmana, ja que això faria que acabés desapareixent el comerç de la part de la\nciutat que no forma part del municipi turístic.\nAfirma que, malgrat que el seu grup defensa la desestacionalització del turisme,\nés evident que els mesos de juliol i agost són els mesos turístics per excel·lència,\ntal com mostren les estadístiques. Explica que, per tant, no entén que el Grup del\nPP es queixi del fet que la mesura afecta només els mesos amb una major\nafluència de turistes, ni tampoc que trobi insuficient l’horari d’obertura de 10 a 14\nh els diumenges i festius, quan s’ha tancat aquest acord amb el Consell de Gremis,\nla PIMEC i la Fundació Barcelona Comerç, que són les entitats que apleguen el petit\ni mitjà comerç.\nManifesta que el seu grup farà una reserva de vot, tot i que pot votar a favor de\nla proposta si se’ls garanteix que aquesta mesura no és un primer pas per a noves\nmodificacions per ampliar la liberalització horària i el nombre de caps de setmana\nd’obertura comercial.\nLa Sra. Recasens assenyala que serà breu perquè ja han debatut aquest tema\nmoltes vegades. Remarca que el que avui es fa és declarar el municipi de\nBarcelona com a municipi turístic i complir amb la Llei 3/2014, del 19 de febrer,\nd’horaris comercials i de mesures per a determinades activitats de promoció, de la\nGeneralitat de Catalunya. En relació amb això, diu al Sr. Mulleras que no hi ha cap\nconflicte legislatiu, ja que s’aplica la llei catalana. Afirma que, en cas contrari,\naquest expedient no podria venir acompanyat del corresponent informe jurídic.\nRemarca que tots saben que era difícil complaure a tothom, ja que hi ha eixos\ncomercials que volien una exclusivitat de zona i una amplitud horària i de mesos\nd’obertura. Explica que el Govern ha vetllat per preservar el comerç de proximitat i\nper mantenir un bon punt d’equilibri, juntament amb les entitats amb les quals va\nacordar que cercaria un consens: la Fundació Barcelona Comerç, el Consell de\nGremis, PIMEC Comerç i la Confederació de Comerç de Catalunya.\n\n3863\n\n\f3864\n\nGASETA MUNICIPAL DE BARCELONA\n\nNÚM. 21\n\nEn relació amb els informes que inclou l’expedient, afirma que reflecteixen que\nno hi ha un consens total, però que hi ha una majoria motivada i raonada que\npermet tirar endavant aquest acord. Assenyala que la Cambra de Comerç, les\nentitats patronals i les associacions de comerciants, el Consell de Gremis, PIMEC i\nla Fundació Barcelona Comerç mostren un posicionament favorable; que ANGED i\nCEDAC expressen la seva conformitat respecte al fet de declarar Barcelona\nmunicipi turístic, però fan alguna consideració pel que fa a les delimitacions de\nzones; que els consumidors fan un informe favorable, i que CCOO i UGT emeten un\ninforme desfavorable. Explica que tot això ho faran arribar a la Generalitat perquè\nfaci la declaració de municipi turístic, amb les consideracions que l’obertura en dies\nfestius es farà els mesos de juliol i agost, com a mesos de major afluència\nturística, i de 10 a 14 h. Manifesta que creuen que aquest horari afavoreix\nl’equilibri territorial, el consens amb la resta de sectors que es poden veure\nafectats, com els de l’oci i la cultura, i la conciliació de la vida laboral i personal. A\nmés, afegeix que, en l’acord global, també es van incloure els festius de les fires\nimportants.\nFinalment, assenyala que s’han compromès a revisar l’acord el mes d’octubre\nper tal de valorar el grau de satisfacció de tothom.\nLa Sra. Jaurrieta insisteix que el debat territorial i de delimitació de zona és molt\nimportant. Afirma que, de fet, ells vinculaven això amb la creació de les àrees de\npromoció de l’economia urbana (APEU) o els businessimprovementdistricts (BID) a\nla ciutat, on els eixos comercials dels barris podrien tenir un paper molt rellevant\namb l’assoliment d’una major autonomia per autoproposar-se per formar part\nd’una zona turística. Explica que el seu grup ha reclamat insistentment l’informe\njurídic que el Govern diu que desaconsella la creació d’aquesta organització de\ncol·laboració publicoprivada. Conclou que, en qualsevol cas, creuen que aquesta\neina podria permetre avançar en la conjunció de turisme i comerç.\nEl Sr. Mulleras pregunta a la tinenta d’alcalde per què només es concentren els\nfestius en què es pot obrir els mesos de juliol i agost, tenint en compte que el\nGovern vol que aquest acord sigui una eina d’èxit i que el turisme estigui\ndesestacionalitzat. Així mateix, li pregunta per què els diumenges de juliol i agost\nnomés es pot obrir de 10 a 14 h, i no pas de 12 a 16 h o de 16 a 20 h. Remarca\nque aquestes preguntes no se les fa només el seu grup, sinó també les\nassociacions de comerciants directament afectades per la demanda i pel consum\ndel turisme a la ciutat.\nEl Sr. Mestre declina fer una segona intervenció.\nEl Sr. Portabella manifesta que no està satisfet amb la resposta de la tinenta\nd’alcalde. Explica que, atès que aquest acord manté uns equilibris dedicats, creuen\nque hauria de tenir com a mínim una vigència de tres anys. Opina que es pot\nrevisar al cap d’un any, però que està segur que, sigui quina sigui la valoració,\nsemblarà poc i es voldrà ampliar la liberalització horària o els caps de setmana\nd’obertura.\nD’altra banda, pregunta si hi ha 19 caps de setmana en què els comerços estan\noberts, atès que l’agost i el juliol sumen 8 caps de setmana.\nLa Sra. Recasens respon que són 9 perquè hi ha un festiu de rebaixes. Precisa\nque, a més d’aquests 9 dies, hi ha els 4 dies d’esdeveniments amb gran afluència\nturística i els 6 dies que fixa la Generalitat.\nEl Sr. Portabella afirma que no entén com es pot dir que només s’obre a l’estiu,\nquan hi ha 11 caps de setmana d’obertura comercial fora de l’estiu.\nDemana a la tinenta d’alcalde que li garanteixi que d’aquí a un any el Govern no\nampliarà la liberalització horària i els caps de setmana d’obertura arran de la\nrevisió que es durà a terme a l’octubre. Sol·licita una vigència de tres anys per a\nl’acord i que se’n faci una valoració cada any. A més, demana a la Sra. Recasens\nque li digui una sola ciutat que, després d’haver liberalitzat l’horari comercial, no\nhagi perdut la gran majoria del seu petit i mitjà comerç, com és el cas de París i\nMadrid.\nLa Sra. Recasens manifesta que no es pensava que aquest punt generaria tant\ndebat, atès que creu que el consens assolit amb els comerciants hauria de ser\nsuficient per trobar en la política la resposta necessària.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nDiu al Sr. Portabella que no es pot comprometre al que demana perquè l’acord a\nquè s’ha arribat amb els comerciants és que la mesura tindrà una vigència d’un\nany i que després se’n valoraran els resultats. Explica que al que sí que es pot\ncomprometre és a dir que no faran res que no sigui consensuat amb la majoria\nd’entitats representatives del sector del comerç, tal com han fet fins ara.\nDiu al Sr. Mulleras que la mesura per desestacionalitzar el turisme no és una\nmajor ampliació dels horaris comercials. Afirma que l’ampliació d’horaris\ncomercials és per captar el turisme, i que precisament han fet que tot Barcelona\nsigui municipi turístic per no continuar concentrant el turisme al centre de la ciutat\no a la zona del Shopping Line. Explica que, per desestacionalitzar el turisme, fa\nmolts anys que es fa una bona feina a la ciutat en matèria de fires i congressos,\nque permet captar aquest tipus d’esdeveniments durant tot l’any. A més, remarca\nque també s’han ubicat els festius en què es pot obrir en coincidència amb\nesdeveniments de gran afluència turística, com Alimentaria, el 30 de març, les\npuntes de creueristes, el 18 de maig i el 14 de setembre, o la Pride Barcelona, el\n29 de juny. Així mateix, assenyala que els dies de rebaixes, els festius que fixa la\nGeneralitat i les èpoques nadalenques també se sumen als 19 festius que s’han\ndistribuït durant tot l’any. Pel que fa a l’horari de 10 a 14 h, explica que ja ha dit\nabans que aquest horari permet la conciliació de la vida laboral i familiar i l’equilibri\namb la resta de sectors, com els de l’oci, el cultural i el de la restauració.\nAfirma que ja tindran temps de tornar a parlar d’aquesta proposta, que reitera\nque es fa per complir amb l’expedient de demanar a la Generalitat de Catalunya la\ndeclaració de municipi turístic en el sentit expressat, que ha estat consensuada\namb el sector comercial.\nEs dictamina amb el posicionament favorable de CIU, amb la reserva de vot del\nPSC, PP i UpB i amb el posicionament contrari del ICV-EUiA.\nIV) Part decisòria / Executiva\na) Ratificacions\nb) Propostes d’acord\n17. Aprovar inicialment el Plec de clàusules reguladores de la concessió de l’ús\nprivatiu de domini públic municipal de part de la finca situada al carrer de Selva de\nMar núm. 9X (Torre de les Aigües-Casa de Vàlvules), per a destinar-la a seu social\ni a desenvolupar el projecte de difusió cultural d’aquests espais; sotmetre’l a\ninformació pública durant el termini de trenta dies i, si no s’hi formulen\nreclamacions o al·legacions, tenir per elevat automàticament aquest acord\nd’aprovació inicial a definitiva; adjudicar la concessió directament a favor de a\nfavor de l’Associació per a l’Arxiu Històric del Poblenou; formalitzar la concessió; i\nfacultar a l’Alcaldia per a realitzar les actuacions encaminades a concretar,\nclarificar i executar el present acord.\nLa Sra. Recasens expressa el vot favorable de CIU, la Sra. Sánchez expressa el\nvot favorable del PSC, el Sr. Mulleras expressa el vot favorable del PP, el Sr.\nMestre expressa el vot favorable del ICV-EUiA i el Sr. Portabella expressa el vot\nfavorable del UpB. S’aprova.\n18. Deixar en suspens, respecte del dret de superfície de la finca de propietat\nmunicipal situada en l’avinguda Meridiana núms. 662-680, per a destinar-la a la\nconstrucció i explotació d’una instal·lació d’Inspecció Tècnica de Vehicles (ITV),\nadjudicat a la societat OCA Inspección Técnica de Vehículos Catalunya SAU per\nacord de la Comissió d’Hisenda i Pressupostos de 18 de febrer de 2010 i\nformalitzat el 12 de març de 2010 davant el Notari de Barcelona senyor Antonio\nBosch i Carrera, amb número de protocol 388, transmès a la societat OCA\nInspección Técnica de Vehículos SA, el termini del dret de superfície fins la data de\nresolució dels recursos de cassació contra la Sentencia de la Secció Cinquena de la\nSala Contenciosa Administrativa del Tribunal Superior de Justícia de Catalunya de\n25 d’abril de 2012, dictada en recurs ordinari 181/2010 i con a conseqüència\ndiferir la data d’inici del termini de construcció i posada en funcionament de la\n\n3865\n\n\f3866\n\nGASETA MUNICIPAL DE BARCELONA\n\nNÚM. 21\n\ninstal·lació a la mateixa data; suspendre el pagament del preu anual igualment fins\na la mateixa data de resolució del recursos de cassació; tot això en el benentès\nque si la superficiària obtingués de la Generalitat de Catalunya l’autorització\nadministrativa corresponent abans de la resolució dels recursos de cassació, els\nterminis suspesos i diferits es reiniciaran a partir de la data de la dita autorització;\ni facultar l’Alcaldia per a la realització de totes les actuacions encaminades a\nconcretar, clarificar i executar el present acord.\nEl Sr. Mulleras explica que els sorprèn que, després de quatre anys, la\nGeneralitat de Catalunya encara no hagi donat la llicència per a aquesta instal·lació\nd’ITV, i pregunta a què es deu això. A més, opina que és de justícia que ara es\ndemani no pagar el cànon si no s’ha donat la llicència. Manifesta que s’abstindran,\nper coherència amb el posicionament que van tenir quan es va fer l’adjudicació, el\nfebrer del 2010.\nD’altra banda, expressa la seva preocupació sobre les possibles reclamacions de\ndanys i perjudicis que es podrien derivar del no atorgament de llicència per part de\nla Generalitat, tenint en compte els 6.500.505 euros que l’adjudicatari va pagar\ncom a cànon inicial i els 6.000 euros que paga com a cànon anual. En aquest\nsentit, afirma que no només els preocupen les responsabilitats que puguin recaure\nsobre la Generalitat, sinó també les que puguin repercutir sobre l’Ajuntament de\nBarcelona.\nEl Sr. Angulo afirma que desconeixen per què la Generalitat de Catalunya no\ns’ha pronunciat sobre aquesta instal·lació d’ITV durant tot aquest temps.\nLa Sra. Recasens expressa el vot favorable de CIU, la Sra. Sánchez expressa el\nvot favorable del PSC, el Sr. Mulleras expressa l’abstenció del PP, el Sr. Mestre\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\n19. Aprovar inicialment el Plec de clàusules reguladores de la concessió de l’ús\nprivatiu de domini públic municipal que afecta una porció en subsòl, grafiada en el\nplànol annex, en la finca de propietat municipal destinada a parc forestal situada\nen l’avinguda del Rectoret núm. 3, a favor de la societat Aigües de Barcelona,\nEmpresa Metropolitana de Gestió del Cicle Integral del Aigua SA, amb caràcter\ngratuït i un termini de cinquanta anys, per a l’execució del Projecte constructiu\nd’interconnexió de la xarxa de subministrament d’aigua de Can Rectoret- Mas\nGuimbau; sotmetre’l a informació pública durant el termini de trenta dies i, si no\ns’hi formulen reclamacions o al·legacions, tenir per elevat automàticament aquest\nacord d’aprovació inicial a definitiva; adjudicar la concessió directament a la\nsocietat Aigües de Barcelona, Empresa Metropolitana de Gestió del Cicle Integral\ndel Aigua SA; formalitzar la concessió; i facultar l’Alcaldia per a la realització de\ntotes les actuacions encaminades a concretar, clarificar i executar el present acord.\nLa Sra. Recasens expressa el vot favorable de CIU, la Sra. Sánchez expressa el\nvot favorable del PSC, la Sra. Casanova expressa el vot favorable del PP, la Sra.\nSanz expressa l’abstenció del ICV-EUiA i el Sr. Portabella expressa el vot favorable\ndel UpB. S’aprova.\n20. Modificar parcialment per raó d’interès públic, la concessió administrativa\nper a la realització de les obres i l’explotació dels aparcaments públics subterranis\nsituats al passeig de Gràcia núm. 72 (entre els carrers Rosselló i Aragó) i núm. 34\n(entre els carrers Aragó i Gran Via de les Corts Catalanes), adjudicats pel Consell\nplenari, el 26 d’abril de 1966 i el 21 de desembre de 1964, respectivament, a\nl’empresa SABA Aparcamientos SA, per tal de restablir l’equilibri econòmic financer\ndel contracte, derivat del cost d’execució dels Projectes d’obres d’instal·lació i\nsubstitució d’ascensors, instal·lació d’una rampa d’entrada, i la substitució de les\nbaranes exteriors de l’aparcament, per import total d’1.905.486,95 euros (IVA\nexclòs) (Projecte d’obres a l’aparcament Passeig de Gràcia núm. 72, d’import\n1.514.949,25 euros, IVA exclòs; i Projecte d’obres a l’aparcament Passeig de\nGràcia núm. 34, d’import 390.537,70 euros, IVA exclòs), segons es determina als\nProjectes tècnics que s’aproven, d’acord amb l’art. 37.6 del Decret 179/1995, de\n16 de juny, pel qual s’aprova el Reglament d’obres, activitats i serveis de les\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nentitats locals i l’art. 163.2 del Reial Decret Legislatiu 2/2000, de 16 de juny, pel\nqual s’aprova el text refós de la Llei de Contractes de les Administracions\nPúbliques, aplicable al present contracte per raons temporals; formalitzar la\nmodificació contractual; i facultar l’Alcaldia per a la realització de totes aquelles\nactuacions encaminades a clarificar, concretar i executar el present Acord.\nEl Sr. Mestre manifesta que és conegut el desacord del seu grup amb la inversió\nque s’està duent a terme al passeig de Gràcia. Recorda que han dit repetidament\nque no és una inversió urgent i que hi ha altres prioritats molt més urgents a la\nciutat, i que a aquesta inversió cal sumar-hi la inversió prevista a la Diagonal.\nRemarca que al cost de la decisió del Govern municipal de dur a terme aquesta\ninversió al passeig de Gràcia ara cal afegir-hi el sobrecost que representen els 1,9\nmilions de compensació que s’han d’abonar amb relació al cànon de la concessió\nd’aquests aparcaments del passeig de Gràcia, arran de les exigències que la\nmateixa transformació urbanística del passeig comporta per als aparcaments i per\nals concessionaris.\nLa Sra. Recasens assenyala que no és la primera vegada que s’utilitza aquesta\nfórmula.\nLa Sra. Recasens expressa el vot favorable de CIU, la Sra. Sánchez expressa\nl’abstenció del PSC, la Sra. Casanova expressa l’abstenció del PP, el Sr. Mestre\nexpressa l’abstenció del ICV-EUiA i el Sr. Portabella expressa el vot favorable del\nUpB. S’aprova.\n21. Declarar d’utilitat municipal les instal·lacions esportives municipals del Camp\nmunicipal de futbol Nou Sardenya, del CEM Cotxeres Borbó, del CEM Guinardó, del\nCEM Sardenya, del CEM Bac de Roda, i del CEM Aiguajoc Borrell, d’acord amb els\ninformes i dictàmens que consten a l’expedient, als efectes del que preveu l’article\n9.9 de l’ordenança fiscal vigent 1.1 reguladora de l’Impost de Béns Immobles per a\nl’aplicació de la bonificació del 95% de la quota íntegra de l’IBI corresponent a\nl’exercici 2013 i successius.\nLa Sra. Casanova recorda que en el Ple de febrer del 2013 ja es va aprovar la\nmodificació de l’ordenança fiscal de l’IBI per incorporar la bonificació del 95% en\nfavor de les entitats que gestionen els centres esportius municipals i els centres\ncívics, després que el Govern central hagués modificat la Llei d’hisendes locals.\nExplica que en aquell moment ja van dir que hi estaven d’acord perquè era la\nmanera de garantir un tractament fiscal equitatiu, però que no entenen que a dia\nd’avui, després de 14 mesos, només cinc centres esportius es vulguin acollir a\naquest important benefici fiscal.\nLa Sra. Recasens precisa que el que avui estan fent és acordar la declaració\nd’utilitat pública, que és el requisit que han de complir les instal·lacions esportives\nper poder-se beneficiar d’aquesta bonificació. Afirma que els clubs i les fundacions\nja estaven exempts del pagament de l’IBI i que altres entitats estan en procés de\nregularització.\nLa Sra. Recasens expressa el vot favorable de CIU, la Sra. Sánchez expressa el\nvot favorable del PSC, la Sra. Casanova expressa el vot favorable del PP, el Sr.\nMestre expressa el vot favorable del ICV-EUiA i el Sr. Portabella expressa el vot\nfavorable del UpB. S’aprova.\nc) Proposicions\nV) Part d’impuls i control\na) Proposicions / Declaracions de Grup\nDel Grup Municipal PSC:\n22. La Comissió d’Economia, Empresa i Ocupació acorda que el Govern\nmunicipal destini 25 milions d’euros del superàvit obtingut l’exercici 2013 a\n\n3867\n\n\f3868\n\nGASETA MUNICIPAL DE BARCELONA\n\nNÚM. 21\n\nreforçar les polítiques actives d’ocupació i de suport a l’emprenedoria i al comerç\nde proximitat que realitza l’empresa municipal Barcelona Activa i l’àrea de comerç,\nconsum i mercats.\nLa Sra. Escarp recorda que es tractaran conjuntament els punts 22, 24 i 25, i\nque s’ha repartit als grups el nou text de la proposició del Grup d’ICV-EUiA (punt\n24), transaccionada amb el Grup del PP.\nEl Sr. Trullén manifesta que la proposició que planteja el seu grup vol ser un\nmissatge de suport i de reclam per a la potenciació de les polítiques que\nl’Ajuntament executa en els àmbits de l’ocupació i del suport a l’emprenedoria i al\ncomerç de proximitat. Assenyala que no s’estendrà en el context en què\ns’emmarca aquesta proposició, atès que ja ho ha fet en el primer punt de l’ordre\ndel dia. Afirma que, tanmateix, vol posar èmfasi en el fet que el Fons Monetari\nInternacional i l’OCDE recomanen al conjunt d’Espanya que impulsi polítiques\nactives d’ocupació, però que el Govern de l’Estat fa cas omís d’aquesta\nrecomanació, tal com ho reflecteix l’evolució dels recursos destinats a aquest\nàmbit.\nAssenyala que el conseller d’Empresa i Ocupació de la Generalitat de Catalunya\nva recordar recentment que la disminució de recursos prevista per a les polítiques\nactives d’ocupació se situarà enguany al voltant del 10%, que és una disminució\nque s’afegeix a l’acumulada durant els exercicis 2011 i 2012. Remarca que aquesta\nevolució és coincident amb la que s’ha produït a Barcelona Activa. En aquest\nsentit, explica que, mentre que el Govern municipal ha decidit incrementar els\nrecursos destinats al foment del creixement econòmic, a l’empresa, al turisme i a\nestabliments d’interès econòmic, ha reduït les dotacions pressupostàries dels\nprogrames de capacitació professional i de formació. Assenyala que el programa de\ncapacitació professional i ocupació ha passat de representar el 42% del total del\npressupost de Barcelona Activa el 2012 al 33% el 2013, i que la formació\nocupacional ha passat de suposar el 21% el 2012 al 14% el 2013.\nRemarca que tot això passa en un moment en què l’Ajuntament disposa de\nrecursos suficients per poder assumir un reforç de 25 milions d’euros en les àrees\nde polítiques actives d’ocupació i de suport a l’emprenedoria i al comerç de\nproximitat, tal com queda reflectit en la liquidació del pressupost municipal del\n2013. Afirma que aquest nou impuls que reivindiquen és el que l’actual conjuntura\neconòmica i social de la ciutat necessita, ja que permetria revertir l’evolució\ndecreixent dels programes que gestiona Barcelona Activa i alinear l’estratègia\nmunicipal amb les recomanacions econòmiques del Fons Monetari Internacional i\nl’OCDE.\nManifesta que no precisaran la concreció de l’aportació d’aquests 25 milions en\ndiferents programes, però que es permeten apuntar algunes línies d’actuació que\npodrien ser de gran utilitat, atesa l’actual conjuntura del mercat de treball a la\nciutat. Explica que seria molt positiu poder reforçar els programes de formació\nocupacional, i sobretot els programes enfocats a la reorientació dels perfils\nprofessionals cap a sectors amb capacitat d’ocupació, que és el que sovint\ns’anomenen programes per al reciclatge professional. Així mateix, opina que també\nseria convenient reforçar el Programa d’inserció sociolaboral i el Programa\npersonalitzat de recerca de feina, dirigits a millorar l’ocupabilitat de col·lectius en\nrisc d’exclusió i de persones amb un baix grau d’autonomia. Pel que fa a això,\nrecorda que el Grup d’UpB ja va demanar reforçar aquests programes en la\nproposició que va presentar ahir en la Comissió de Qualitat de Vida, a la qual el\nseu grup va donar suport. Afirma que també seria molt positiu reforçar els\nprogrames de suport a l’emprenedoria en àmbits com el suport a la recerca de\nfinançament, la facilitació d’espais d’incubació empresarial o de coworking per a\nmicroempreses, o l’assessorament individualitzat en els aspectes clau dels procés\nemprenedor, com ara els tràmits per a la creació d’empreses, les darreres\ntècniques de màrqueting existents, l’estudi de mercat i el pla d’empresa.\nExplica que aquests són només alguns exemples d’actuacions que es podrien\nimpulsar o reforçar amb els nous recursos que planteja la proposició. Afirma que\nes tracta d’actuacions que estan clarament alineades amb les mesures que\nplantegen els grups d’ICV-EUiA i d’UpB en les seves corresponents proposicions, a\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nles quals donen suport. Opina que, ara més que mai, l’Ajuntament ha de posar la\nseva solvència econòmica al servei de les persones.\nLa Sra. Sanz manifesta que en el debat del primer punt de l’ordre del dia sobre\nel balanç de Barcelona Activa i en la compareixença que han presentat ja ha\nquedat palesa la necessitat de reforçar els programes de capacitació professional i\nd’ocupació, per tal d’atendre i incorporar al mercat laboral les persones en situació\nd’atur.\nAgraeix la transacció proposada pel Grup del PP, i afirma que la proposta es\nconcentra en els anys 2014 i 2015 perquè no es volen tornar a trobar en la situació\nque abans han analitzat, amb un volum d’atesos de prop de 19.000 persones, que\nal seu parer són poques tenint en compte el volum de persones que avui es troben\na l’atur. Explica, en relació amb un comentari que ha fet abans la Sra. Recasens,\nque a ningú no li agrada que hi hagi moltes persones que hagin de ser ateses\nperquè es troben a l’atur, però que reduir la seva atenció no fa desaparèixer el\nproblema. Assenyala que, segons les dades globals que ha proporcionat el\nGovern,el 2011 Barcelona Activa atenia 50.000 persones, mentre que el 2013 ha\natès 44.500 persones. Opina que aquesta disminució demostra la necessitat de fer\nesforços per incrementar els recursos, ja que el nombre de persones aturades no\nés menor, sinó que és similar.\nRecorda que ja han dit altres vegades que el projecte Barcelona Creixement no\nha fet res davant l’augment de la desigualtat a la ciutat. Remarca que aquesta\nestratègia, lluny de seguir els bons resultats del Pacte per l’ocupació, només va\ndedicar una de les seves 30 mesures a l’atenció i l’acompanyament de les persones\naturades.\nAfirma que l’Ajuntament té recursos per incrementar les polítiques d’ocupació i\nque, per tant, votaran a favor de la proposició del Grup del PSC. Explica que no\nrepetirà el debat anterior, però que primer el Govern ha dit que no tenia prou\ndiners per a aquestes polítiques, mentre que després ha al·ludit a arguments\ntècnics per no fer-ho. D’altra banda, manifesta que també donaran suporta la\nproposició del Grup d’UpB, atès que creuen que va en la mateixa direcció d’enfortir\nels plans d’ocupació, especialment des del Tercer Sector i les microempreses.\nDestaca que és clau tenir present l’economia social solidària, ja que és un sector\nque, tot i no rebre ni el suport ni l’acompanyament suficients, se n’està sortint. En\naquest sentit, opina que si rebés el suport de Barcelona Activa i del Govern encara\nobtindria resultats millors.\nFinalment, recorda que hi havia una proposta d’emprenedoria social, i pregunta\nquina és la voluntat del Govern municipal en aquest àmbit.\nEl Sr. Portabella explica que un dels sis punts que van pactar amb el Govern en\nla negociació dels pressupostos era tenir nous plans d’ocupació destinats a entitats\ni microempreses. Afirma que van pactar aquest punt perquè creuen que els plans\nd’ocupació són positius. En relació amb això, llegeix un paràgraf de la Unió\nEuropea de finals del 2013 en relació amb l’anàlisi específica del mercat laboral\nespanyol: «Les polítiques actives d’ocupació encara tenen un paper insuficient en\nla promoció de la mobilitat laboral i en la reducció de la desigualtat laboral i\nformativa. Reforçar les polítiques actives d’ocupació ha d’ajudar a activar els\naturats i millorar les seves habilitats». Explica que, a més, pensen que bona part\ndel model de la ciutat es basa justament en les entitats, les associacions, les\nmicroempreses i les ONG, que avui pateixen molt per poder pagar el lloguer dels\nlocals i els serveis i per poder atendre les seves necessitats.\nManifesta que votaran a favor de la proposició del Grup d’ICV-EUiA, però que\ns’abstindran pel que fa a la proposició del Grup del PSC perquè comparteixen\nideològicament el que planteja, però creuen que és incompatible amb la Llei\nd’estabilitat pressupostària.\nEl Sr. Mulleras assenyala que intervindrà amb relació a la proposició del Grup del\nPSC i que la Sra. Casanova ho farà amb relació a les altres dues proposicions.\nExplica que comparteixen el contingut de la proposició del Grup del PSC, en el\nsentit de reforçar les polítiques d’ocupació i de suport a l’emprenedoria i al comerç\nde proximitat, però que no entenen que un partit que ha governat l’Ajuntament\ndurant molts anys i que aspira a tornar governar-lo plantegi una cosa que sap que\ntècnicament no és possible perquè el marc legislatiu vigent ho impedeix. Remarca\n\n3869\n\n\f3870\n\nGASETA MUNICIPAL DE BARCELONA\n\nNÚM. 21\n\nque la llei actual diu que el superàvit s’ha de destinar a reduir deute, tret que hi\nhagi una font d’ingressos alternativa. Afirma que, en aquest cas, la tresoreria que\ngenera el superàvit es pot utilitzar temporalment fins que es materialitzi la nova\nfont d’ingressos.\nExplica que, tal com ha dit abans, troba curiós que el Grup del PSC no hagi\npresentat cap al·legació a la modificació de crèdit de 100 milions d’euros, ja que\naixò li hauria permès expressar les seves consideracions sobre el destí d’aquests\ndiners. En aquest sentit, opina que és contradictori pretendre actuar ara sobre un\nsuperàvit sobre el qual no s’ha plantejat cap tipus de reclamació ni d’al·legació.\nAfirma que l’única manera de dur a terme la proposició que es planteja seria\nfent dèficit, cosa a la qual el seu grup no pot donar suport perquè va contra la\nnormativa. A més, remarca que fer dèficit també suposaria que l’Ajuntament\nhauria de ser tutelat a través d’un Pla econòmic i financer (PEF) de la Generalitat i\nhipotecaria els propers exercicis de l’Ajuntament, ja que caldria recuperar el dèficit\ngenerat.\nLa Sra. Casanova manifesta que, tenint en compte l’elevat nivell d’atur que hi ha\nactualment, creuen que és adient que l’Ajuntament enforteixi els serveis i els\nprogrames de l’àrea de capacitació professional, de formació i d’ocupació, ja que té\nsolvència econòmica per fer-ho. Explica que creuen que això ho ha de fer dotantlos de més diners, sempre que tinguin com a objectiu final incorporar més\npersones aturades al mercat laboral. Assenyala que per això agraeix al Grup d’ICVEUiA que hagi acceptat la transacció del seu grup.\nAfirma que per crear llocs de treball no només cal millorar l’ocupabilitat de les\npersones aturades, sinó que també cal reforçar la política d’empresa i\nemprenedoria. Explica que pensen que l’actuació de l’Ajuntament es pot reforçar\nper aquesta doble via, per tal de casar l’oferta amb la demanda del mercat de\ntreball.\nQuant a la proposició del Grup d’UpB, manifesta que el seu grup defensa que\nl’Ajuntament intensifiqui els vincles amb les entitats, les associacions, les ONG i les\nmicroempreses. Afirma que l’Ajuntament pot i ha d’afavorir l’activitat i la creació\nde llocs de treball en aquestes entitats, però que té molts instruments que es\ndemostren eficaços i eficients per fer-ho, com la línia de subvencions, tant\nl’ordinària com l’extraordinària, per a aquestes entitats que presten serveis\nd’interès general, la formalització de convenis per donar estabilitat a les entitats en\nla realització de projectes continuats d’interès general o d’utilitat municipal, o la\ncontractació responsable i les clàusules socials de contractació de l’Ajuntament. En\naquest sentit, explica que no són partidaris d’utilitzar els plans d’ocupació a aquest\nefecte, tret dels que van dirigits a les persones vulnerables i/o en risc d’exclusió\nsocial, ja que l’experiència d’anys anteriors els va demostrar que, amb els plans\nd’ocupació, només es van aconseguir llocs de treball per a sis mesos i d’escassa\nqualitat. Afirma que per aquest motiu s’abstindran.\nLa Sra. Recasens manifesta que votaran en contra de la proposició del Grup del\nPSC, i opina que aquest grup ha fet servir la «tècnica populista» de distribuir en\nquatre o cinc comissions l’aplicació del superàvit perquè quedi ben repartit.\nExplica que sembla que encara no s’ha entès que el superàvit serveix per\neixugar el dèficit acumulat que hi havia de 800 milions d’euros. Recorda que ja han\ndit diverses vegades que el que estan fent és retornar a l’equilibri i complir amb les\nlleis d’estabilitat pressupostària. A més, remarca que estan superant el sostre de\ndespesa per aplicar aquests diners, atès que tenen una font d’ingressos\nextraordinaris. Així mateix, assenyala que el superàvit només es pot aplicar a\ninversions i no pas a despesa corrent. Afirma que són molts els arguments que fan\nque la proposició no tingui cap tipus de validesa des del punt de vista jurídic i que,\nper tant, és impossible donar-hi suport.\nPel que fa a la proposició del Grup d’ICV-EUiA, explica que hi donaran suport\nperquè creuen que sempre és positiu enfortir els serveis i programes de formació i\ncapacitació professional que ofereix Barcelona Activa. A més, recorda que ja ha dit\nabans que estan en ple procés de dissenyar nous projectes i nous programes.\nDestaca que la creació d’ocupació és la primera prioritat del Govern i que estan\ntreballant des del principi del mandat en aquesta línia.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEn relació amb les dades que ha donat abans el Sr. Portabella, explica que\nl’aportació municipal el 2011 va ser del 40%; el 2012, del 50%, i el 2013, del\n70%. Afirma que, per tant, l’Ajuntament ha reforçat en tot moment les polítiques\nd’ocupació mitjançant les seves aportacions. D’altra banda, recorda que el 2011 va\nser un any expansiu a causa del conveni amb el SOC, que aportava 25 milions\nd’euros. Explica que per això hi ha dues puntes d’increment de beneficiaris, però\nque actualment es donen els nivells d’atenció que hi havia abans d’aquesta\naportació especial.\nDestaca que recentment s’ha fet una campanya de comunicació perquè la gent\naturada o que vulgui crear una empresa s’adreci a Barcelona Activa per trobar-hi\nrespostes. Explica que no sap si és gràcies a aquesta campanya, però que s’ha\nincrementat un 37,9% el nombre de persones ateses, amb un total de 8.372\npersones ateses el primer trimestre del 2014.\nReitera que hi ha 47.899 participants, xifra que representa un increment del\n61,7%. A més, destaca que en el primer trimestre del 2014 s’ha produït un\nincrement del 74% de participants en assessorament personalitzat i del 62% en el\nservei d’orientació i recursos de feina grupal. Assenyala que, tanmateix, no es\nvolen fixar tant en el nombre de participants com en les ràtios d’inserció laboral.\nAfirma que per això estan treballant amb la Generalitat i el SOC per tenir accés a\nles bases de dades. Explica que el que ara fan és trucar a les persones que han\npassat per Barcelona Activa per preguntar-los si encara estan a l’atur o necessiten\nserveis, però que tot això pot millorar amb un acord amb el SOC per tenir dades\nreals i poder trucar a les persones que en aquest moment estan registrades a\nl’atur.\nPel que fa a l’ocupabilitat, afirma que estan fent molts esforços per adequar els\nperfils professionals per tal que responguin a les necessitats del mercat laboral\nactual i per passar de l’atenció grupal a una atenció individualitzada de més\nqualitat. Destaca que també han triplicat l’atenció a persones en risc d’exclusió, ja\nque s’ha passat de les 500 persones ateses en el programa PILS de 2011 a 1.500\npersones ateses actualment.\nManifesta que votaran a favor de la proposició del Grup d’UpB. Afirma que es\ncomprometen a tirar endavant nous programes destinats a l’ocupació els mesos de\njuny i juliol, i a fer que, per exemple, el programa «Barcelona crea ocupació»\ndisposi d’una reserva específica destinada a entitats, associacions i ONG.\nEl Sr. Trullén precisa que no han presentat al·legacions a l’expedient de\nmodificació de crèdit de 100 milions d’euros perquè s’oposen a l’operació de\nBAMSA. Explica que per això han presentat un recurs potestatiu de reposició que\ndemà es debatrà en el Consell Plenari. D’altra banda, afirma que si hi ha voluntat\npolítica de tirar endavant canvis per part del conjunt de forces polítiques, es pot\nenfortir el finançament de les polítiques actives d’ocupació.\nLa Sra. Sanz agraeix el suport de tots els grups a la proposició del seu grup.\nAfirma que és important el compromís del Govern municipal d’enfortir i\nincrementar els serveis per generar més inserció laboral, però que vol insistir que\ncal que les administracions promoguin una inserció laboral estable i de qualitat.\nExplica que avui el mercat laboral s’està precaritzant i que això es deu a moltes\nmesures, però sobretot a la reforma laboral impulsada pel Govern del PP en l’àmbit\nestatal, que al seu parer facilita i incentiva aquesta situació.\nDiu a la Sra. Casanova que, malgrat que s’ha reduït en 2.300 persones l’atur a\nl’Estat espanyol, continua havent-hi 2 milions de llars amb tots els membres en\nsituació d’atur.\nFinalment, assenyala que els informes del Govern diuen que «Barcelona Activa\nha creat 9.700 llocs de treball». En aquest sentit, precisa que ella demanava dades\nsobre aquesta creació de llocs de treball en què Barcelona Activa hi ha intervingut\ndirectament i no pas la informació que se’ls va presentar en el Consell\nd’Administració.\nEl Sr. Portabella agraeix el suport dels grups que han votat a favor de la\nproposició del seu grup.\nLa Sra. Recasens expressa el vot contrari de CIU, el Sr. Trullén expressa el vot\nfavorable del PSC, el Sr. Mulleras expressa el vot contrari del PP, la Sra. Sanz\n\n3871\n\n\f3872\n\nGASETA MUNICIPAL DE BARCELONA\n\nNÚM. 21\n\nexpressa el vot favorable del ICV-EUiA i el Sr. Portabella expressa l’abstenció del\nUpB. Es rebutja.\nDel Grup Municipal PP:\n23. La Comissió d’Economia, Empresa i Ocupació acorda: Que el Govern\nmunicipal introdueixi rebaixes fiscals en favor dels barcelonins, dels autònoms i de\nles petites i mitjanes empreses de Barcelona que incloguin, entre d’altres, una\nrebaixa mínima del 10% de l’IBI i de les taxes funeràries de Cementiris de\nBarcelona.\nEl Sr. Mulleras explica que l’Ajuntament de Barcelona ha obtingut 200 milions\nd’euros de superàvit en dos anys i que les empreses municipals també estan\ngenerant beneficis, com ara Cementiris de Barcelona, que ha obtingut 7 milions\nd’euros de beneficis els últims dos anys. A més, recorda que en la darrera sessió\ndel Plenari de l’Ajuntament de Barcelona es va expressar el rebuig al superàvit de\nl’Ajuntament de Barcelona el 2013. Afirma que el seu grup sempre defensarà una\ngestió eficient i el superàvit enfront del dèficit, però que cal tenir un superàvit\nraonable, ja que una administració pública ha de prioritzar el benefici social per\nsobre del benefici purament financer.\nManifesta que, a fi d’evitar que aquest any torni a haver-hi un superàvit\nexcessiu, plantegen disminuir la fiscalitat i incrementar la despesa, atès que aquest\nsuperàvit s’ha generat perquè hi ha hagut més ingressos que despeses. Explica\nque creuen que els ciutadans no poden entendre que el Govern municipal tingui un\nsuperàvit important i, en canvi, cada any apugi els impostos.\nLa Sra. Sánchez explica que el seu grup votarà en contra de la proposició\nperquè l’argument que el Govern municipal no ha donat continuïtat al canvi de\ntendència fiscal que va introduir el Grup Municipal del PP a Barcelona el 2012\ncontrasta amb les polítiques que ha impulsat el PP des del Govern de l’Estat des de\nl’exercici 2012 fins a l’actualitat. Remarca que aquestes polítiques no respecten el\nprincipi de l’autonomia local i incrementen la pressió fiscal en l’àmbit local.\nManifesta que el seu grup hauria entès que el Govern central hagués pres mesures\nper exigir a les corporacions locals que complissin amb allò establert per la Llei\nd’hisendes locals pel que fa a la necessitat de tenir els valors cadastrals\nactualitzats, però que no comparteixen que decidís saltar-se el principi de\nl’autonomia local i intercedir en la determinació del tipus impositiu de l’IBI, que és\nuna competència que recau en cada municipi.\nD’altra banda, assenyala que les taxes funeràries, de cementiris i de cremació\nresponen a un gran nombre de casuístiques diferents i que, per tant, no entenen\nque es demani una disminució global del 10%. A més, opina que no es pot barrejar\nel debat sobre la gestió pressupostària del Govern amb el nivell de pressió fiscal\nque cal tenir en cada moment. Explica que creuen que el superàvit del 2013 és\nfruit d’una manca de projecte per part del Govern municipal, motiu pel qual\ndemanen que el Govern municipal posi tots els recursos de l’Ajuntament al servei\nde les creixents necessitats socials que avui té Barcelona.\nDiu a la Sra. Recasens que el seu grup no fa«populisme», sinó que vol\nsolucionar els problemes de la ciutadania de la millor manera possible. Afirma que,\nsi el Govern no sap com repartir el superàvit, el seu grup té propostes per fer-ho,\ntal com es va posar de manifest en la roda de premsa que va fer ahir el\nSr. Collboni, en la qual va plantejar sis propostes per invertir els 140 milions de\nsuperàvit.\nEl Sr. Mestre opina que el Grup del PP és molt atrevit en demanar una\ndisminució fiscal perquè els impostos municipals vigents són els que aquest grup\nva votar el 2012 amb el Grup de CiU, que s’han prorrogat el 2013 i el 2014.\nManifesta que votaran en contra d’aquesta proposició perquè els sembla que és\nun exemple clar de populisme en la línia del que practica l’alcaldessa de Madrid en\nfer declaracions amb relació a algunes taxes de l’Ajuntament de Madrid. Explica\nque no arriben a entendre quina és la intencionalitat de la proposició i, en aquest\nsentit, opina que o bé hi ha un problema de falta de coherència o bé al Grup del PP\nli falla la memòria. Recorda que el 2011, en el Reial decret llei 20/2011del Govern\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nespanyol, de mesures urgents en matèria pressupostària, tributària i financera, es\nva introduir un increment de tipus impositiu de l’IBI coma mesura d’aplicació\ntransitòria i excepcional per als anys 2012 i 2013. Assenyala que, tanmateix, el\n2013 es va aprovar la Llei 16/2013, en la qual s’estableix que «es dotarà de\ncontinuïtat l’increment del tipus impositiu de l’IBI establert el desembre del 2011».\nRemarca que el Grup del PP presenta avui una proposició en què demana\nrebaixes fiscals per atenuar els efectes d’unes polítiques impulsades pel Govern\ncentral del PP i que ha defensat reiteradament en la Comissió o en el Plenari\nmunicipal. En aquest sentit, qualifica aquesta proposta d’exercici de populisme, de\nfalta de coherència política i de falta d’honestedat política. Opina que, si realment\nel Grup del PP vol que es produeixin rebaixes fiscals, ha de parlar-ho al si del seu\npartit i al Congrés de Diputats, que són els responsables dels impostos als quals es\nrefereix.\nEl Sr. Portabella manifesta que el seu grup també hi vota en contra i subscriu la\nintervenció del Sr. Mestre, ja que recorda que el PP ha apujat l’IRPF, l’IVA i l’IBI, i\nha modificat les pensions. A més, remarca que el Govern de l’Estat ha fet uns\npressupostos per al 2014 en què no es preveuen partides de despesa de capitalitat\nde Barcelona que existien des de fa molts anys i ha incomplert compromisos\nadquirits amb les institucions catalanes, com ara en relació amb l’estació de tren\nde la Sagrera.\nAssenyala que les taxes funeràries que són vigents actualment són les que el\nGrup del PP va pactar el 2012. A més, afirma que les taxes de cremació són\ninferiors a les de Madrid. D’altra banda, explica que no entén per què el Grup del\nPP parla de Cementiris, que és una empresa ben gestionada i que no té pèrdues.\nPregunta als representants d’aquest grup si volen que les empreses públiques\ntinguin pèrdues per poder demanar que es privatitzin.\nExplica que, des del seu punt de vista, també és incongruent que el Grup del PP\naprovi el pressupost del 2012 i després voti en contra de la seva liquidació, que\ndigui que no vol aprovar les ordenances fiscals i demani que es modifiquin a la\nmeitat de l’exercici, o que vulgui canviar l’IBI, que és un impost «sagrat». Pel que\nfa a això, recorda que l’IBI representa 580 milions d’euros en la liquidació del\n2012, que és una xifra que suposa el 47% dels ingressos propis de l’Ajuntament i\nel 23% dels ingressos totals. Diu al Sr. Mulleras que, si vol ajudar els barcelonins,\nels autònoms i les pimes, demani que es rebaixi l’IVA, que s’ha incrementat del 8%\nal 21% en centres esportius i culturals.\nLa Sra. Recasens manifesta que està contenta que hagi imperat el seny en totes\nles proposicions i que les coses quedin com estan. Explica que el Govern està fent\nles coses bé i està preservant unes finances sanejades en uns moments\ncomplicats, tot i que entén que a vegades es puguin fer propostes populistes,\nperquè a tothom li agrada fer molta més despesa, donar molts més serveis i\nabaixar els impostos.\nDiu al Sr. Mulleras que si s’abaixen els ingressos, la despesa també baixa.\nAfirma que, per tant, el que fa el Govern és garantir l’estabilitat pressupostària i\nles finances sanejades, però sense deixar d’incrementar la despesa allà on creu\nque és necessària, com és el cas de les polítiques de lluita contra la crisi o les\npolítiques socials. A més, destaca que, malgrat tenir els pressupostos prorrogats,\nany rere any han anat fent modificacions de crèdit que han garantit els\npressupostos suficients per donar resposta als ciutadans.\nManifesta que no estan d’acord amb la proposició que planteja el Grup del PP\nper diverses raons. Afirma que és bastant curiós que el mateix partit que demana\ndes de l’Estat que tots els municipis incrementin un 10% el tipus impositiu ara\ndemani que es rebaixin. D’altra banda, assenyala que a la ciutat s’ha pogut\ngarantir l’autonomia suficient, a través dels topalls, per impedir aquest augment\ndel 10% que decretava la llei estatal. En aquest sentit, destaca que Barcelona és\nl’únic municipi on, gràcies al manteniment dels topalls, els ciutadans no han tingut\naquest increment.\nAgraeix a la Sra. Sánchez la responsabilitat que ha mostrat pel que fa als valors\ncadastrals i al Sr. Portabella que hagi remarcat la importància de preservar l’IBI.\nExplica que el Govern s’acull a la llei estatal que ha fet una reforma sobre\nl’actualització dels valors cadastrals, abandonant els antics sistemes de ponències,\n\n3873\n\n\f3874\n\nGASETA MUNICIPAL DE BARCELONA\n\nNÚM. 21\n\nque eren costosos i complicats per als municipis, i que la gerent del Cadastre ha\nfet noves propostes que són positives.\nRemarca que els serveis de cremació són més cars a Bilbao, Terrassa, Sant\nSebastià, Còrdova, Madrid, Utrera, Reus, Santa Coloma de Gramanet, Almeria,\nSalamanca, Roques Blanques, Mataró, Sitges i l’Hospitalet. Afirma que la ciutat de\nBarcelona no té unes taxes de cementiri elevades i que ha mantingut aquestes\ntaxes congelades durant el 2012, el 2013 i el 2014, mentre que el 2011 només es\nva apujar l’IPC. A més, explica que el servei de Cementiris només suposa el 8%\nsobre el total de la factura dels serveis funeraris i que hi ha un munt d’exempcions\nprevistes perquè les persones vulnerables es puguin acollir a les diferents\ntipologies de taxes dels serveis.\nEl Sr. Mulleras afirma que, quan el PP va arribar al Govern d’Espanya, es va\ntrobar un país en fallida on tothom es preguntava quan arribaria el rescat, però\nque aquest rescat no ha arribat mai gràcies a les reformes que ha posat en marxa\nel Govern. Destaca que amb això s’ha evitat el que ha passat a Grècia i a Portugal:\nles baixades de pensions, els acomiadaments massius de funcionaris de\nl’Administració i la retirada del subsidi d’atur a molts aturats. A més, remarca que\nsi el Govern espanyol va augmentar els impostos és perquè el país estava en\nfallida. En aquest sentit, afirma que si el Govern espanyol tingués un superàvit del\n6% del seu pressupost com el que té l’Ajuntament abaixaria els impostos.\nD’altra banda, manifesta que no és cert que l’Ajuntament no pogués rebaixar\nl’IBI. Explica que l’Ajuntament podia haver-ho fet el 2014 modificant el tipus\nimpositiu, i que si no ho va fer és perquè no va voler. Així mateix, afirma que no\nés acceptable que es digui que les ordenances vigents són del Grup del PP. En\naquest sentit, recorda que el seu grup no ha pactat les ordenances fiscals dels\nanys 2013 i 2014 perquè ha demanat una baixada d’impostos que l’alcalde Trias\nno ha volgut incorporar i perquè va introduir una tendència fiscal a la baixa el 2012\nque el Govern municipal no ha continuat després.\nOpina que alguns regidors de la Comissió que també formen part del Consell\nd’Administració de Cementiris es contradiuen, ja que en el Consell d’Administració\ndiuen que es plantegen per què hi ha beneficis i al mateix temps les taxes i els\npreus són tan alts, mentre que en la Comissió expressen tot el contrari.\nReitera que els ciutadans no entenen que l’Ajuntament tingui el superàvit que té\ni que empreses com Cementiris obtinguin grans beneficis i que, en canvi, ells\nestiguin pagant els impostos més alts d’Espanya. Afirma que el superàvit és un clar\nindicador que es poden abaixar impostos, perquè no és més que la diferència entre\nels ingressos i les despeses, i que l’alcalde Trias ho podia haver fet el 2014.\nManifesta que el canvi de tendència fiscal que el seu grup va introduir el 2012\ns’ha vist trencat, no només per l’increment del 10% de l’IBI, sinó també per\nl’increment dels preus públics que van pactar els grups de CiU i UpB per a l’any\n2014. Conclou que el seu grup continuarà demanant una rebaixa d’impostos\nperquè creu que no és acceptable compaginar el superàvit actual amb la fiscalitat\nmés alta d’Espanya.\nLa Sra. Recasens expressa el vot contrari de CIU, la Sra. Sánchez expressa el\nvot contrari del PSC, el Sr. Mulleras expressa el vot favorable del PP, el Sr. Mestre\nexpressa el vot contrari del ICV-EUiA i el Sr. Portabella expressa el vot contrari del\nUpB. Es rebutja.\nDel Grup Municipal ICV-EUiA:\n24. La Comissió d’Economia, Empresa i Ocupació acorda: Implementar un Pla de\nreforç amb mesures destinades a l’increment i l’enfortiment de tots els serveis i\nprogrames de formació i capacitació professional que ofereix Barcelona Activa, per\ntal de poder atendre més persones en situació d’atur, durant el 2014 i el 2015.\nLa Sra. Recasens expressa el vot favorable de CIU, el Sr. Trullén expressa el vot\nfavorable del PSC, la Sra. Casanova expressa el vot favorable del PP, la Sra. Sanz\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova amb el redactat següent:\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Comissió d’Economia, Empresa i Ocupació acorda: Implementar un Pla de\nreforç amb mesures destinades a l’increment i l’enfortiment de tots els serveis i\nprogrames de formació i capacitació professional que ofereix Barcelona Activa, per\ntal de poder atendre i incorporar més persones en situació d’atur al mercat laboral,\ndurant el 2014 i el 2015.\nDel Grup Municipal UpB:\n25. La Comissió d’Economia, Empresa i Ocupació acorda instar el Govern\nmunicipal a concretar nous plans d’ocupació destinats a entitats, associacions,\nONG i microempreses, en un termini de 3 mesos.\nLa Sra. Recasens expressa el vot favorable de CIU, el Sr. Trullén expressa el vot\nfavorable del PSC, la Sra. Casanova expressa l’abstenció del PP, la Sra. Sanz\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\nb) Proposicions amb contingut de Declaració institucional\nc) Precs\nDel Grup Municipal PSC:\n26. Que el Govern municipal insti al Govern de la Generalitat a modificar la Llei\n5/2012, de 20 de març, de mesures fiscals, financeres i administratives i de\ncreació de l’impost sobre les estades en establiments turístics per tal que els\nrecursos provinents d’aquest impost gestionats per l’Ajuntament de Barcelona\npuguin ser destinats a la compensació de les externalitats negatives que el turisme\npot generar, en especial a les àrees amb una major pressió turística, a la nostra\nciutat.\nLa Sra. Sánchez assenyala que el Govern municipal ha manifestat en diverses\nocasions que l’impost sobre estades en establiments turístics era finalista, com ara\nen la resposta que va donar la Sra. Recasens en la sessió de la Comissió de\nnovembre del 2013, en la qual es va aprovar una proposició del Grup d’ICV-EUiA\nque demanava el mateix que es planteja en aquest prec.\nManifesta que consideren que l’actual text legislatiu dóna cabuda al fet que el\nGovern pugui destinar els recursos a allò que la resta de grups han demanat en\ndiverses ocasions. Recorda que fa dos anys el seu grup va presentar una\nproposició al districte de Ciutat Vella que demanava la creació d’un fons específic\nper millorar la qualitat de vida dels veïns i veïnes d’aquest districte amb els\nrecursos derivats de la recaptació de l’impost sobre les estades dels establiments\nturístics, i compensar les externalitats negatives que pot generar una excessiva\naglomeració turística en determinades zones de la ciutat.\nExplica que creuen que el redactat de la Llei 5/2012 hauria d’incorporar en\nl’article 116.3 que el percentatge gestionat per les administracions locals pugui ser\ndestinat a l’impuls del turisme sostenible, responsable i de qualitat, i a la protecció,\nla preservació, la recuperació i la millora dels recursos turístics.\nLa Sra. Recasens assenyala que aquest tema ha estat objecte de debat\nperiòdicament i que el seu grup nega la major, ja que no li agrada parlar de les\nexternalitats negatives que genera el turisme, sinó de l’encaix entre el turisme i la\nciutat. Explica que, per tant, no es tracta només de promocionar el turisme com\nuna font de riquesa de la ciutat,de descentralitzar-lo i de desestacionalitzar-lo, sinó\ntambé de gestionar aquest encaix entre el turista i el resident. En aquest sentit,\nafirma que el Govern s’ha dotat d’una sèrie d’instruments i de plans per fer tot\naixò possible. A més, remarca que els recursos provinents de l’impost sobre les\nestades en establiments turístics es destinen, tal com marca la llei, a promocionar\nel turisme, però que aquesta promoció del turisme responsable i sostenible no\ndeixa d’estar vinculada a la minimització de les externalitats negatives del turisme.\nAssenyala que, des d’aquest punt de vista, el Govern no només actua amb grans\nplans, com els plans de turisme de districte, sinó també amb la gestió d’espais\n\n3875\n\n\f3876\n\nGASETA MUNICIPAL DE BARCELONA\n\nNÚM. 21\n\nturístics com el parc Güell, la Sagrada Família, la Rambla, el Pla de mobilitat\nturística i el Pla de seguretat turística.\nManifesta que, per tant, destinen la taxa turística a desplegar aquests\ninstruments per descentralitzar i desestacionalitzar el turisme, ja que una manera\nde fer front als impactes negatius del turisme és portar-lo a la resta de districtes\nde la ciutat a través dels plans de turisme de districte. Es refereix a accions com el\ndesenvolupament d’aplicacions de districte en aquells que comencen a tenir\ndesplegats els plans de turisme, l’establiment de sistemes de megafonia sense fil a\nles platges, la senyalització turística i la millora de l’accessibilitat dels museus.\nD’altra banda, recorda que el 50% d’aquests ingressos es destinen a Turisme de\nBarcelona.\nEs dóna per tractat.\nDel Grup Municipal PP:\n27. Que el Govern municipal desenvolupi abans del 30 de juny les regulacions\nde tots els espais d’ordenació singular establerts en la nova normativa de\nterrasses, a fi d’aprofitar el període estival i mantenir un termini realista per a\nl’adaptació de les terrasses existents.\nEl Sr. Mulleras recorda que l’ordenança de terrasses, aprovada el desembre del\n2013, preveu en el capítol 6 les ordenacions singulars per a espais públics de\ncaracterístiques especials, ja sigui pel seu ús intensiu o per les seves\ncaracterístiques arquitectòniques, urbanístiques o turístiques. Explica que, malgrat\nque hi ha una moratòria d’un any per adaptar-s’hi, el sector està neguitós per la\nincertesa que suposa no disposar encara de l’ordenació singular, atès que ha de fer\nprevisions per adaptar o instal·lar-les terrasses.\nLa Sra. Recasens manifesta que comparteixen el prec i que per això estan\ntreballant de manera intensa per intentar regular les ordenacions singulars, que és\nuna tasca liderada per Hàbitat Urbà i l’àmbit d’Economia, Empresa i Ocupació.\nAfirma que tenen el compromís i la voluntat de tenir definides les regulacions dels\nespais singulars entre l’estiu i abans de finals d’any, però que es comprometen a\nconcretar una part d’aquestes ordenacions abans de l’estiu. Assenyala que és una\ntasca que no resulta fàcil, perquè calen moltes negociacions amb els gremis\nafectats per tirar endavant cadascuna de les regulacions.\nAfirma que treballen des de dos àmbits: el de ciutat,impulsat des d’Hàbitat\nUrbà, i el de districte, liderat pels districtes conjuntament amb l’Institut del\nPaisatge Urbà. Explica que en l’àmbit de ciutat s’han iniciat quatre espais singulars\nd’especial rellevància: la rambla Catalunya, el passeig de Gràcia, el Paral·lel i la\nDiagonal. A més,remarca que creuen que cal aprofitar el fet que algunes\nd’aquestes importants vies públiques estan en obres. Explica que en l’àmbit de\ndistricte els ritmes són diferents, però que intentaran tenir regulats alguns dels\nespais singulars importants abans de l’estiu.\nEl Sr. Mulleras manifesta que agraeix l’acceptació del prec en el sentit que\ns’estan desenvolupant aquestes ordenacions singulars. Explica que entén que això\nes fa a través dels districtes i de dues àrees de l’Ajuntament, Hàbitat Urbà i\nPromoció Econòmica, però que demana que Promoció Econòmica lideri el\ndesenvolupament de les ordenacions per tot l’impacte que tenen en l’àmbit\neconòmic. Opina que, tenint en compte que la moratòria per adaptar-se a aquestes\nregulacions és d’un any, cal celeritat per projectar-les i consensuar-les, atès\nl’impacte econòmic que tenen per al sector. Afirma que, si es vol aprofitar la\ntemporada d’estiu i que aquesta ordenança serveixi per ajudar a reactivar\nl’economia, l’Ajuntament ha de desenvoluparles ordenacions singulars al més aviat\npossible.\nEs dóna per tractat.\nDel Grup Municipal ICV-EUiA:\n28. Atès l’adjudicació a la Cambra de Comerç del servei de l’Oficina d’Atenció a\nl’Empresa, que es lliurin en la mateixa Comissió: 1. Els objectius qualitatius i\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nquantitatius sobre els que es fixaran les quantitats variables per al 2014. 2. Els\npagaments realitzats a la Cambra de Comerç pels serveis prestats durant el 2013,\nespecificant en contraprestació de quins serveis han estat fets.\nLa Sra. Sanz manifesta que en aquest prec demanen dues qüestions molt\nconcretes. Explica que, en primer lloc, sol·liciten que se’ls lliurin els objectius\nqualitatius i quantitatius sobre els quals es fixaran les quantitats variables que\nsurten en el plec de clàusules de l’Oficina d’Atenció a l’Empresa el 2014, que és\nuna quantitat vinculada a aproximadament mig milió d’euros. Afirma que, en\nsegon lloc, demanen els pagaments que s’han efectuat a la Cambra de Comerç\ncom a adjudicatària exclusiva de l’Oficina d’Atenció a l’Empresa pels serveis\nrealitzats i desenvolupats durant el 2013, amb una especificació d’aquests serveis,\ntenint en compte que el contracte es va signar el 23 de desembre de 2013 i que se\nsuposa que són serveis prestats abans o entre el 23 i el 31 de desembre, que es\ncorresponen amb un import de 569.522,80 euros.\nLa Sra. Recasens explica que el pagament satisfet a la Cambra de Comerç el\n2013 ha estat de 400.122,80 euros i que el concepte pel qual s’ha abonat la\nfactura és per la posada en marxa del projecte. Assenyala que, tot i que la\nformalització del conveni té una data determinada, fa molts mesos que es treballa\nper tirar endavant l’Oficina d’Atenció a l’Empresa i els serveis que prestarà, així\ncom les proves pilot.\nPel que fa als objectius qualitatius i quantitatius del servei de front office de la\nfutura Oficina d’Atenció a l’Empresa, manifesta que s’ha definit una proposta, però\nque encara estan fent alguns ajustaments. Afirma que precisament les proves pilot\nque ja s’han iniciat, i que es prolongaran fins a l’octubre del 2014, els permetran\ndisposar d’informació molt valuosa per incorporar aquests ajustaments.\nExplica que es preveu que l’aplicació dels variables associats al grau\nd’assoliment dels objectius quantitatius i qualitatius per al 2014 s’executin en la\nseva totalitat el darrer trimestre del 2014. Assenyala que, de la part de\nremuneració de la Cambra, hi ha una part variable i una part fixa, i que la Cambra\nhaurà d’atendre com a mínim el 10% de l’univers total d’empreses que hi ha a la\nciutat per cobrar la part variable.\nOfereix a la Sra. Sanz la possibilitat de reunir-se amb els equips de Barcelona\nActiva perquè li expliquin el treball que es du a terme amb la Cambra de Comerç.\nD’altra banda, assenyala que les quantitats variables sobre els aspectes qualitatius\nestan vinculades al grau de satisfacció dels serveis prestats.\nLa Sra. Sanz manifesta que accepta l’oferiment de la tinenta d’alcalde perquè hi\nha molts aspectes que els generen dubtes. Explica que, per exemple, les proves\npilot s’han desenvolupat a partir del març del 2014 i que, per tant, és estrany que\ns’hagin pagat uns serveis pels quals encara no s’estava contractant a ningú. Així\nmateix, afirma que l’exclusivitat que justifica el contracte és més subjectiva que\nobjectiva, i que a vegades es confon la Cambra de Comerç dels diferents territoris\namb la Cambra de Comerç de la ciutat de Barcelona, que no és la que actua a tot\nCatalunya. D’altra banda, explica que també volen saber si finalment hi haurà\ncoordinació entre els districtes i l’Oficina d’Atenció a l’Empresa, atès que els\ndistrictes són el que acaben atorgant les llicències i pot ser que es creïn disfuncions\nen relació amb la idea de finestreta única. Afirma que aquestes són algunes de les\nqüestions sobre les quals agrairan que se’ls informi i assessori.\nEs dóna per tractat.\n29. Que en el termini d’un mes es presenti a la propera Comissió d’Economia,\nEmpresa i Ocupació un informe relatiu als llocs de treball creats a Barcelona pel\nsector Hoteleria i Turisme durant els anys 2012 i 2013. S’especificaran les\ncondicions laborals associades a aquests (durada, salaris, etc.)\nLa Sra. Sanz explica que no fa gaire van llegir a la premsa que el sector turístic\nno para de créixer, però que és incapaç de generar ocupació. Destaca que el\nturisme és responsable d’un de cada deu llocs de treball a Catalunya i té un\nimpacte molt important a la ciutat de Barcelona. Afirma que, en canvi, segons les\ndades d’aquesta notícia, el sector va ocupar 19.400 persones menys el 2013 que el\n\n3877\n\n\f3878\n\nGASETA MUNICIPAL DE BARCELONA\n\nNÚM. 21\n\n2012, cosa que contrasta amb el fet que cap trimestre va ser millor que l’anterior\nen matèria d’ocupació turística. Assenyala que, per tant, sembla que hi ha hagut\nuna pèrdua de pes relativa dels assalariats enfront dels treballadors autònoms, que\nrepresentaven el 25% del total el quart trimestre del 2013. Explica que els\nsindicats manifesten que avui es dóna aquesta situació perquè el sector hoteler\ncreu que subcontractar és més barat i li permet lliurar-se d’algunes qüestions.\nLa Sra. Recasens afirma que el proper mes presentaran un informe sobre el\nsector de l’hostaleria i les agències de viatge, basat en les dades d’afiliació a la\nSeguretat Social dels anys 2012 i 2013. A més, explica que, en la mesura que les\nestadístiques oficials i els estudis disponibles ho permetin, aquest informe inclourà\ntambé informació sobre les condicions laborals, la durada o els salaris dels\ntreballadors del sector. D’altra banda, assenyala que s’hauran de posar d’acord pel\nque fa a les fonts, atès que ara l’han informat que, segons les dades dels afiliats al\nrègim de la Seguretat Social i els autònoms a l’hostaleria, a la ciutat s’ha\nincrementat el nombre d’afiliats un 7,47% en els serveis d’allotjament i un 1,25%\nen els serveis de menjar i begudes del 2012 al 2013. Afirma que, per tant, el total\nde l’hostaleria ha incrementat els afiliats a la Seguretat Social un 2,52%.\nFinalment, ofereix els serveis del Gabinet d’Estudis, dirigit per la Sra. Àngels\nSantigosa, per treballar conjuntament el disseny de l’informe.\nLa Sra. Sanz agraeix l’acceptació del prec. Explica que l’única informació que\ntenen és la de la nota de premsa dels sindicats, però que es refereix a l’àmbit de\nCatalunya. Afirma que per això és interessant veure quin és el reflex que això té a\nla ciutat. A més, manifesta que creu que no tindran problemes per posar-se\nd’acord en les fonts que caldrà utilitzar per fer l’informe.\nEs dóna per tractat.\nDel Grup Municipal UpB:\n30. Que el Govern municipal emprengui les accions necessàries per tal de\nfacilitar l’accés de les startup als concursos públics de l’administració municipal.\nEl Sr. Portabella explica que sovint parlen de la importància que tenen les\nempreses que sorgeixen de les universitats en el creixement i en la innovació de\ndeterminats sectors de Barcelona, com ara les TIC i el sector biomèdic, però que\ns’han de produir canvis culturals i estructurals per aconseguir que aquestes\nstartups creixin i es consolidin. En aquest sentit, afirma que el sector públic s’ha de\nposar al costat d’aquestes empreses i dels emprenedors que fan startups perquè a\ntots els interessa que progressin. Opina que una de les coses que pot fer\nl’Administració és facilitar l’accés de les startups als concursos públics de\nl’Administració municipal, ja que actualment els concursos públics estan pensats\nper a les grans empreses i per a les UTE. Destaca que aquest prec pensa en el\nfutur perquè pretén que les startupses facin més grans i que hi hagi empreses\nnoves, amb gent jove, capacitada i preparada, per enfortir l’economia de la ciutat.\nLa Sra. Recasens manifesta que comparteixen la preocupació que les startups\npuguin accedir als concursos públics. Explica que a vegades han parlat amb\nalgunes startups i, quan els han preguntat què necessiten, els han respost que,\nmés enllà de finançament, el que necessiten és un client. Afirma que per això\nestan tirant endavant un projecte ambiciós que aviat es posarà en marxa, l’Open\nChallenge, per a la compra pública innovadora. Destaca que han destinat un milió\nd’euros per fer compra pública innovadora i que, a més, la mesura 10 del\nBarcelona Growth és crear un marketplace de licitacions públiques amb actuacions\nrellevants per facilitar l’accés de les pimes als concursos públics municipals.\nRecorda que durant el 2012 i el 2013 han fet un programa de suport a les pimes\nper a un millor accés a la contractació pública. Afirma que 201 empreses van ser\nbeneficiàries d’aquest programa en els seus quatre vessants (vigilància,\nassessorament, formació i foment de la col·laboració empresarial), que 61\nempreses van ser acompanyades en el procés de presentació d’ofertes a concursos\npúblic, i que van unir 5 UTE per presentar-se a licitacions concretes. Explica que, a\nmés, han elaborat una guia de recomanacions pràctiques per presentar propostes\na licitacions públiques, dirigida també a startups i a pimes.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nAfirma que durant el 2013 han fet 9 sessions de formació, que es diuen «Com es\npot accedir al món de la licitació pública», en les quals han participat més de 95\nempreses. D’altra banda, destaca que estan fent un nou model de procés de\ncontractació específica en el marc del projecte europeu SPEA, que té com a\nobjectiu desenvolupar la compra pública de solucions innovadores en matèria\nd’eficiència energètica en edificis municipals. A més, explica que estan fent un\nbenchmarking entre Birmingham, Eindhoven i Barcelona per tal d’ajudar les\nstartups a poder-s’hi acollir.\nConclou que acceptaran el prec perquè volen tirar endavant nous processos\nd’implicació de les startups i de les petites empreses en les compres públiques\ninnovadores. A més, assenyala que, pel que fa al marketplace de licitacions, ja\ntenen un espai a Internet on apareixen les licitacions de l’Administració local, tot i\nque volen millorar-lo perquè sigui més proactiu. Així mateix, afirma que l’Oficina\nd’Atenció a l’Empresa també ha de servir perquè les startups coneguin les\nlicitacions i puguin participar del procés d’acompanyament que es prestarà des\nd’aquest espai.\nEl Sr. Portabella agraeix l’acceptació del prec.\nEs dóna per tractat.\nd) Preguntes\nDel Grup Municipal PSC:\n31. Quina ha estat el nombre de sol·licituds d’ajuts que ha gestionat Barcelona\nActiva pel programa \"Barcelona crea ocupació\" des de l’inici del programa i fins a\nl’actualitat, quants ajuts s’han concedit, quines han estat les empreses\nbeneficiàries i quin és l’import global que s’ha adjudicat per aquest programa.\nSol·licitem que la informació també se’ns lliuri per escrit en aquesta Comissió i que\nes detalli a nivell trimestral.\nEl Sr. Trullén assenyala que es pot contestar la pregunta per escrit. Explica que\nplantegen aquestes preguntes relacionades amb el programa Barcelona Crea\nOcupació, que es va iniciar el primer trimestre del 2013 i té continuïtat aquest any,\nperquè consideren que ja ha passat prou temps per tenir més informació sobre la\ngestió d’aquest programa.\nLa Sra. Recasens manifesta que farà arribar la resposta per escrit, però que\ndonarà algunes xifres. Explica que s’han sol·licitat 498 contractes, que recorda que\neren per a menors de 30 anys o persones en situació d’atur de llarga durada,\nprocedents de 316 pimes amb centres de treball a la ciutat. Afirma que s’han\ntramitat 434 contractes, dels quals 371 han estat validats i 63 han estat refusats\nper no complir alguns dels requisits que es van estipular en les bases. Pel que fa\nals imports, precisa que es paguen 2.000 euros a l’inici i 1.000 euros al final, quan\nja s’ha acreditat més d’un any de treball.\nAssenyala que en l’escrit també aportaran algunes dades més. Explica que, per\nexemple, hi ha una proporció similar d’homes i dones, atès que s’han fet un 47%\nde contractes a homes i un 53% a dones. A més, remarca que han detectat que el\nprograma té molt més èxit pel que fa a la contractació de menors de 30 anys, que\nrepresenta un 81% dels contractes, que no pas pel que fa a la contractació\nd’aturats de llarga durada.\nQuant al perfil de les empreses, afirma que el sector TIC representa el 23%;el\ncomerç, el 21%; i el sector serveis a les empreses,el 16%. Assenyala que el 61%\nde les empreses beneficiàries tenen menys de 10 treballadors;el 27%, entre 11 i\n50 treballadors;el 7%, entre 50 i 100 treballadors; i el 5%, més de 100\ntreballadors. Destaca que, per tant, és un programa al qual s’han acollit les\nempreses petites.\nEs dóna per tractada.\nDel Grup Municipal PP:\n\n3879\n\n\f3880\n\nGASETA MUNICIPAL DE BARCELONA\n\nNÚM. 21\n\n32. En quina situació es troba el compliment de la proposta aprovada en el\nplenari del 28 de juny de 2013 en relació al cobrament de les indemnitzacions per\nla liquidació del contracte per la implementació del Vaixell-Hotel al Fòrum? I quines\nactuacions té previst realitzar el Govern municipal per dinamitzar la zona del Port\nFòrum una vegada cancel·lat el projecte del Vaixell-Hotel?\nEl Sr. Mulleras formula la pregunta.\nLa Sra. Recasens recorda que hi ha un litigi obert amb l’empresa, atès que\nl’Ajuntament va resoldre el contracte i, a més, va reclamar-li els cànons pendents i\nla indemnització. Assenyala que l’empresa ha interposat un recurs de reposició,\nperò que la part més jurídica d’aquesta qüestió l’explicarà el Sr. Lacasa.\nPel que fa a les actuacions previstes a la zona, manifesta que ja fa temps que\nestan en procés de reflexió sobre l’ús que es pot donar a aquesta zona del Fòrum.\nExplica que és un espai on actualment es fan grans concerts, però que voldrien\ndonar-li uns usos lúdics, esportius i d’oci diferents.\nEl Sr. Lacasa recorda que van donar audiència a l’empresa respecte a dos punts:\nl’impagament del cànon, advertint-los que això portaria a la resolució contractual, i\nla resta d’obligacions del contracte. Explica que l’empresa els va presentar el\nvaixell alternatiu i que, després de l’audiència,l’Ajuntament va resoldre el contracte\nmitjançant un acord de la Comissió de Govern. Assenyala que a partir d’aquí han\nextingit el contracte i l’empresa els ha posat un recurs de reposició, amb una\nsuspensió que s’acaba en 10 dies. Explica que contestaran aquest recurs, però que\ncreuen que hauran d’anar als tribunals.\nAfirma que, mentre no es resolgui la suspensió, no es podran confiscar les\ngaranties i la finança. Destaca que la intenció de l’Ajuntament és executar els\n618.326,23 euros de deute i les quantitats que encara hi ha confiscades. Explica\nque, al mateix temps, quan acabi aquest procediment administratiu i el termini de\nsuspensió, si escau obriran un expedient respecte als danys que ha produït\nl’empresa a la ciutat per l’expectativa generada i pel fet que el vaixell no ha\narribat. Afirma que preveu que la batalla judicial serà llarga,tenint en compte les\nal·legacions aportades.\nEl Sr. Mulleras pregunta a quins mesos corresponen els cànons de 618.000\neuros.\nOpina que, si el Govern els hagués fet cas el setembre del 2012, quan van\ncomençar a demanar que s’adoptessin mesures respecte a l’empresa, aquest\nconflicte estaria ara en una fase de resolució molt més avançada. Afirma que s’ha\nperdut massa temps per la inacció del Govern i els seus complexos respecte al\ncontracte del vaixell-hotel del Fòrum i l’ús d’aquesta zona de Barcelona. D’altra\nbanda, pregunta quina quantitat es preveu en concepte de danys i perjudicis.\nManifesta que consideren que no es pot perdre més temps a disposar dels\nrecursos per a la dinamització d’aquesta àrea concreta del Fòrum. Remarca que ja\nfa 10 anys que es va fer el Fòrum i que continua sent una assignatura pendent de\nl’Ajuntament. Opina que és una àrea molt important per a Barcelona, que s’ha\nperdut massa temps en aquest projecte, i que no sembla que les opcions d’oci que\ns’estan considerant siguin les més adients perquè es patrocini aquesta zona.\nLa Sra. Escarp demana al Sr. Lacasa que respongui al Sr. Mulleras per escrit, si\na la tinenta d’alcalde li sembla adient.\nEs dóna per tractada.\nDel Grup Municipal UpB:\n33. Quin és el capteniment del Govern municipal sobre l’elaboració de l’informe\nreferent als incompliments de l’estat espanyol en relació als compromisos adquirits\namb la ciutat de Barcelona?\nEl Sr. Portabella afirma que el seu grup sempre ha defensat que cal tenir una\nvisió global de les relacions financeres i econòmiques de l’Ajuntament de\nBarcelona. Explica que l’Ajuntament ha creat una comissió per saber quin és el\nbalanç que hi ha entre l’Administració de la Generalitat i l’Administració de\nl’Ajuntament, però que el seu grup ha demanat en moltes ocasions que es comptin\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ntambé els incompliments de l’Administració central envers l’Ajuntament de\nBarcelona. Recorda que per això, el mes de desembre del 2013, van presentar un\nprec perquè es fes un estudi que incorporés aquestes relacions econòmiques amb\nel Govern central. Assenyala que aleshores el Govern va dir que acceptava el prec,\nperò que faria l’estudi després que es presentessin els pressupostos. Remarca que\nels pressupostos de l’Estat ja fa quatre mesos que s’han presentat i que, per tant,\nconsideren que haurien de tenir notícies sobre aquest estudi. Opina que no es\npoden obviar els incompliments de l’Administració general de l’Estat per poder\ndisposar d’una diagnosi precisa i acurada de la realitat.\nLa Sra. Recasens afirma que l’informe està acabat i que, per tant, el pot\nentregar ara mateix al Sr. Portabella. Explica que l’objectiu de l’estudi era\npresentar el grau d’incompliment de les obligacions de l’Estat envers la ciutat de\nBarcelona amb un balanç quantitatiu. Assenyala que han centrat l’informe a partir\ndels incompliment de la Carta Municipal i els incompliments dels convenis signats\nentre l’Estat i l’Ajuntament de Barcelona. Precisa que quan parlen de Carta\nMunicipal es refereixen a la comissió de col·laboració interadministrativa, al\nfinançament de les institucions amb àmplia projecció i rellevància, i al\nreconeixement de l’Àrea Metropolitana. Pel que fa als convenis signats entre l’Estat\ni l’Ajuntament de Barcelona, assenyala que són els convenis de capitalitat, el de\nconstrucció de la Biblioteca Provincial, el de l’AERI de Sants-Badal i el dels\naccessos vials i ferroviaris del Port. Explica que també han analitzat els\nincompliments respecte als estatuts dels ens consorciats i les fundacions on\nparticipa l’Estat: el Consorci de l’ATM, el Teatre del Liceu, el MACBA, el MNAC, el\nMercat de les Flors, el Centre de les Arts en Moviment, el Palau de la Música i la\nFundació Teatre Lliure.\nEl Sr. Portabella expressa la seva satisfacció per la realització de l’informe.\nEs dóna per tractada.\ne) Seguiment Proposicions / Declaracions de Grup\nDel Grup Municipal PSC:\n34. Es requereix al Govern municipal que informi sobre les gestions realitzades i\nl’estat d’execució del prec següent, aprovat en la sessió de 20 de març de 2014:\nQue el Govern municipal ens lliuri en aquesta Comissió l’informe jurídic municipal\nque analitza la possibilitat d’implementar fórmules de gestió publicoprivada (BIDs,\nCPIEs, APEUs) en les zones d’interès econòmic i comercial a la ciutat de Barcelona.\nEs contestarà per escrit.\nDel Grup Municipal PP:\n35. Es requereix al Govern municipal que informi sobre les gestions realitzades i\nl’estat d’execució de la proposició següent, aprovada en la sessió del 22 de gener\nde 2014: Sol·licitar al Govern municipal la realització d’un estudi independent en el\ntermini de 3 mesos amb la finalitat de conèixer la situació en el procés de\nconcessió de llicències i possibles recomanacions d’optimització (activitat,\nobres...), des que l’empresari inicia el procés fins que l’obté definitivament\n(incloent totes les tramitacions necessàries, tant directes com indirectes o\nexternalitzades).\nEl Sr. Mulleras recorda que en la Comissió del 22 de gener del 2014 es va\naprovar per unanimitat aquesta iniciativa i es va establir un termini que ja ha\nfinalitzat. Explica que la tinenta d’alcalde va parlar aleshores de la importància de\nfer pedagogia, de donar transparència i d’entendre les casuístiques d’aquest àmbit\nen funció dels tipus de llicències. Assenyala que, atès que la Sra. Recasens va dir\nque era una qüestió prioritària i que es faria amb celeritat, els sobta no tenir\nencara cap notícia sobre aquest informe.\nManifesta que el seu grup vol reiterar la necessitat de disposar en breu d’un\ninforme que permeti conèixer tot el procés de tramitació de llicències des de l’inici\nfins al final, incloent-hi el procés extern. Afirma que, tal com han dit sovint, la\n\n3881\n\n\f3882\n\nGASETA MUNICIPAL DE BARCELONA\n\nNÚM. 21\n\nburocràcia és un«impost ocult»i continua sent un llast per a l’activitat econòmica.\nOpina que, per tant, cal que l’Administració faci tot el possible per disminuir\naquesta burocràcia i afavorir l’activitat econòmica.\nLa Sra. Recasens assenyala que el Grup del PP ha treballat aquest tema de\nmanera directa amb Gerència Municipal, que els ha anat explicant com\nevolucionava.\nProposa al Sr. Mulleras una reunió tècnica en què li expliquin el contingut, la\ndescripció i la classificació de les tramitacions en tots els casos. Remarca que hi ha\ntipologies molt diferents de llicències amb diferents normatives i que, per tant,\nmés enllà d’entregar l’informe, li agradaria que hi hagués una reunió per explicarho bé.\nEl Sr. Mulleras afirma que el seu grup no ha tingut cap reunió sobre aquesta\nqüestió des que es va aprovar aquesta proposició i que ningú no els ha donat cap\nnotícia sobre l’elaboració de l’informe. Recorda que el Govern es va comprometre a\ntenir l’informe en tres mesos i no pas a fer reunions. Manifesta que, per tant,\ntornen a sol·licitar aquest informe, que remarca que és molt important per al seu\ngrup i, sobretot, pera l’activitat econòmica de la ciutat.\nLa Sra. Recasens afirma que ara l’hi farà arribar.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n21:40 hores.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nComissió de Seguretat i Mobilitat\nActa de la sessió de 30 d'abril de 2014, aprovada el dia 19 de juny de 2014\nA la sala President Lluís Companys de la casa de la ciutat, el 30 d'abril de 2014,\ns'hi reuneix la Comissió de Seguretat i Mobilitat, sota la presidència de la Ima. Sra.\nMíriam Casanova Doménech. Hi assisteixen les Imes. Sres. i els Ims. Srs.: Joaquim\nForn i Chiariello, Eduard Freixedes i Plans, Mercè Homs i Molist, Francina Vila i\nValls, Assumpta Escarp i Gibert, David Escudé i Rodríguez, Pilar Díaz López,\nImmaculada Moraleda i Pérez, Alberto Villagrasa Gil, Oscar Ramírez Lara, Joaquim\nMestre Garrido, Isabel Ribas Seix, Joan Laporta i Estruch, assistits per la tècnic\nlletrada, Sra. Cristina Mas Salse, que certifica.\nTambé hi és present el Sr. Adrià Gomila Civit, director de Mobilitat.\nExcusa la seva absència l’Im. Sr. Raimond Blasi i Navarro.\nS'obre la sessió a les 11.07 h.\nI) Aprovació de l'acta de la sessió anterior\nS'aprova.\nII) Part Informativa\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\n1. Del gerent municipal, de 26 de març de 2014, que aprova els Plecs de\nclàusules i convoca licitació per a l'adjudicació del contracte dels serveis de\ndescontaminació, verificació, neteja i manteniment del vestuari i equips de\nprotecció d'intervenció del personal d'intervenció del SPEIS, per als exercicis 20142015, i per un import de 464.407,68 euros.\n2. Del gerent municipal, de 26 de març de 2014, que aprova els Plecs de\nclàusules i inicia l'expedient per a la contractació dels serveis d'assistència\nveterinària als cavalls i gossos de la GUB i l'adquisició de productes farmacèutics,\nsanitaris i altres prestacions i el servei de ferramenta dels cavalls, per als exercicis\n2014-2016, i per un import de 259.414,32 euros.\n3. Del gerent municipal, d'1 d'abril de 2014, que aprova el Plec de clàusules i\nautoritza la despesa del contracte relatiu als serveis mecànics i de bàster per a la\nunitat muntada de la GUB, per als exercicis 2014-2016, i per un import de\n157.251,60 euros.\nb) Mesures de govern\nc) Informes\nA la Comissió:\n1. Pla de Mobilitat Urbana 2013-2018.\nTractat conjuntament amb el punt 18 de l’ordre del dia.\nEl Sr. Gomila recorda que els assistents tenen imprès el Power Point, el qual\ncomplementa l’explicació.\nSeguidament, exposa que el document que s’ha elaborat és fruit d’un procés\nparticipatiu d’un any i mig, des d’octubre de 2012 fins a març de 2014, el qual ha\ncomptat amb la participació del Pacte per la Mobilitat, tant en grups de treball com\n\n3883\n\n\f3884\n\nGASETA MUNICIPAL DE BARCELONA\n\nNÚM. 21\n\nen plenari i afirma que el següent tràmit és portar-lo a consideració per a la seva\naprovació inicial, després de la qual hi haurà un període d’exposició al públic i\nd’al·legacions.\nQuant als objectius del Pla de mobilitat, assegura que compta amb quatre eixos:\nmobilitat més segura, reduir el nombre de morts i de ferits greus; mobilitat\nsostenible, compliments dels paràmetres ambientals a les estacions de mesura de\nla ciutat; mobilitat més equitativa, sobretot en l’actuació a la xarxa d’autobusos i,\nfinalment, mobilitat més eficient, amb l’actuació de millora de l’eficiència de la\ndistribució de mercaderies. En aquest sentit, comenta que els objectius es veuran\nplasmats en seixanta-set actuacions i que hi ha una metodologia de simulació que\nmostra com serà la mobilitat l’any 2018, la qual cosa tenen projectada a la\npantalla. Tot i això, assenyala que no depèn només de les actuacions del pla\nmateix, sinó que hi intervenen altres factors externs, com ara l’increment de la\nquota anual del transport públic del 3,5%, de tal manera que passa del 39,9 al\n41,3%; la reducció de la quota del vehicle privat d’un 21%, que passa del 26,7 al\n21,1%; un increment de 10% de la quota de mobilitat a peu, que passa del 31,9 al\n35,1% i un increment del 67% de la quota de bicicleta, que passa d’un 1,5 a un\n2,5%.\nA continuació, explica que també han modalitzat qüestions com ara el trànsit, la\nqualitat de l’aire, etcètera., i assenyala que es tracta d’un document extens que\nestà disponible per internet i que les seixanta-set actuacions s’agrupen en\ndiferents blocs d’actuacions: de mobilitat a peu, de mobilitat en bicicleta, de\ntransport públic, de distribució urbana de mercaderies i de vehicle privat. Segons\nel seu punt de vista, per explicar a fons el pla es requeriria molt més temps i\nrecorda que s’han fet moltes sessions participatives explicatives, així com també\nque tota la informació està penjada al web.\nEl Sr. Laporta explica que la pregunta és sobre l’elaboració del Pla metropolità\nde mobilitat urbana per atendre de manera unitària la gestió de la mobilitat de\nl’Àrea Metropolitana de Barcelona atenent especialment la seguretat, la\nsostenibilitat, l’eficiència i l’accessibilitat. Segons afirma, el pla ha de contemplar\nde manera integrada la mobilitat en els seus diferents aspectes: transport públic,\nvehicle privat, vianants i bicicletes, punts d’intercanvi, aparcaments, sostenibilitat\nambiental, circulació de mercaderies, etcètera., i, alhora, ha de servir de marc per\na la coordinació dels plans de mobilitat urbana dels municipis de l’Àrea\nMetropolitana de Barcelona.\nA continuació, assenyala que el mes passat van llegir que es començava a\nredactar aquest pla i que n’estan esperant la presentació inicial després d’un llarg\nprocés de participació i d’elaboració. Per aquests motius, demana quin és l’encaix\ndel Pla de mobilitat urbana de Barcelona i del Pla de mobilitat urbana de l’Àrea\nMetropolitana de Barcelona, ja que, segons el seu parer, s’han d’aprofitar sinergies\ni s’ha d’evitar que la redacció del pla sigui tan llarga com la del de Barcelona i que\nes faci feina en va.\nQuant a l’informe, recorda que el seu grup municipal ja va comentar a la darrera\ncomissió que el projecte és ple de bones intencions però que, segons el seu punt\nde vista, hi falta concreció. Tot i això, assegura que comparteixen els quatre eixos\nde mobilitat segura, així com també una mobilitat eficient quant a reduir els costos\neconòmics de congestió del sistema de transport, però insisteix que hi troben a\nfaltar molta concreció, ja que, segons el seu parer, apareixen uns plànols\nespectaculars que asseguren que es passarà de setanta-quatre hectàrees i mitja\nde zona dedicada als vianants a set-centes cinquanta, fet que considera positiu,\nperò remarca que hi haurien de constar les actuacions que es faran per complir els\nobjectius.\nSeguidament, qüestiona la compatibilitat amb l’ocupació de l’espai públic que\npermet la nova Ordenança de terrasses. En aquest sentit, demana si quan es parla\nde fer promoció dels drets i deures dels vianants o de la xarxa de bicicletes hi ha\npensades campanyes específiques, la qual cosa considera que s’hauria d’especificar\na l’informe. Així mateix, també demana si hi ha preparades campanyes\nespecífiques per a la promoció del transport públic i del vehicle elèctric com a\nmobilitat sostenible, perquè opina que hauria d’estar especificat a l’informe, així\ncom també les qüestions referents a la reducció del desplaçament en vehicle privat\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ni a la promoció del transport públic i del vehicle elèctric com a mobilitat sostenible.\nTanmateix, recorda la importància del trànsit com a responsable d’emissions de\ngasos d’efecte hivernacle, d’òxids de nitrogen, de soroll, etcètera.\nFinalment, insisteix que hi ha alguns punts en què és fàcil dir què es farà però\nno com es farà, que és el que troben a faltar en el document, la qual cosa\nconsidera que li fa perdre consistència.\nEl Sr. Escudé agraeix la presentació del Sr. Gomila, així com també agraeix la\nfeina del regidor, dels tècnics de la Regidoria de Mobilitat i de les entitats que han\nestat treballant en l’informe. Així, afirma que, al seu parer, es tracta del full de\nruta de la mobilitat fins al 2018 i explica que no faran una intervenció exhaustiva,\nsinó una valoració general i el plantejament d’algunes propostes o dubtes.\nQuant a la mobilitat segura, recorda que a la sessió de presentació del\ndocument a les entitats del Pacte per la Mobilitat es va presentar el Pla de\nseguretat viària que es desprèn del PMU i que té com a objectiu general reduir un\n20% les víctimes greus i mortals d’accidents. En aquest sentit, afirma que encara\nno tenen el document perquè no s’ha presentat als grups polítics, però remarca\nque, tal com ho van manifestar algunes entitats, la xifra d’un 20% els sembla poc\nvalenta i esmenta que l’alcalde va assegurar que es podia revisar, per la qual cosa\ndemana si està previst modificar-la i afirma que la Unió Europea ha establert com\na objectiu reduir en un 50% els morts en carretera.\nSeguidament, en referència amb la mobilitat sostenible, exposa que el document\nexpressa que en aplicar les seixanta-set actuacions i si se segueix la tendència\nactual, l’any 2018 es compliran es paràmetres establerts per la Unió Europea a\ntotes les estacions quant al diòxid de nitrogen i a les partícules en suspensió.\nAlhora, remarca que està previst incloure al pla un escenari en què es tingui en\ncompte què es faria en cas que Barcelona visqués un episodi de contaminació\natmosfèrica. En aquest sentit, demana quines mesures de mobilitat s’aplicarien en\naquest cas.\nPel que fa a la mobilitat equitativa, demana si la mesura estrella és la\nimplantació de la nova xarxa d’autobús. Així mateix, comenta que a mesura que\ns’han desplegat les diferents línies de la nova xarxa s’ha vist que el concepte de\nbus d’altes prestacions no s’ha tingut gaire en compte, en el sentit que s’estan\nfusionant línies per crear-ne de noves amb recursos constants, sense posar cap\nautobús més. En aquest sentit, assenyala que hi ha línies que compleixen l’objectiu\ni actuacions que ajuden a augmentar la velocitat comercial i reduir el temps\nd’espera, com ara el doble carril bus de la Gran Via, però afirma que hi ha línies\nnoves que penalitzen alguns barris, com el Poblenou, la Marina del Prat Vermell o\nel Bon Pastor, la qual cosa considera que s’hauria de recollir en el pla. Alhora,\ntambé opina que el document hauria de tractar el tema del tramvia i de la seva\nunió per la Diagonal, ja que això beneficiaria la mobilitat en el conjunt de la ciutat.\nQuant a la mobilitat eficient, que té com a mesura estrella la reordenació de la\ndistribució urbana de mercaderies, considera que és una mesura encertada i que\ncaldrà consensuar-la a fons amb el sector dels transports i la logística.\nA continuació, exposa que se’ls han generat alguns dubtes, com ara el fet que\ntenen la sensació que les polítiques de mobilitat cada vegada estan més\nsupeditades a les polítiques de la Regidoria d’Urbanisme i, segons el seu parer, la\nmobilitat té prou entitat com per no estar subordinada a l’urbanisme. En aquets\nsentit, opina que el pla és un bon lloc per plasmar-ho.\nPer acabar, afirma que el document tampoc no fa referència a la gestió dels\naparcaments i assegura que la privatització contribuirà negativament a la mobilitat\nde la ciutat. Alhora, comenta que es preveu que augmentin un 67% els\ndesplaçaments en bicicleta però després es plantegen reformes que d’entrada\nreduïen els aparcaments per a aquest mitjà de transport, o s’abocava el ciclista a\ncompetir amb el cotxe sense un carril segregat. Tot i això, esmenta que després en\nparlaran i celebra que s’hagi acceptat l’esmena. Així mateix, assegura que tindran\nel seu suport per treballar conjuntament i insisteix en la preocupació pel fet que la\nmobilitat quedi subordinada a les polítiques d’urbanisme.\nEl Sr. Ramírez agraeix la presentació de l’informe al Sr. Gomila, així com la feina\nfeta al Sr. Freixedes, als tècnics de l’Àrea de Mobilitat i a les entitats i persones\n\n3885\n\n\f3886\n\nGASETA MUNICIPAL DE BARCELONA\n\nNÚM. 21\n\nque hi han intervingut. Així mateix, també agraeix que es presenti l’informe\natenent una petició del seu grup en l’anterior comissió.\nD’altra banda, comenta que el PMU és un document que va més enllà d’aquest\nmandat, per la qual cosa s’ha d’obrir el procés participatiu que, més enllà de l’any i\nmig que fa que s’hi està treballant, ha generat un cert debat i algunes\nincorporacions que han ocasionat les seixanta-set actuacions per donar\ncompliment als quatre objectius que presenta el PMU en els diferents escenaris.\nA continuació, afirma que des del seu grup estan d’acord en els quatre eixos i en\nels objectius generals, però insisteix que hi manca una certa concreció que\ndefineixi cadascuna de les mesures, tot i que reconeix que s’haurà de tractar en un\naltre moment. Alhora, insisteix que estan d’acord en la majoria dels objectius, però\nno en la manera com s’ha de fer, ja que no en tenen coneixement. En aquest\nsentit, assenyala que perceben un excés de simulacions de la distribució modal i\nque voldrien que des del govern se’ls demostrés que aquestes simulacions són\nefectives i que realment es poden complir, ja que el fet que en un escenari del\n2018 es vulgui incrementar el transport públic en un 3,5% o disminuir el vehicle\nprivat en un 21% són fets basats en models o simulacions i no hi ha una base real\no tècnica. Així mateix, recorda que des del seu grup han demanat diverses\nvegades que el govern municipal expliqui quines són les mesures concretes, ja\nsigui a través de jornades tècniques, de participacions, etcètera., i afirma que,\nsegons el seu parer, també hi manca un calendari d’execució, amb la priorització\nde les mesures per dur a terme la consecució dels objectius.\nSeguidament, es refereix al tema de la subsidiarietat que ha comentat el Sr.\nEscudé i explica que, segons el seu punt de vista, sembla que les polítiques de\nmobilitat estan supeditades a les polítiques d’Hàbitat Urbà amb el concepte de\nl’smart city, de les superilles, etcètera., tot i que reconeix que han de ser\ncomplementàries i que no es pot tractar la mobilitat de forma aïllada. Així mateix,\ncomenta que, a l’hora de portar a terme polítiques públiques que afecten la\nmobilitat, cada vegada més s’han de tenir en compte el medi ambient,\nl’urbanisme, etcètera., així com també quan es parla d’accessibilitat.\nD’altra banda, afirma que quan es presenten aquests tipus de documents s’està\npresentant un brindis al sol carregat de bones intencions, però que, segons el seu\nparer, hi falta la demostració de quines seran les polítiques concretes. En aquest\nsentit, insisteix que es necessita un document genèric que marqui el calendari, les\nmesures concretes i les actuacions, amb la seva priorització, així com també de\nquina manera afectaran alguns dels principals eixos la mobilitat de la ciutat, com\nara les superilles. Alhora, remarca que diverses vegades han demanat els informes\nde mobilitat referents a les superilles i l’afectació d’aquestes, així com també si\ns’han desenvolupat els informes de l’afectació econòmica que pot tenir a la ciutat i\nal sector del comerç l’aplicació d’aquestes mesures.\nFinalment, agraeix la presentació del document i comenta que estaran a l’espera\nque es presenti per a l’aprovació inicial. Tanmateix, afirma que en el procés\nd’al·legacions faran les seves aportacions corresponents i demana que se’ls perfili\nquin serà el procediment reglat per aprovar el Pla de mobilitat urbana.\nEl Sr. Mestre agraeix la presentació de l’informe al Sr. Gomila i comenta que, al\nseu parer, el debat és estrany, ja que s’està discutint l’informe i no el Pla de\nmobilitat urbana, que és el que els grups esperen dur a terme.\nSeguidament, exposa que la seva intervenció tractarà sobre tres qüestions: els\nobjectius del Pla, algunes actuacions del Pla i les contradiccions del govern\nmunicipal. Quant als objectius, afirma que el Pla contempla un escenari per al\n2018 conformat per un 21,1% de desplaçaments en vehicle privat, amb una\nreducció del 21% de la quota. En aquest sentit, assegura que des del seu grup\nvaloren que es reconegui la necessitat de reduir el trànsit privat a la ciutat,\nsobretot perquè aquest descens s’acompanya d’increments de quota dels mitjans\nde transport sostenibles, però demana al govern que no s’arronsi davant aquests\nobjectius i que, un cop arribin les pressions del lobby del cotxe i d’alguns mitjans,\nno faci marxa enrere amb els objectius, els quals la ciutat necessita. Així mateix,\nremarca que la salut dels ciutadans i un repartiment més democràtic de l’espai\npúblic comporten que no es canviïn cap dels objectius proposats.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nQuant a les actuacions, comenta que els objectius són ambiciosos però\nimprescindibles per a la ciutat. Així, assenyala algunes qüestions, com ara el fet\nque per donar compliment al que es proposa en el Pla de mobilitat urbana cal més\nexigència política del govern municipal i de l’Ajuntament de Barcelona davant\nd’altres administracions així com també lideratge polític. En aquest sentit, esmenta\nel cas de la línia 10, la qual considera imprescindible que arribi als barris de la\nMarina i de la Zona Franca i, segons el seu parer, no hi ha prou exigència del\ngovern municipal davant la Generalitat de Catalunya.\nD’altra banda, també opina que el govern municipal té un excés de fe en el\ncanvi tecnològic per reduir les emissions contaminants i que confia massa en el\nvehicle elèctric. Tanmateix, reconeix que s’ha de tenir una estratègia per a la\nsubstitució del vehicle de motor d’explosió pel vehicle elèctric, però remarca que\nno és l’estratègia més important, ja que el vehicle elèctric és un bon instrument\nper millorar l’emissió de contaminants però no la solució global. Així, comenta que\nno resol els problemes d’estalvi energètic, ni l’excessiva ocupació d’espai viari per\npart del vehicle privat ni el dret a la mobilitat de tothom, així com també que hi ha\nemissions procedents del vehicle elèctric relacionades amb el desgast dels frens,\nels pneumàtics, l’asfalt i la pols de les vies de trànsit que fa que, tot i que hi hagi\nreducció d’elements contaminants encara se’n segueixen produint.\nA continuació, explica que és imprescindible recordar les polítiques\ncontradictòries del govern de Convergència i Unió durant els tres anys de govern.\nAixí, comenta que les polítiques de mobilitat i algunes decisions polítiques que\nafecten la mobilitat del govern de l’alcalde Trias contradiuen obertament el Pla de\nmobilitat urbana. Segons el seu parer, cal un canvi radical sobre aquestes\npolítiques, perquè si no es tindrà la impressió que el Pla de mobilitat urbana és un\nbrindis al sol o una presa de pèl a la ciutadania. Alhora, comenta que afirmen això\nperquè s’han produït un seguit de decisions municipals que contradiuen els\nplantejaments del Pla de mobilitat urbana, així com les actuacions i els objectius\nfinals. En aquest sentit, esmenta que s’hagi arribat pràcticament a la gratuïtat de\nl’àrea verda, que s’hagin fet bonificacions o que s’hagin establert noves\nbonificacions a l’impost de circulació en les ordenances fiscals, o altres casos, els\nquals considera més preocupants, com ara l’increment continuat de les tarifes del\ntransport públic, el canvi de gestió dels aparcaments públics de l’àrea central de\nBarcelona o la reforma de la Diagonal que ha acordat el govern municipal i, segons\nla seva opinió, consolida una obsessió de Convergència i Unió i de l’alcalde per no\nunir dues xarxes de tramvia en el punt més òptim, com és la Diagonal. Alhora,\ncomenta que a les diapositives no hi ha cap actuació que tingui a veure amb el\ntramvia i que la paraula “tramvia” no surt ni a l’informe, la qual cosa indica\nl’obsessió malaltissa amb aquesta qüestió.\nSeguidament, exposa que s’han sorprès en analitzar els documents que s’han\naportat a l’elaboració del pla, sobretot el document de l’Agència de Salut Pública,\nque proposa reduir al mínim les tarifes del transport públic o, fins i tot,\nproporcionar un passi gratuït per al transport públic amb control. En aquest sentit,\nremarca que això es proposa des d’un òrgan municipal, l’Agència de Salut Pública,\ni la resposta del govern és que aquesta qüestió no és competència del Pla de\nmobilitat urbana, sinó de l’Autoritat del Transport Metropolità i que l’Ajuntament\ncomparteix la necessitat de potenciar l’ús del transport públic i d’aplicar una\ntarifació que permeti la sostenibilitat econòmica del sistema. Així, insisteix que se\nsorprenen que l’Ajuntament digui que això correspon a l’ATM quan en el Consell\nd’Administració hi ha representants de l’Ajuntament, els quals, segons el seu\nparer, sembla que quan arriben a l’ATM s’obliden que representen l’Ajuntament.\nPer aquests motius, opina que es tracta d’una qüestió que sí que correspon a\nl’Ajuntament, perquè està representat dins l’ATM.\nFinalment, afirma que han comentat els objectius, les actuacions previstes i les\ncontradiccions del govern municipal. Segons expressa, aquestes contradiccions\ns’han de resoldre en la direcció que planteja el Pla, tot i que assegura que tenen\ndubtes sobre si això es produirà, així com també que el govern hauria de tenir una\nposició clara i definir-se en el moment del debat.\nEl Sr. Freixedes assenyala que el Sr. Gomila acabarà de concretar algunes\ncoses. En referència amb el procediment reglat que se seguirà, exposa que està\n\n3887\n\n\f3888\n\nGASETA MUNICIPAL DE BARCELONA\n\nNÚM. 21\n\nd’acord amb el Sr. Mestre que estan fent una cosa estranya, que és fer un informe\nper complir la petició del Partit Popular de l’última comissió i explica que a causa\nde la Setmana Santa no s’ha pogut fer dins els terminis previstos, ja que hi ha un\nseguit de terminis que marquen uns dies hàbils que si haguessin estat naturals\nhaurien permès fer-ho a temps. Alhora, comenta que si no han portat el Pla de\nmobilitat urbana a aprovació en aquesta comissió és perquè els manca un\ndictamen de la Generalitat que és preceptiu i que, a causa del calendari, no s’ha\npogut incorporar amb temps. Tot i això, assegura que en el proper ple ho portaran,\nja que hauran pogut complir els quinze dies hàbils que marca el procediment\nreglat.\nA continuació, indica que a la propera comissió s’iniciaran els tràmits i que a\npartir d’aquí hi haurà un termini d’exposició al públic i després l’aprovació\ndefinitiva, que l’haurà de fer el ple de l’Ajuntament de Barcelona. Així mateix,\nassegura que en breu es disposarà de la totalitat del Pla que hi ha a l’informe\nambiental, que és el que ha de fer la Generalitat i que s’ha d’acabar d’introduir.\nSegons exposa, es resoldran algunes de les inconcrecions que s’exposen a mesura\nque es vagi completant l’expedient, com ara el tema dels indicadors que tindrà el\nPla per saber si s’està complint o no, la qual cosa es veurà reflectida en un\ncalendari. Alhora, comenta que al maig no hi haurà Ple, fet que també farà que tot\nplegat s’allargui més.\nPel que fa a la pregunta del Sr. Laporta, afirma que no hi haurà cap contradicció\ni explica que el Pla metropolità es fa partir de la base del Pla de Barcelona, en\nl’àmbit territorial de Barcelona, i que, a més a més, tant des de l’Àrea\nMetropolitana com des del mateix Ajuntament de Barcelona s’està treballant\nconjuntament per garantir que el Pla metropolità i el de Barcelona siguin\nplenament compatibles. En aquest sentit, assegura que a ells els interessa que el\nPla de mobilitat de portes endintre de la ciutat estigui connectat amb la ciutat real,\nque és l’àrea metropolitana, sobretot pel fet que alguns dels problemes de\nmobilitat que hi ha dins la ciutat es generen en l’àmbit metropolità, per la qual\ncosa opina que és vital que ambdós plans vagin en la mateixa direcció i que estigui\nclar que la mobilitat interna de la ciutat s’ha de desenvolupar més enllà del terme\nmunicipal, perquè si no tot plegat no serviria de res.\nD’altra banda, dirigint-se al Sr. Mestre, manifesta que no veu cap tipus de\ncontradicció entre el Pla de mobilitat i les polítiques concretes que s’estan tirant\nendavant des del govern, ja que opina que estan parlant d’un pla que mira cap al\nfutur i els comentaris són sobre aparents contradiccions fetes en el passat. En\naquest sentit, remarca que quan parlen de gratuïtat de l’àrea verda és per als\nresidents i recorda que l’àrea verda la van implementar ells i que no es tracta d’un\ninstrument per garantir l’aparcament sinó per regular o gestionar la congestió de\nles zones centrals de la ciutat. Alhora, afirma que és com un peatge urbà, de tal\nmanera que les persones que van a certes zones saben que han de pagar per\ndeixar el cotxe, ja que es vol evitar que es dirigeixin en vehicle privat a aquestes\nzones. Tot i això, exposa que si consideren que els veïns també han de pagar\npoden discutir fins a quin punt és contradictori fer pagar els veïns o no. Així\nmateix, insisteix que ells pretenen que sigui un instrument per dissuadir les\npersones que no viuen a la zona perquè no s’hi dirigeixin en cotxe. Segons el seu\npunt de vista, aquests són els tipus de debats que faran al voltant de l’aprovació\ninicial del Pla de mobilitat urbana i que aniran avançant en el tràmit de l’aprovació\nfinal.\nA continuació, aclareix que la voluntat del govern és aprovar el pla amb el\nmàxim consens possible i assegura que estan a la disposició de tots els grups per\nparlar i perquè es pugui aprovar un Pla de mobilitat urbana que no sigui d’aquest\ngovern, sinó de la ciutat de Barcelona, ja que considera que tots en formen part.\nAlhora, insisteix que pretenen mantenir obertes totes les línies de negociació amb\ncada un dels grups per trobar un document de consens.\nFinalment, afirma que tenen molts dies per parlar-ne i per trobar la concreció i\nles garanties que es considera que no hi ha en aquests moments i convida a\ntreballar tots plegats perquè la ciutat acabi tenint un Pla de mobilitat urbana que\nrespongui a les necessitats dels ciutadans i de les ciutadanes de Barcelona i que\nestigui en consonància amb el Pla de mobilitat metropolitana.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Mestre manifesta que l’ha sorprès que el Sr. Freixedes considerés que no\nhi ha contradiccions en relació amb el futur i afirma que quan ha esmentat els\nexemples s’ha oblidat de les que, segons el seu parer, tenen relació amb el futur,\ncom la nova societat d’aparcaments BAMSA, que és per als propers vint-i-cinc\nanys. Així, remarca que estan parlant de la gestió privatitzada de vint-i-sis\naparcaments al perímetre central de la ciutat i que la pregunta és sobre quina és la\ngestió més adequada per donar satisfacció i per poder complir els objectius del Pla\nde mobilitat urbana, si és millor fer la societat BAMSA amb gestió privatitzada o\nque els aparcaments siguin gestionats per BSM. En aquest sentit, assenyala que\nl’any 2023 ho serien tots, que és quan acaba l’última concessió i que se’n podrien\ntenir dinou al 2016, que acaben quatre concessions, o al 2018, que acaben vuit\nconcessions dels onze que ara estan en règim de concessió.\nA continuació, afirma que sí que hi ha contradiccions que afecten el futur de la\nmobilitat de Barcelona i que BAMSA n’és una, així com també la reforma de la\nDiagonal, que condiciona de manera clara la unió dels dos tramvies de cara a futur\ni, segons el seu parer, encara ho condicionarà més si escolten les propostes del\nPartit Popular i reformen la Diagonal fins a Glòries, fet amb el qual assegura que es\npoden trobar vista la facilitat de Convergència i Unió per donar satisfacció al Partit\nPopular.\nPer acabar, insisteix que hi ha contradiccions de cara al futur molt significatives i\nque tenen molt pes en les polítiques de mobilitat. Alhora, remarca les actuacions\nurgents per complir els objectius del Pla de mobilitat urbana, com ara que el metro\narribi a la Marina i a la Zona Franca.\nEl Sr. Laporta agraeix l’informe presentat i la resposta del regidor. Així mateix,\nafirma que entén que ambdós plans no seran contradictoris i que, a més a més,\nseran compatibles. Quant a l’endarreriment en la presentació a què han fet\nreferència, demana que li ho expliqui el regidor.\nEl Sr. Gomila explica que el Pla local de seguretat viària està disponible al web\nde l’Ajuntament i afirma que un dels elements que van sortir en el plenari del\nPacte per la mobilitat del 5 de març és precisament és revisar l’objectiu d’aquest\npla sobre la reducció del 20% de morts i ferits greus. Segons assegura, aquesta\nxifra es revisarà, per tal de poder ser més ambiciosos. Seguidament, assenyala\nque el document que manca perquè s’incorpori al pla és l’ISA, informe de\nsostenibilitat ambiental, el qual està enviat a Medi Ambient, Territori i Sostenibilitat\nde la Generalitat des del mes de febrer. En aquest sentit, afirma que el 23 de maig\nja tindran tots els documents per a l’aprovació inicial del Pla de mobilitat.\nEs dóna per tractat.\nd) Compareixences Govern municipal\nDel Grup Municipal PSC:\n2. Que comparegui el responsable municipal que correspongui per tal de donar\ncompte del contingut dels estudis de mobilitat que s'han portat a terme en el\nprojecte de reforma de l'avinguda Diagonal entre la plaça Francesc Macià i el\npasseig de Gràcia així com dels canvis en la mobilitat previstos.\nTractat conjuntament amb els punts 8 i 16 de l’ordre del dia.\nEl Sr. Escudé explica que han demanat la compareixença perquè buscant entre\nels documents el projecte de la reforma de la Diagonal només havien trobat un\nannex que feia referència a trànsit i mobilitat i, segons el seu parer, és un projecte\nprou important com per parlar-ne i discutir-lo més a fons.\nEl Sr. Ramírez afirma que la proposició és per instar el govern municipal a\ndescartar el projecte de connexió del Trambaix amb el Trambesòs en el seu traçat\nper l’avinguda Diagonal. Segons explica, ho proposen ara perquè es compleixen\ndeu anys de la posada en marxa d’aquest servei i recorda que recentment el\npresident del Tram, el senyor Cullell, va dir que en qualsevol cas la connexió futura\nmés normal seria la de Diagonal i al seu parer això no hauria de ser així. Alhora,\nrecorda que l’alcalde Trias en moltes ocasions ha dit que es prioritzava la connexió\nen el sentit de l’Eixample i opina que ja que s’està fent una reforma de la Diagonal,\n\n3889\n\n\f3890\n\nGASETA MUNICIPAL DE BARCELONA\n\nNÚM. 21\n\nque va de Francesc Macià fins a passeig de Gràcia, després no s’ha d’haver de fer\nuna reforma sobre una reforma que s’està fent.\nSeguidament, comenta que el Pla director d’infraestructures 2011-22 encara\ncontempla de forma preferent la unió per la Diagonal i opina que s’hauria\nd’actualitzar, per la qual cosa demana el compromís del govern de descartar\naquest projecte i treballar en la línia de connexió per a altres recorreguts. Així\nmateix, remarca que hi ha un mandat per part del Parlament de Catalunya, en una\nmoció que es va aprovar la setmana passada en el Parlament mateix, en el qual se\nsol·licitava encarregar durant l’any 2014, a través de l’ATM, els estudis i els\ninformes pertinents, així com el projecte de connexió entre el Trambaix i el\nTrambesòs. En aquest sentit, assenyala que si s’ha de fer aquest projecte s’han de\nprioritzar les connexions necessàries i alternatives i deixar de banda la connexió\nper aquesta via.\nEl Sr. Gomila afirma que el document 4, l’annex de trànsit i mobilitat, explica\nl’impacte que tindrà la remodelació de la Diagonal sobre la mobilitat. Així mateix,\nexplica que és un projecte que redistribueix l’espai que hi ha entre la filera l’arbres\nmés central i la façana i assegura que l’impacte que té sobre la mobilitat és d’un\nnivell més local que si actués sobre la calçada central, en què caldria analitzar la\nmobilitat en un àmbit molt gran de la ciutat. Segons assenyala, això es concreta\nen el fet que s’agrupa l’espai disponible dels vianants i s’elimina el conflicte que\ntenen aquests amb les bicicletes i les motos que aparquen en aquest espai central,\nde tal manera que els vianants tindran un espai únic més ampli i amb menys\nconflictes.\nPel que fa a la bicicleta, exposa que el carril ara té interferències de vianants, de\nmotos que hi aparquen i de passatgers de l’autobús, per la qual cosa la bicicleta\npassa a tenir un carril bici sense aquests moviments. Alhora, comenta que l’espai\ndels passatgers de l’autobús queda separat de les bicicletes i de l’aparcament de\nmotos, per la qual cosa els passatgers estaran separats de la bicicleta i de\nl’aparcament de motos.\nQuan a la implicació sobre el vehicle privat, afirma que les calçades laterals\npassen de dos a un carril, tot i que els moviments que es poden fer a la Diagonal\nes podran seguir fent, de tal manera que els girs que estan permesos hi\ncontinuaran estant i els prohibits continuaran estant prohibits. També comenta que\ns’inclouran algunes places de càrrega i descàrrega que avui dia no hi són.\nFinalment, apunta que també s’incorporaran aparcaments de moto senyalitzats.\nAixí mateix, insisteix que els canvis que implica aquest projecte són d’un àmbit\nlocal, no a escala general de la ciutat.\nEl Sr. Escudé agraeix les explicacions del Sr. Gomila i comenta que del projecte\nse n’havien acceptat algunes al·legacions que modifiquen la part del projecte\ninicial. Així mateix, afirma que quan es va presentar el projecte es preveia\nl’eliminació d’aparcaments. En aquest sentit, demana si s’ha assumit alguna\nal·legació i quin serà el nombre final d’aparcaments, així com també allò referent a\naltres al·legacions del BACC, quant als carrils segregats. El Sr. Freixedes respon\nque seran de separador.\nA continuació, comenta que a la plaça Joan Carles I no queda especificat com\nserà l’itinerari per a bicicletes i recorda que BACC feia una proposta concreta en\naquest sentit, per la qual cosa demana si hi ha cap previsió de fer alguna acció.\nAixí mateix, esmenta la discontinuïtat en els itineraris ciclistes mar-muntanya, com\nara a Enric Granados, Tuset, rambla Catalunya, Minerva, etcètera. Segons explica,\na l’inici s’eliminaven els aparcaments i a les al·legacions van afirmar que es posaria\na la cruïlla, per la qual cosa demana quin serà el nombre final. Alhora, també\ndemana com quedarà finalment la qüestió entre via Augusta i passeig de Gràcia,\ntram en el qual no ha d’haver-hi carril bici i hauran de conviure bicicletes i vehicles\na motor, així com també si el carril bici es podrà ocupar en cas d’emergència.\nQuant a la càrrega i descàrrega, comenta que, tal com han manifestat algunes\nentitats, el fet d’establir espais de càrrega i descàrrega sense limitacions estrictes\nen els horaris farà que els establiments disposin de més espai per a taules o\nd’exposició, fet que suposarà que hi hagi més rotació dels vehicles de transport de\nmercaderies i que augmenti el trànsit de vehicles que busquen aparcament.\nAlhora, assenyala que com que no es disposarà de l’amplitud i la longitud suficients\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nes podran donar situacions com ara impactes en els arbres i escocells a l’hora\nd’aparcar.\nA continuació, explica que l’estacionament en doble fila en un únic carril lateral\nfarà que s’ocupi el carril bici per part dels altres vehicles que vulguin avançar els\nvehicles mal estacionats, tot i que afirma que depèn de com sigui la segregació.\nSegons apunta, aquesta és una qüestió preocupant, ja que el lateral serà només\nd’un carril.\nQuant al transport públic, comenta que la reforma plantejada parla d’una futura\nconnexió i esmenta la proposició del Partit Popular sobre el Trambaix i el\nTrambesòs, amb la qual afirma que no hi estan d’acord. Alhora, esmenta que el\nprojecte suprimeix les parades de bus situades a passeig de Gràcia i rambla\nCatalunya, situades estratègicament per la seva proximitat amb l’estació del metro\nde Diagonal, on tenen parades les línies 3 i 5, així com la connexió amb els\nFerrocarrils de la Generalitat. Així mateix, també remarca que la ubicació de la\nparada ocasiona menys congestió en el transport públic, pel fet que està situada\njust després de l’encreuament. En aquest sentit, demana com quedarà el projecte\nfinal.\nPer acabar, afirma que, pel que fa a la seguretat viària, no s’especifiquen\nelements de control de la velocitat als laterals. Alhora, assenyala que tot i que s’ha\ndir que s’hi circularà a 30 km/h no saben si estarà senyalitzat o no i si es farà la\nmateixa senyalització que a les àrees 30. Segons el seu parer, és important que\nestigui evidenciat. Així mateix, afirma que es manté la perillosa configuració viària\nactual a tres calçades i puntualitza que l’accidentalitat viària de la Diagonal és un\n141% superior a la mitjana de Barcelona, per la qual cosa demana si hi ha res\nprevist al respecte.\nEl Sr. Ramírez planteja alguns dubtes sobre la compareixença que s’ha sol·licitat\ndel Pla de mobilitat de l’avinguda Diagonal, com ara el tema del carril bici en el\nprojecte de reforma, sobre quins seran els separadors físics en aquest carril, ja\nque, segons afirma, els va semblar veure un nivell de cota diferent dibuixat per a\naquest carril.\nQuant a les places habilitades per a aparcament de motocicletes en el recorregut\nde l’avinguda Diagonal, demana saber si se sap el nombre d’aparcaments de moto\nque hi haurà.\nLa Sra. Ribas explica que el passat 12 de desembre va adreçar un prec al\ngovern, el qual va ser acceptat, perquè es presentés en aquesta comissió un\ninforme sobre les actuacions previstes en temes de mobilitat als projectes de\nremodelació dels Jardinets del passeig de Gràcia i de la Diagonal per tal de facilitar\nel pas de vianants i la circulació de bicicletes i d’autobusos en una cruïlla prou\ncomplexa. En aquest sentit, remarca que han passat tres mesos i que no han rebut\nres i que mentrestant s’han avançat les reformes que al desembre estaven en\nmarxa. Alhora, comenta que els Jardinets estan totalment acabats i que la part\nsuperior de passeig de Gràcia està acabada i la Diagonal pendent d’una probable\naprovació definitiva, de tal manera que les reformes s’executen sense que el\ngovern expliqui com preveu resoldre els reptes plantejats. Així mateix, assenyala\nque es tractava de donar qualitat als vianants i als ciclistes, així com també de\nreduir els desplaçaments en vehicle privat per la ciutat, tal com proposen els\nobjectius del Pla de mobilitat urbana.\nA continuació, afirma que la reforma de la Diagonal es fa sense participació de la\nciutadania ni dels grups municipals i que, alhora, el govern no dóna explicacions i\nnomés escolta el dictat dels interessos dels comerciants del tram en concret, per la\nqual cosa la proposta no resol els reptes essencials que, al seu parer, té la ciutat\npel que fa a mobilitat. Alhora, comenta que es tracta d’una reforma que manté\nl’espai privat per als cotxes, que no preveu la connexió dels tramvies, que posa el\ntransport privat per sobre del transport públic i que no aprofita l’ocasió de la\nreforma d’una via com la Diagonal, que travessa la ciutat de banda a banda, per\nproposar un canvi necessari de la mobilitat i que no preveu un carril bici continu,\nsegregat i segur, sinó que en comptes d’ampliar l’espai per als vianants\nsimplement el canvia de lloc i l’agrupa.\nSeguidament, manifesta el seu respecte cap al Sr. Gomila i el que explica, però\nretreu que el que es presenta no és un estudi de mobilitat, així com tampoc ho és\n\n3891\n\n\f3892\n\nGASETA MUNICIPAL DE BARCELONA\n\nNÚM. 21\n\nl’annex 4 de l’expedient de la reforma. En aquest sentit, explica que un estudi de\nmobilitat ha de valorar les diferents opcions i analitzar l’impacte de cadascuna\nsobre l’entorn i afirma que el que es presenta és un estudi de les conseqüències\nd’una decisió política sobre una secció d’un sol carrer, per la qual cosa remarca que\nl’informe que es va demanar al gener encara està pendent, ja que ha de ser un\ninforme seriós i ha d’incloure el passeig de Gràcia.\nQuant a la unió del Trambaix i del Trambesòs, recorda que al març de 2012\naquesta mateixa comissió va aprovar per unanimitat una proposició que instava el\ngovern a presentar en el termini màxim d’un any una proposta d’unió dels\ntramvies, acompanyada d’un estudi de mobilitat que inclogués la possibilitat de\nmés d’un recorregut, així com també un calendari amb les actuacions necessàries\nper dur-la a terme. Alhora, comenta que fa un any que l’alcalde va anunciar que\nhavia demanat al Departament de Territori i Sostenibilitat un projecte detallat per\nunir els tramvies per Provença i que n’estudiés el cost i la viabilitat econòmica.\nSegons afirma, l’alcalde va manifestar que calia valorar el cost econòmic per\ncalcular les decisions i assegura que segons el Pla de desenvolupament\nd’infraestructures de la regió metropolitana, acompanyat de les propostes amb la\nTIR: “L’actuació amb la millor qualificació correspon a l’articulació de les xarxes\ntramviàries a Barcelona pels notables beneficis que aporta, tant en termes d’estalvi\nde temps de viatge com de desviament de demanda dels modes privats al\ntransport públic.” En aquest sentit, apunta que es xifrava la TIR en un 44,4% i\ncomenta que a l’ATM aquest número li surt a partir de la hipòtesi del traçat de\nlongitud mínima, el qual, segons afirma, tothom sap que és la Diagonal i remarca\nque es tracta de l’ATM i no cap entitat sospitosa d’estar en l’òrbita de la seva\ncoalició. Tanmateix, retreu que el govern municipal no hagi presentat cap projecte\nd’unió dels tramvies i apunta que s’incompleix de nou la proposició de fa dos anys,\na més de no donar cap resposta a l’actuació proposada per l’ATM, per la qual cosa\nopina que el govern actua sense tenir en compte ningú, ni tan sols l’ATM.\nA continuació, remarca que des del seu grup feien la pregunta sobre el que va\ndir el senyor Cullell referent al fet que el futur del tramvia passa per la unió de\nGlòries a Francesc Macià a través de la Diagonal, per la qual cosa demana a qui\nescolta el govern. Segons la seva opinió, no escolta ningú, perquè si no haurien de\nreconèixer que només escolta el PP i els més acèrrims defensors del transport\nprivat.\nPel que fa a la proposició del PP, manifesta que hi votaran en contra, ja que\nconsideren que renunciar a la unió dels tramvies per la Diagonal no serà bo per a\nBarcelona ni per a la millora de la mobilitat, la qual s’ha de basar en una mobilitat\npública i sostenible i el tramvia hi ha de jugar un paper destacat en l’opció més\nòptima, que és la Diagonal.\nEl Sr. Laporta afirma que el seu grup no està en contra de la reforma de la\nDiagonal, però que demanen coherència i rigor, per la qual cosa considera que la\nreforma ha de sorgir d’un procés d’anàlisi de la globalitat de l’avinguda, des\nd’Esplugues de Llobregat fins al Front Marítim del Besòs, tot i que apunta que es\npodria realitzar per fases. Alhora, exposa que, al seu entendre, és raonable que es\nfaci una actuació en aquest tram, ja que l’activitat comercial d’aquesta zona s’ha\nvist perjudicada per la crisi. Tot i això, opina que la primera fase hauria d’arribar\nfins al passeig Sant Joan i que l’actuació ha de tenir previst un pla de revitalització\ndel comerç d’acord amb l’eix que connecta passeig de Gràcia, Diagonal i Sagrada\nFamília. A més a més, remarca que quan parla de coherència i rigor es refereix\ntambé a les afectacions en la mobilitat per no generar un caos a la ciutat en sentit\nmar a les cruïlles de Villaroel, Muntaner i Balmes, ja que rambla Catalunya\nquedaria anul·lada en sentit mar, mentre que en sentit muntanya les més\nimportants serien Via Augusta, Aribau i Casanova. Així mateix, insisteix que cal\nprendre les determinacions amb precisió i encert sobre com es distribuirà el trànsit\nper la resta de la xarxa de carrils de l’Eixample i demana que es faci amb consens\npolític i ciutadà.\nPel que fa a la proposició del Partit Popular, anuncia que hi votaran a favor, ja\nque, segons explica, des del seu grup sempre han defensat que el tramvia no tenia\nmolt de sentit per l’avinguda Diagonal. A més, opina que la connexió del tramvia\nno és una prioritat, perquè és més important reforçar el desplegament de la xarxa\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nortogonal, així com també reactivar la construcció de la línia 9 del metro i afegeix\nque la crisi i la situació de dependència econòmica priven d’engegar la unió de les\ndues xarxes de tramvia. Alhora considera que això provocaria unes grans\ninversions que acabarien repercutint a la butxaca del ciutadà, ja sigui per mitjà\nd’impostos o per un increment del bitllet del transport i assegura que una pujada\nde preus desmuntaria tot el model de transport públic que ha funcionat amb èxit a\nla ciutat de Barcelona.\nFinalment, recorda que en diverses ocasions des del seu grup han defensar que\nel bus és el mitjà més barat i eficient, i que pot fer tot el que fa el tramvia, però\nque no a l’inrevés. Així mateix, comenta que esperen que el govern presenti\nl’estudi que se’ls va demanar fa dos anys sobre la viabilitat de la unió de les xarxes\nde tramvia.\nEl Sr. Freixedes comenta que les preguntes concretes que ha fet el Sr. Escudé\nles respondrà el Sr. Gomila, però esmenta que farà tres pinzellades sobre el\nprojecte de reforma de la Diagonal, sobre la proposició del Partit Popular i sobre la\npregunta d’Iniciativa.\nSeguidament, afirma que l’espècie humana té una predisposició genètica\nd’emmirallar-se en les màquines, per la qual cosa es generen passions al voltant\nd’aquestes i hi ha gent que fa apologia dels ferrocarrils, dels trens, de les\nbicicletes, etcètera. Així mateix, afegeix que hi ha autors que defensen que les\nmàquines són la manera d’evolucionar dels humans i que han permès colonitzar\ntota mena d’hàbitats, de tal manera que les màquines provoquen passions. En\naquest sentit, demana que es tregui el grau de passió en el tema del tramvia i\nafirma que ell voldria que es fes una discussió tècnica sobre la possibilitat\nd’administrar un corredor de transport públic en superfície, sense obsessions.\nAlhora, manifesta els seus dubtes sobre si és més obsés aquell que intenta que en\nun document no aparegui la paraula “tramvia” o aquell que el primer que fa quan li\narriba el document és buscar si hi apareix la paraula.\nD’altra banda, assegura que no comparteix l’acte de fe que s’ha produït a la\nciutat al voltant del tramvia, ja que, segons el seu parer, allò important és que a la\nDiagonal hi hagi un corredor de transport públic en superfície i que sigui capaç de\ndonar resposta a la necessitat que té l’avinguda. Tanmateix, afirma que el Pla de\nmobilitat urbana contempla que un dels vint-i-vuit corredors prioritaris sigui la\nDiagonal i que si aquest corredor opera amb unes màquines o amb unes altres no\nés important, mentre sigui eficient.\nA continuació, manifesta que donaran suport a la proposició del PP, tot i que\nassegura que segons el seu parer el que fa que la unió d’ambdues xarxes del\ntramvia no es pugui fer per la Diagonal no és la proposició del PP, ni la reforma de\nla Diagonal, sinó la consulta que es va fer la passada legislatura, en la qual es van\najuntar tots els debats apassionats sobre un tema que considera que no hauria\nd’anar acompanyat de passions. Així mateix, afirma que aquesta consulta que es\nva fer i el seu resultat dificulten que el tramvia s’uneixi per la Diagonal, tot i que el\npresident del Tram ho digui en un acte d’aniversari de la companyia. En aquest\nsentit, insisteix que la consulta es va fer fa menys de quatre anys i que això és el\nque impossibilita la unió, no la proposta del Partit Popular ni la reforma.\nSeguidament, afirma que, al seu parer, el tramvia és una de les solucions que\ntenen per a la mobilitat, ja que ajuda a moure’s d’una manera més eficient i ràpida\ni assegura que com a regidor de Mobilitat té en compte tots els tipus de màquines\nque hi ha. Així mateix, comenta que és un gran amant del ferrocarril, per la qual\ncosa també li agraden els tramvies. Alhora, esmenta les ciutats que conserven\ntramvies dels anys setanta i afirma que li agraden molt, tot i que reconeix que no\nsón tan eficients i silenciosos com els actuals. Tanmateix, insisteix a demanar que\nes tregui la passió del debat i assegura que les persones que vulguin defensar el\ntramvia el pitjor que poden fer és transformar-lo en una arma que es llencin els\nuns sobre els altres, com en la passada legislatura, que va acabar en una consulta\non, tot i que es van votar moltes coses, considera que s’hi van presentar unes\nreformes que incloïen necessàriament tramvies –la Sra. Escarp assegura que\nl’afirmació és falsa, però el Sr Freixedes s’hi reafirma–. Així mateix, respon que ara\nentén com els va anar la passada legislatura, ja que tota la ciutat va entendre una\ncosa menys ells, que són els únics que sabien el que preguntaven. Segons afirma,\n\n3893\n\n\f3894\n\nGASETA MUNICIPAL DE BARCELONA\n\nNÚM. 21\n\nla resta de població pensava que era una consulta sobre la reforma de la Diagonal\non necessàriament havia d’haver-hi tramvia i recorda que un percentatge molt\nelevat de la gent que va votar va rebutjar la reforma que proposaven, per la qual\ncosa es va descartar la unió, cosa que no fan les proposicions i reformes que es\ndiscuteixen, les quals sí que permeten tramvies.\nSeguidament, demana que tothom que defensa el tramvia accepti que la\nmanera més eficient de gestionar un sistema ferroviari és mitjançant dues vies,\namb desviaments constants que permetin canviar els trens si hi ha un problema en\nuna de les dues. Alhora, comenta que en moltes ciutats del món els tramvies\nfuncionen en vies segregades i que fins i tot hi ha zones on el tramvia passa entre\nels cotxes i el sistema funciona.\nFinalment, demana que s’oblidin els maximalismes i que deixin de transformar el\ntema del tramvia en una qüestió religiosa. Dirigint-se als membres d’Iniciativa,\nproposa que es faci la discussió des d’un punt de vista agnòstic i que es deixi\ntreballar els tècnics.\nEl Sr. Escudé, dirigint-se al Sr. Freixedes, diu que sembla que els que estiguin\nobsessionats pels tramvies siguin ells, especialment l’alcalde, i també perquè no\nsigui per Diagonal. Segons el seu parer, utilitzar la consulta per dir que els\nciutadans de Barcelona no volen el tramvia és manipular-la, ja que la consulta era\nsobre si s’havia de fer una rambla, un bulevard o res i en cap moment durant el\nmandat es va plantejar si era una consulta sobre el tramvia, per la qual cosa\ninsisteix que els que estan obsessionats pel tramvia són ells. D’altra banda,\nassegura que l’únic que se’ls demana és que no desaprofitin aquesta oportunitat\nhistòrica i que, si toquen la Diagonal, contemplin aquesta possibilitat, ja que,\nsegons apunta, estan aprovant una proposició preventiva del Partit Popular, que\nels té segrestats.\nA continuació, afirma que no entén per què no es va negociar una proposició\nque demanava instar el govern a descartar i deixar sense efecte el projecte de\nconnexió del Trambaix i el Trambesòs en el seu traçat per l’avinguda Diagonal,\nprioritzant les alternatives possibles. En aquest sentit, assegura que tant el Partit\nPopular com el govern estan fent un exercici apriorístic, tot i els comentaris dels\ntècnics, la qual cosa no entenen i apunta que sembla que tinguin fòbia al tramvia i\ndemana que s’ho replantegin, ja que, segons el seu parer, sembla que l’única raó\nde la proposició són les paraules del senyor Alberto Fernández Díaz quan va dir\nque la Diagonal no pot estar sempre en obres. Així mateix, recorda que el que van\nvotar els veïns va ser que no volien que es toqués la Diagonal, però manifesta que\nestà segur que en aquests moments n’hi hauria el doble que voltarien “no” a fer\nuna reforma de la Diagonal en un moment de crisi. Alhora, afirma que si es gasten\n19 milions per modificar la Diagonal sense tenir la previsió del tramvia, després\nserà molt difícil tornar-hi gastar 20 milions més per fer-hi la connexió.\nSeguidament, assenyala que aconseguir que la Diagonal esdevingui un element\ncívic i sostenible de referència a la ciutat és un objectiu per a tots i opina que això\npassa per estudiar seriosament totes les possibilitats, sense descartar-ne cap. Així\nmateix, manifesta que no considera que el Sr. Freixedes es cregui realment que la\nmillor opció sigui no fer la connexió per la Diagonal, ja que, segons el seu parer, es\nrenuncia a convertir l’avinguda en un veritable eix cívic, a millorar la seguretat\nviària, a disminuir la contaminació, a un mitjà de transport amb més capacitat que\nel bus i un menor consum energètic i d’emissions, a un increment de l’accessibilitat\nferroviària a l’àmbit de Glòries i Poblenou, a reduir la taxa d’atur, a captar 80.000\nviatgers més cada dia, entre altres coses. A més a més, recorda que no és només\nel seu grup i el Grup Socialista que ho consideren, sinó que també ho diu\nl’Associació per a la Promoció del Transport Públic, Comissions Obreres, la\nConfederació d’Associacions de Veïns i Veïnes de Catalunya, la Federació\nd’Associacions de Veïns i Veïnes de Barcelona, la Federació d’Ecologistes en Acció\nde Catalunya, entre molts altres. Per aquests motius, insisteix que si es fes una\naltra consulta els resultats serien distints i demana que si s’estimen la Diagonal no\nrenunciïn a una oportunitat com aquesta.\nEl Sr. Ramírez agraeix els vots favorables d’Unitat per Barcelona i del govern\nmunicipal. Dirigint-se al Sr. Freixedes, comenta que comparteix amb ell part de les\nreflexions, però li demana que no desvirtuï la proposta del Partit Popular, ja que, al\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nseu parer, la seva proposta dóna llum a una situació que ha tingut moltes\nsituacions fosques, perquè des que es va fer la consulta fins ara han passat i s’han\ndit moltes coses i opina que no cal dir que estan obsessionats perquè sigui així.\nD’aquesta manera, afirma que més enllà de la discussió tècnica, la qual assegura\nque comparteix amb ell, comenta que amb aquesta proposició intenten concretar\nel recorregut del tramvia i descartar que sigui per la Diagonal. Segons la seva\nopinió, governar és prendre decisions i afirma que en aquest sentit el govern ha fet\nmoltes voltes a aquest tema i moltes vegades no han estat clars, per la qual cosa li\ndemana que no desmereixi la proposició del seu grup.\nA continuació, explica que han presentat la proposició motivats pel projecte i per\nla reforma que es durà a terme a la Diagonal, ja que entén que no es pot assumir\nuna reforma amb un cost de 19 milions d’euros en la primera fase. En aquest\nsentit, avança que el seu grup durà una proposta a la Comissió d’Hàbitat Urbà per\ndemanar que es posi en marxa ja el projecte de la reforma de la Diagonal en la\nsegona fase, en el trajecte que va des de passeig de Gràcia fins a plaça de les\nGlòries. Així mateix, al seu entendre, no es pot fer una reforma sobre una reforma\nen un futur i recorda que s’han fet uns estudis de mobilitat i insisteix que no s’hi\npot afegir un sobrecost perquè es canviï de posicionament. A més a més, recorda\nque hi ha una moció aprovada recentment al Parlament de Catalunya en la qual es\ndemana a l’ATM que configuri i reconfiguri quin serà el recorregut òptim per unir\nles xarxes del Trambaix i del Trambesòs i opina que és el moment oportú perquè\nl’Ajuntament prengui la decisió de descartar el recorregut per la Diagonal a l’hora\nd’estudiar els projectes amb l’ATM. Alhora, insisteix a rectificar aquesta qüestió en\nel Pla director d’infraestructures 2011-2020.\nPel que fa a l’opinió transmesa per Grup Socialista, comenta que entén que\ntinguin mala memòria o memòria selectiva i que no vulguin recordar el que va\npassar l’any 2010 amb la consulta. En aquest sentit, recorda que es van presentar\ntres opcions, dues de les quals eren rambla o bulevard amb tramvia, per la qual\ncosa si es volia Diagonal, havia de ser necessàriament amb tramvia i comenta que\nun 80% de les persones que hi van participar van votar no tocar la Diagonal, de tal\nmanera que van dir “no” al tramvia. Alhora, afirma que el projecte tenia un cost de\n200 milions d’euros, mentre que la primera fase del projecte actual costarà 19\nmilions i insisteix que si es porta a terme un projecte de reforma no es pot tornar\ncanviar d’aquí un any per fer una reforma sobre la reforma.\nSeguidament, assegura que ells no estan en contra del tramvia, sinó en contra\nde la unió pel recorregut de la Diagonal, de tal manera que demanen que es\nprioritzin altres alternatives, la qual cosa afirma que no és anar en contra del\ntramvia. Tot i això, insisteix que consideren molt més prioritari finalitzar les\ninfraestructures que estan paralitzades, com ara el tema de la línia 9 i acabar de\ndesplegar la xarxa ortogonal.\nPer acabar, agraeix els vots positius i afirma que cal continuar treballant en\naquest sentit.\nLa Sra. Ribas retreu que des que ella és membre d’aquesta comissió s’ha parlat\nmolt dels vehicles elèctrics i demana què hi ha més elèctric i de major capacitat\nque un tramvia. Dirigint-se al Sr. Laporta, afirma que votar en contra de la\nproposta del Partit Popular no vol dir fer ara el tramvia, sinó que no s’elimini la\npossibilitat i menys sense els estudis dels quals estan parlant des que\nConvergència i Unió va arribar al govern municipal però que no arriben mai.\nSegons el seu parer, aquests estudis permetrien prendre una decisió motivada, no\ncom les decisions que es prenen ara, les quals no les recolza cap estudi, sinó que\nsón exclusivament polítiques i assegura que el que es vol dir és que la reforma de\nla Diagonal no ha d’impedir que el tramvia pugui passar-hi en un futur però en\ncanvi sí que ho fa.\nA continuació, dirigint-se als membres del govern, els anomena “senyors de\nConvergència de Barcelona”, per remarcar el localisme, i afirma que a tots els\naltres llocs es veu diferent. Alhora, els acusa de ser presoners del referèndum de la\nDiagonal i d’interpretar les coses de la manera que més els convé. En aquest\nsentit, comenta que el Sr. Ramírez ha passat de dir que la ciutadania va votar no\ntocar la Diagonal a dir que la ciutadania va decidir que no s’havien d’unir les\nxarxes del tramvia per la Diagonal, menystenint, al seu parer, les més de 150.000\n\n3895\n\n\f3896\n\nGASETA MUNICIPAL DE BARCELONA\n\nNÚM. 21\n\naportacions que es van recollir durant el procés participatiu del mandat anterior, la\nqual cosa considera que obeeix els interessos particulars i no els generals. Alhora,\nconsidera que això és mentir i utilitzar la història recent de forma partidista.\nQuant als comentaris del Sr. Freixedes sobre la predisposició genètica per les\nmàquines, assenyala que com a genetista li fan una mica de rialles i assegura que\nen tot cas no són obsessions, sinó que es tracta d’una qüestió de raó i no de\nsentiments. En aquest sentit, retreu que qui aplica els sentiments són ells, mentre\nque des del seu grup apliquen la raó, ja que totes les dades indiquen que el\ntramvia per la Diagonal és la millor opció i demana per què no presenten cap dada.\nAixí, assegura que no ho fan perquè les dades reafirmen que unir les xarxes per la\nDiagonal és la millor opció i insisteix que el govern, el Partit Popular i Unió per\nBarcelona van en contra de la raó i apliquen els sentiments i el partidisme.\nFinalment, comenta que el que és obsessiu és no complir els mandats de\nl’Ajuntament i no presentar els informes de mobilitat, així com també no respondre\na l’ATM, la qual cosa, segons la seva opinió, demostra on és la raó i on són els\nsentiments i recorda que el Sr. Escudé ha fet la llista de totes les entitats que\nopinen que la unió dels tramvies s’ha de fer per la Diagonal, per la qual cosa\ninsisteix que l’obsessió la tenen ells.\nEl Sr. Laporta opina que en la qüestió del tramvia s’hi aboca una càrrega\nemocional molt forta en totes les intervencions i, dirigint-se a la Sra. Ribas,\ninsisteix que el seu grup està a favor de la intermodalitat, així com també que\nvotar a favor de la proposició del Partit Popular no és estar en contra de la\nconnexió entre el Trambaix i el Trambesòs, i remarca que estan en contra, però,\nde connectar-los per la Diagonal i demana que se’ls respecti l’opinió. Alhora,\ndestaca que no consideren apropiat fer una reforma sobre una reforma i que\ns’haurien de connectar per un altre lloc, tot i que opinen que no és prioritari, com\nho són la construcció de la línia 9 i el reforçament de la xarxa ortogonal. Per\nacabar, afirma que quan es va fer la consulta ell no era dins el govern, però\nassegura que es va fer malament i que ara dubta del que es pretenia que es votés.\nEl Sr. Freixedes, com el Sr. Laporta, insisteix que la consulta no va ser\nencertada i, dirigint-se a la Sra. Ribas, considera que la seva intervenció ha deixat\ntothom perplex i discrepa de les seves opinions. Així mateix, assegura que no han\nentès el que va passar amb la consulta, per la qual cosa li demana que parlin amb\nla gent per poder començar a entendre les coses.\nSeguidament, insisteix que ell no té cap mena d’obsessió en contra del tramvia,\nperò que tampoc no el farà sigui com sigui per un lloc perquè algú pensa que té la\nraó ja que, al seu parer, s’ha d’escoltar tothom. Alhora, opina que s’han de trobar\ncamins per moure’s de manera eficient i segura. Així mateix, reitera que ells no\nestan segrestats per ningú i considera que hi ha discursos polítics que s’haurien de\nrenovar i recomana que es posin al dia. Alhora, comenta que el fet que es facin les\nvoreres més amples no impedirà que en un futur s’hi pugui fer passar un tramvia i\ndemana que treballin tots amb serenor per trobar amb quines màquines s’han\nd’operar els corredors de transport de la ciutat.\nPer acabar, conclou que han votat a favor de la proposició del Partit Popular\nperquè consideren que hi ha línies millors i, com ha dit el Sr. Laporta, en transport\npúblic hi ha altres prioritats, com ara que la línia 10 arribi als barris de la Marina.\nTanmateix, afirma que amb les inversions hi ha coses que no són encertades quan\nes fan creient que tens la raó per sobre de tot, com el cas del bus VAO venint de\nSabadell, que considera que és una infraestructura que s’haurà de replantejar\nperquè serveixi d’alguna cosa. Així, demana que s’ha d’intentar fer debats\ndesapassionats per no fer les coses malament, com en el cas de la consulta.\nEs dóna per tractada.\nDel Grup Municipal ICV-EUiA:\n3. Que comparegui el responsable municipal per informar de les actuacions\nrealitzades per l'Àrea de Seguretat i Mobilitat, per al tancament immediat i definitiu\ndel Casal Tramuntana, que actualment s'està demanant en una campanya\nimpulsada per la Unitat Contra el Feixisme i el Racisme de Sant Martí.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Sra. Ribas exposa que el seu grup va presentar una pregunta a la comissió\nde març de 2012 en la qual demanaven al govern si tenia coneixement de\nl’existència del Centre Tramuntana, al barri del Clot-Camp de l’Arpa,\nsuposadament vinculat al grup feixista Militia i recorda que el Sr. Forn va afirmar\nque en tenien coneixement, així com també de les activitats que s’hi feien i que la\nGuàrdia Urbana i els Mossos d’Esquadra ho estaven investigant. Alhora, comenta\nque els van dir que en la Comissió de Matèries Secretes i Reservades del\nParlament s’informaria de les investigacions a través dels Mossos d’Esquadra, però\nexplica que els seus parlamentaris asseguren que aquesta comissió no s’ha fet. En\naquest sentit, esmenta que han passat dos anys i que demana que els posin al dia\nde com estan les investigacions.\nEl Sr. Freixedes explica que han respost aquesta pregunta diverses vegades en\nel Districte de Sant Martí i afirma que tothom és conscient que s’ha estat\ninvestigant aquest casal des del primer dia i que en el moment que alguna de les\nactivitats sigui delictiva s’hi actuarà amb la màxima contundència. En aquest\nsentit, exposa que estan fent el que permet la llei i que és un casal llogat i sense\nllicència d’activitat, per la qual cosa des del Districte de Sant Martí estan amatents\nperquè la manca de llicència s’ajusti a l’activitat que s’hi fa. Així mateix, comenta\nque si hi ha hagut alguna intenció de fer alguna activitat pública en el local hi han\nanat els Mossos d’Esquadra o la Guàrdia Urbana i explica que ells són conscients\nque si fa alguna activitat dins el local, se’ls precintarà. Tanmateix, assenyala que\nno poden prohibir que un grup de persones es trobin a la via pública i, per\nexemple, vagin a donar sang a l’hospital, com han fet alguna vegada, sense\nmanifestar-se ni tallar el trànsit. Segons explica, en aquests casos, hi ha hagut\nmés agents que no pas persones que fan aquestes actuacions.\nA continuació, insisteix que des del Districte de Sant Martí estan implicats des\ndel primer moment en aquesta qüestió i assegura que coincideixen amb el\nmoviment associatiu del barri del Clot i Camp de l’Arpa en el fet que són uns veïns\ndesagradables i comenta que estan en contacte amb tots els cossos policials, així\ncom també amb el fiscal especial per a delictes d’odi i discriminació de Catalunya.\nEn aquest sentit, explica que ell mateix va enviar una carta al fiscal demanant que\nactués d’ofici o de part i que iniciés accions penals contra aquesta gent a partir de\nfets no demostrats però que es pot pensar que provenen de la gent del voltant\nd’aquest local i remarca que li va respondre que no hi havia cap indici de delicte\npenal, per la qual cosa no hi podia fer res.\nA continuació, comenta que ha tingut cites amb el fiscal i que estan organitzant\nuna reunió amb Fiscalia, agents de l’autoritat i entitats socials del barri, tot i que\nesmenta que no ho concreta per una qüestió d’elegància. Així mateix, afirma que\ntirar endavant una petició com aquesta amb els instruments legals que tenen és\nimpossible, ja que no es pot tancar una cosa que formalment no ha estat oberta.\nEn aquest sentit, exposa que els consta que en aquesta adreça s’hi reuneixen\ndeterminats personatges, però el Casal Tramuntana com a tal no existeix i, tot i\nque està a internet, no té llicència d’obertura ni d’activitat, per la qual cosa es\ncontrolen un grup de persones que es troben en un domicili particular i que, tot i\nque els agradaria poder tancar aquest domicili, no tenen cap llicència del districte.\nAixí, comenta que al principi ho van intentar, però no tan sols no els la van donar\nsinó que també els van precintar l’activitat pública.\nFinalment, explica que ells saben que en el primer moment que hi hagi\nconstància que exerceixen activitats públiques els precintaran el local i assegura\nque en aquests moments fan les activitats complint la llei.\nLa Sra. Ribas explica que, tot i que el Sr. Freixedes no ho esmenti, és sabut que\nels membres del Casal Tramuntana tenen contactes amb grups feixistes i pronazis\ncom ara Alba Daurada i que intenten maquillar les seves activitats emulant la Casa\nPound, el moviment que ha aconseguit reviscolar l’escena ultradretana italiana\namagant missatges feixistes darrere cançons i ofertes de lleure. Així mateix,\nrecorda que un dels promotors del local és el regidor de Plataforma per Catalunya\na l’Hospitalet i que les activitats com ara les donacions de sang, les visites a casals\nd’avis o la distribució de joguines entre nens hospitalitzats són pensades per a una\npart de la població, la que ells creuen mereixedora d’ajudes.\n\n3897\n\n\f3898\n\nGASETA MUNICIPAL DE BARCELONA\n\nNÚM. 21\n\nSeguidament, afirma que tenen constància que el districte hi treballa coordinant\nGuàrdia Urbana, Mossos i Fiscalia i que té contactes amb el teixit associatiu del\nClot, però demana com s’està investigant la denúncia per amenaces que el senyor\nDani Celma va posar contra determinats membres d’aquest casal o com es multen\nles pintades i els cartells signats per aquest casal que apareixen cada cop amb més\nfreqüència per la ciutat. Alhora, també comenta el fet que, tot i que es digui que\nfan les activitats seguint la llei, ningú no dubta que no es tracta d’un domicili\nprivat, per la publicitat que fan, pel tipus d’obertura cap a fora, etcètera. Segons el\nseu parer, tot això passa perquè se senten impunes i assegura que és preocupant\nl’auge de l’extrema dreta i del feixisme per tota Europa, ja que es posen al límit les\nregles de democràcia i de convivència, amb grups com Militia en el Casal\nTramuntana. En aquest sentit, explica que el veïnat n’és conscient i que per això\ns’han organitzat en una entitat anomenada Unitat contra el Feixisme i el Racisme i\nhan demanat reiteradament el tancament del centre, així com també que estan\norganitzant una recollida de signatures per demanar-ho a l’alcalde Trias i afirma\nque ja han recollit prop de 10.000 signatures. Finalment, insisteix a tenir resposta\nsobre com es pensa actuar en els casos concrets.\nEl Sr. Escudé recorda que l’alcalde va respondre la sol·licitud i agraeix la\ninformació que ha rebut. En aquest sentit, considera que posar-ho en coneixement\nde la Fiscalia és una passa més i afirma que per a ell, com a veí, és una vergonya i\nuna desgràcia que es trobi en el barri del Camp de l’Arpa.\nSeguidament, felicita David Carbala i Dani Celma per la feina i manifesta els\nseus dubtes sobre si cal o no publicitar aquests episodis, ja que, al seu parer, com\nmés publicitat més força tenen. Així mateix, comenta que són una derivació de la\nCasa Pound de Roma, la qual per sort va fracassar a les darreres eleccions\nitalianes. Alhora, comenta que amaguen el pensament que realment defensen sota\nuna ideologia identitària i opina que són encara més perillosos perquè aprofiten els\nmoments de crisi i de desesperació perquè s’hi apropi la gent jove, atrets per les\nactivitats cíviques i solidàries que venen, quan realment es tracta d’una de les\nvessants més violentes que hi ha a la democràcia, com és el feixisme. Tot i això,\nassegura que entén que la llei marca uns límits i considera que la democràcia\nprovoca situacions d’impotència com aquesta, en què no se’ls pot fer fora.\nA continuació, celebra que des del Districte s’estigui treballant de forma activa\nper solucionar-ho i recorda que es va aprovar una declaració institucional unitària\nde tots els partits, amb tots els veïns del col·lectiu antifeixista presents, però\nconsidera que no és suficient, així com tampoc el fet que la Guàrdia Urbana hi\nvagi, com en el cas de la donació de sang. Al seu entendre, es poden fer més\ncoses, i opina que si s’informés a l’hospital del col·lectiu que són, possiblement la\npersona que rep sang preferiria que no fos d’aquests individus.\nD’altra banda, tot i que reconeix que el regidor del districte no hi pot fer res\nmés, considera que hi falta un lideratge a més alt nivell, com ara de l’alcalde, que\nhauria d’actuar amb més fermesa. Així, demana al regidor que exposi la\npreocupació dels diferents grups a l’alcalde perquè lideri un front comú contra els\nfeixistes i contra el feixisme en concret en el barri del Camp de l’Arpa.\nEl Sr. Villagrasa afirma que és evident que tots rebutgen els fons ideològic que\nhi ha darrere el Casal Tramuntana, però opina que han de ser molt rigorosos a\nl’hora d’actuar sobre les actuacions administratives i judicials que s’hagin de dur a\nterme, ja que si es pren una actuació de manera precipitada acabes beneficiant\nl’entitat en sí. En aquest sentit, exposa que es poden fer servir dues vies. D’una\nbanda, des de l’Ajuntament la via administrativa, per les qüestions de llicències,\nhoraris, etcètera., i d’altra banda la via judicial i que la Fiscalia treballi i actuï quan\nhagi d’actuar. Així mateix, insisteix que una actuació precipitada pot arribar a\nreforçar el col·lectiu i que cal actuar amb prudència, tot i que remarca que hi ha\nd’haver tolerància zero amb les actuacions que tinguin un contingut delictiu o\nxenòfob i que en aquests casos l’Ajuntament s’ha de dirigir a la Fiscalia i s’ha\nd’evitar que marxin del barri del Clot i se’n vagin a un altre lloc.\nEl Sr. Laporta afirma que es tracta d’un centre de trobada i reclutament feixista\nque segueix l’estratègia de passar per un centre esportiu i de lleure i assegura que\npromouen el racisme, el feixisme, l’homofòbia, etcètera., des de fa més de dos\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nanys. Així mateix, destaca que comprèn les intervencions que han demanat una\nacció política, però opina que les accions han de ser molt contundents des del punt\nde vista legal i policial. Alhora, esmenta que la Sra. Ribas ha dit que hi ha\nevidències que estan connectats amb grups d’extrema dreta, tant amb grups\nitalians, com grecs o de l’Estat espanyol, la qual cosa considera que són arguments\nsuficients per actuar i afirma que esperen que el govern continuï fent allò necessari\nper al tancament d’aquest centre i remarca el que ha expressat el Sr. Escudé sobre\nel perill de donar-los protagonisme.\nPer acabar, destaca que entén que s’hagin d’aguantar provocacions, mentre\nl’acció policial i legal no sigui eficient, i alhora veure les accions que fan dins el\nbarri. Així mateix, insisteix que s’han d’incrementar les accions administratives,\nlegals i policials.\nEl Sr. Freixedes assenyala que estan tots d’acord i que cal continuar treballant\nen la mateixa línia. Alhora, assegura que el primer error que cometin no els\npermetrà cometre un segon error, però destaca que com més se’n parla més es\ndificulta la tasca dels que han d’actuar, que és Fiscalia i els cossos de seguretat i\nconsidera que han de deixar que les coses funcionin i afirma que el fiscal ha\ndemostrat, amb la seva trajectòria, que es pren seriosament aquests temes, per la\nqual cosa no creu que tinguin impunitat. Tot i això, recorda que la legislació actual\nno permet actuar de manera preventiva amb gent que penja fotos a internet amb\nimpresentables, però assegura que ell està tranquil per la implicació de les forces\nde seguretat i que quan tinguin l’oportunitat actuaran.\nEs dóna per tractada.\nIII) Propostes a dictaminar\na)\nb)\n\nRatificacions\nPropostes d'acord\n\n4.(27/2014) RATIFICAR el Decret d'Alcaldia, de 14 de març de 2014, pel\nqual s'atorga la medalla d'Honor al sofriment en categoria d'argent al Sr. Ricardo\nCervantes Valdeoliva (17583) i al Sr. Juan José Vandellós Fernández (17572),\nbombers del Servei de Prevenció, Extinció d'Incendis i Salvament de l'Ajuntament\nde Barcelona, amb els beneficis establerts a l'article 5 del Reglament d'Honors i\nRecompenses dels membres de la Policia Municipal i del Servei d'Extinció\nd'Incendis, de 17 de setembre de 1976, per les lesions que van patir arran de\nl'accident sofert en acte de servei el 15 de febrer de 1980 al carrer Sant Elies,\nnúm. 10 baixos, provocant la baixa fins al 12 de maig de 1980 i 24 d'abril de 1980,\nrespectivament.\nEs dictamina amb el posicionament favorable de tots els Grups.\n5.(20/2014) RATIFICAR el Decret d'Alcaldia, de 14 de març de 2014, pel\nqual s'atorga la medalla d'Honor al mèrit en la categoria d'argent al Sr. Àlvar\nMéndez Amorós (25975), bomber del Servei de Prevenció, Extinció d'Incendis i\nSalvament de Barcelona, amb els beneficis establerts a l'article 5 del Reglament\nd'Honors i Recompenses dels membres de la Policia Municipal i del Servei\nd'Extinció d'Incendis, de 17 de setembre de 1976, en reconeixement per la\nintervenció realitzada el 17 de gener de 2014 a la carretera de Mataró, 18 de Sant\nAdrià del Besòs, posant en risc la seva seguretat en el rescat de dues persones.\nEs dictamina amb el posicionament favorable de tots els Grups.\n6.(31/2014) RATIFICAR el Decret d'Alcaldia, de 14 de març de 2014, pel\nqual s'atorga la medalla d'Honor al mèrit en la categoria de bronze al Sr. Josep\nLluís Fernández i Padró, sacerdot i bomber del Servei de Prevenció, Extinció\nd'Incendis i Salvament de Barcelona, amb els beneficis establerts a l'article 4.2.\n\n3899\n\n\f3900\n\nGASETA MUNICIPAL DE BARCELONA\n\nNÚM. 21\n\napartat C, del Reglament d'Honors i Recompenses dels membres de la Policia\nMunicipal i del Servei d'Extinció d'Incendis, de 17 de setembre de 1976, per la\nimportant tasca feta durant tots aquests anys al Servei de Prevenció, Extinció\nd'Incendis i Salvament.\nLa Sra. Escarp, dirigint-se al tinent d’alcalde, comenta que a l’expedient número\n4, que fa referència a uns fets de l’any 1980, costa trobar el que ha passat des de\n1980 fins ara. Així, afirma que se suposa que deu haver-hi una sentència pel mig i\ndemana que es pugui aclarir abans del ple.\nEs dictamina amb el posicionament favorable de tots els Grups.\nIV) Part decisòria / Executiva\na)\nb)\nc)\n\nRatificacions\nPropostes d'acord\nProposicions\n\nV)\n\nPart d'impuls i control\n\na)\n\nProposicions / Declaracions de Grup\n\nDel Grup Municipal PSC:\n7.(M1115/10972) La Comissió de Seguretat i Mobilitat acorda: Destinar\n25 milions d'euros del superàvit pressupostari municipal del 2013 a incrementar\nl'aportació de l'Ajuntament de Barcelona de l'any 2014 al finançament del\ntransport públic metropolità, per permetre avançar en l'establiment d'una nova\nestratègia tarifària, aplicable ja aquest 2014.\nLa Sra. Casanova comenta que des de la Presidència no es considerava que\naquesta proposició tingués cabuda en aquesta comissió, tot i que explica que\nfinalment va decidir que entrés a l’ordre del dia per no generar greuges respecte al\nque havia succeït a comissions prèvies, com la de Cultura i la de Qualitat de Vida.\nAixí mateix, afirma que això es tractarà en junta de portaveus i exposa que el\nmotiu era que es proposa fer una modificació de crèdit, per la qual cosa opinen que\nrealment havia d’anar a la Comissió d’Economia. Alhora, remarca que si no hagués\ntractat el tema de modificar el pressupost, no hi hauria hagut cap problema.\nLa Sra. Escarp agraeix l’aclariment i afirma que hi ha hagut dificultats en una\nsèrie de comissions, però considera que amb el diàleg i el bon fer de tots plegats\nes poden aclarir aquests temes.\nA continuació, afirma que tots saben que el seu grup s’ha manifestat contrari,\njuntament amb altres grups municipals, respecte al fet que l’Ajuntament hagi\ntancat l’any 2014 amb un superàvit de 140 milions i recorda que el Sr. Mestre va\nesmentar que no és funció d’una administració generar superàvit, però sí que ho\nés respondre a les necessitats que se li plantegen. En aquest sentit, considera que\nno es pot tenir un ajuntament ric enfront d’una ciutat que s’empobreix i explica\nque han presentat diverses proposicions al voltant de l’aplicació de polítiques\ncontracícliques i a què pot anar dedicat el superàvit de l’Ajuntament. Així, recorda\nque el dia abans, a la Comissió d’Economia, el Partit Popular proposava destinar-ho\na la reducció d’un 10% de l’IBI, per la qual cosa opina que tots comparteixen el\nprincipi bàsic que no és funció d’una administració generar superàvit.\nSeguidament, explica que el seu grup proposava destinar part dels 140 milions\na polítiques socials, entre les quals hi ha el transport públic, com un element\nimprescindible d’equilibri territorial, amb una major aportació al transport públic\nmetropolità, en un any en què han passat moltes coses quant al transport públic,\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ncom ara un increment en els títols més usats i moltes mobilitzacions al voltant\nd’aquest increment abusiu. En aquest sentit, també esmenta l’acord entre\nl’Ajuntament, la Generalitat i l’Àrea Metropolitana per unes majors aportacions de\nles administracions i un refinançament de les empreses, la qual cosa genera un\nnou sistema tarifari i la creació d’una taula social per treballar propostes i\npolítiques. Alhora, afegeix que el dia abans, a l’Àrea Metropolitana, van comentar\nque es tracta d’un acord bàsicament de refinançament, però que el tema de fons\nés en la necessitat d’una llei de finançament del transport públic, en una bona\nnegociació del contracte programa i en un nou sistema tarifari a través de la TMobilitat, tot i que destaca que això serà en un futur i que l’any 2014 hi ha majors\naportacions de les administracions, però no de la Generalitat ni de l’Estat, així com\ntambé un increment abusiu dels dos títols més usats en el transport públic i una\ntaula social que s’ha reunit dues vegades i no ha tingut cap gest per part de les\nautoritats ni de l’ATM.\nPer acabar, conclou que la proposta és destinar 25 milions del superàvit del\ntransport públic a respondre les demandes que s’han plantejat en la taula social\npel que fa a 2014, que passa per suprimir la 50/30 i deixar només la T-Mes al preu\nde la 50/30 i, pel que fa a la T-10, o bé deixar el preu de 2013 o bé un compromís\na congelar la T-10 per a 2015 mentre no hi hagi la discussió de tot el sistema\ntarifari.\nLa Sra. Casanova, en nom del Grup Popular, exposa que comparteixen la\nnecessitat de millorar el finançament del transport públic metropolità, a més\nd’exigir el compromís a totes les administracions públiques amb les aportacions\nque han de fer per al sistema, així com mantenir el sistema tarifari que recau\nsobre els ciutadans, però recorda que en les comissions anteriors s’ha comentat\nque el superàvit de 2013 no es pot gastar, ja que la llei actual permet que es pugui\nincrementar la despesa en l’exercici 2014 però sempre que es financi amb\ningressos addicionals. En aquest sentit, afirma que això és el que es va aprovar el\ndia abans a la Comissió d’Economia i que està vinculat amb l’operació de la\nconcessió dels aparcaments a BAMSA per aconseguir 100 milions d’euros\naddicionals i, com a mínim, per invertir en habitatge social en últim terme.\nPer acabar, explica que la utilització del superàvit ja s’ha fet i que es va acabar\nd’aprovar el dia abans, d’acord amb el que permet la llei vigent, per la qual cosa\nno els queda altre remei que votar en contra de la proposició. Tanmateix, comenta\nque si haguessin plantejat altres possibles altes i baixes en el pressupost en la\nComissió d’Economia, segurament s’haurien posat d’acord, ja que comparteixen la\nnecessitat de millorar el finançament del transport públic.\nEl Sr. Mestre afirma que el dia abans van discutir, i segurament no van acabar,\nsobre l’absurditat que representa fer un superàvit l’any passat de 140 milions\nsumats als 60 de l’any anterior i la mala gestió pressupostària que expressa en un\nmoment en què els recursos municipals s’han de destinar a fer front a la crisi i les\nseves conseqüències a la ciutat, així com també a reactivar l’economia, la qual\ncosa significa invertir recursos municipals en polítiques socials, ja siguin polítiques\nactives d’ocupació, serveis socials, educació i habitatge públic, etcètera., així com\ntambé inversions als barris amb més risc d’exclusió social i desigualtat social.\nFinalment, afirma que donaran suport a la proposició perquè entenen que la\nidea del Grup Municipal Socialista de destinar els 25 milions provinents del\nsuperàvit al transport públic metropolità s’orienta en el sentit de destinar els\nrecursos municipals a fer front a la crisi i a atendre necessitats socials i les\ndemandes ciutadanes, per la qual cosa aquests 25 milions haurien de revertir la\nsituació que s’ha produït els darrers anys d’increment abusiu i continuat de tarifes\ndel transport públic en els títols més utilitzats.\nEl Sr. Laporta exposa que, tot i que el seu grup està en contra del darrer\nincrement i que defensen que la solució del deute de TMB no passa per augmentar\n\n3901\n\n\f3902\n\nGASETA MUNICIPAL DE BARCELONA\n\nNÚM. 21\n\nels preus, així com també haver denunciat que Barcelona s’ha convertit en una de\nles ciutats europees on l’usuari fa una major aportació al preu deu bitllet,\ns’abstindran, ja que consideren que la solució ha de ser promoure una llei de\nfinançament del transport que aporti les inversions necessàries per poder\nassegurar el futur, per millorar l’eficiència del servei, fer una bona política de\nfidelització dels usuaris i reduir el frau. Alhora, recorda que els darrers tres anys\nl’aportació de l’Estat a l’ATM ha disminuït un 37%, per la qual cosa la Generalitat\nha hagut d’incrementar la seva aportació un 12% i l’Ajuntament un 10%. En\naquest sentit, opina que caldria que hi hagués una major aportació de les\nadministracions, acompanyada d’un pla de finançament. A més a més, remarca\nque, amb referència a l’acord signat entre Generalitat, Ajuntament i l'ATM, s’ha\nplantejat un refinançament dels 546 milions que corresponen al deute general de\nl'ATM per la manca d’aportacions de les administracions i que hi ha una part\nd’aquest deute que correspon a TMB, 382 milions concretament. Per aquest motiu,\nafirma que 25 milions no resolen la situació de TMB, que té un deute acumulat de\ngairebé 800 milions, al qual s’hi ha de fer front i cal que l’Ajuntament i TMB\nplantegin com fer-ho, de tal manera que aprovin les aportacions excepcionals\nnecessàries tenint en compte que el 25 milions no resolen bé la situació.\nEl Sr. Forn manifesta que hi votaran en contra. Referent a les paraules de la\nSra. Escarp, reconeix que no és funció d’una administració crear superàvit, però\nremarca que tampoc crear dèficit i que les inversions que es facin s’han de fer amb\nels diners que hi hagi i ajustades a la llei. Així mateix, exposa que el resultat\npositiu, en termes de sistema europeu, pot facilitar la superació el sostre de\ndespesa, que és el que va fer l’Ajuntament de Barcelona, superant el sostre de\ndespesa en 100 milions gràcies al que implica disposar de la variable positiva\nresultant del tancament de l’exercici de l’any 2013. Alhora, comenta que va haverhi un expedient de modificació que ha estat sotmès al públic per a la presentació\nd’al·legacions, però destaca que es va aprovar el dia abans, i es mostra sorprès\nque no hagin fet cap proposta i la facin quan ja està aprovat en la Comissió\nd’Economia.\nD’altra banda, explica que la mateixa Llei d’estabilitat pressupostària impedeix\nque es pugui fer aquesta aplicació de despesa corrent de 25 milions i que no és\nque facin una proposta de 25 milions, sinó que en totes les que fan\nsuccessivament s’assoleixen els 100 milions. En aquest sentit, remarca que la\nmateixa llei diu que no és possible, per la qual cosa la proposició no té cap sentit i\nafirma que hi votaran en contra.\nA continuació, afirma que estan satisfets de l’acord que s’ha pres tant a l’ATM\ncom a l’Àrea Metropolitana per poder afrontar tota la problemàtica del finançament\ndel transport públic amb l’acord de diferents administracions. Segons el seu parer,\nes va per bon camí, tot i que reconeix que no solucionarà els problemes d’un dia\nper l’altre, però opina que és l’única manera d’avançar, amb el compromís de les\nadministracions d’augmentar les aportacions.\nLa Sra. Escarp afirma que això és el que pensen ells i la Sra. Casanova\njurídicament, però assenyala que és evident que el superàvit s’havia d’haver gastat\nal 2013, de tal manera que hi havia d’haver hagut una política de fer front a la crisi\nque permetés austeritat en moments de crisi i major aportació per fer polítiques\ncontracícliques, que és, segons afirma, el s’havia fet durant molts anys, que\npermetia una gestió financera sanejada i ara s’ha canviat.\nQuant a l’aspecte jurídic, comenta que li han explicat que a través d’un pla\neconòmic financer es pot fer, per la qual cosa considera que és un tema de\ndiscussió jurídica i no política. En aquest sentit, assenyala que el que decideixen\nfer és privatitzar la gestió dels aparcaments per destinar els 100 milions a\nhabitatge de lloguer, de tal manera que la gestió de fons és privatitzar i com que\naixò trigarà un temps es dediquen 100 milions fins que es rebin. Al seu parer, això\nés un joc, és voler privatitzar la gestió d’aparcaments i a partir d’aquí vestir-ho\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ncom sigui i fer el cercle amb els 100 milions que van i vénen. Així mateix, insisteix\nque des del grup sempre han manifestat la necessitat de respondre l’any 2014\namb un esquema plantejat al voltant del transport públic en el qual es fa necessari\ndonar una resposta mínima i coherent pel que fa a l’increment del transport públic\nde l’any 2014.\nA continuació, destaca que, segons el seu punt de vista, la intervenció del Sr.\nLaporta en aquesta comissió no lliga gens amb la del dia abans del Sr. Portabella,\ntot i que esmenta que dins el grup cadascú pot decidir el més adient en cada\nmoment. Tanmateix, lamenta que no s’aprovi la proposició, ja que recollia algunes\nde les propostes que es van portar a la Taula Social a través de la Plataforma del\nTransport Públic, dels sindicats, de l’associació d’usuaris i d’entitats lligades al\nfoment del transport públic de la ciutat. Finalment, conclou que s’hauria\nd’aconseguir més passatge i menys cost per passatge, la qual cosa significa\nredefinir la política tarifària.\nLa Sra. Casanova afegeix que si s’incorporen tots els imports que han proposat\na les diferents comissions s’incrementa la despesa però no hi ha un ingrés\naddicional que l’acompanyi, la qual cosa significaria que es tancaria l’exercici amb\ndèficit i, segons exposa, la llei no permet tancar un exercici pressupostari amb\ndèficit i, en aquest cas, l’Ajuntament hauria de fer un pla econòmic i financer, per\nla qual cosa perdria tota la solvència financera que ha tingut al llarg de molts anys.\nTot i això, assenyala que el seu grup rebutja el superàvit de 2013 i recorda que en\nel passat ple van portar una proposició per rebutjar el superàvit i l’elevat romanent\nde tresoreria. Així mateix, remarca que cal que hi hagi un equilibri o un cert\nsuperàvit.\nEl Sr. Mestre afirma que és conscient que una part del debat pertany a la\nComissió d’Economia, però remarca que arran de la intervenció del Sr. Forn, el\nqual pertany al govern, estan obligats a repetir el mateix. En aquest sentit, explica\nque al juny de 2013 es va examinar l’execució pressupostària, cosa que es fa\nhabitualment el mes número sis de l’any d’execució pressupostària, i van veure\nquins ingressos tributaris s’havien produït i comparar-ho amb els anys anteriors.\nAixí mateix, comenta que ja coneixien les transferències més importants,\nespecialment la que ve de l’Estat i que a l’octubre van tornar veure com estava\nl’execució del pressupost, per la qual cosa al juny ja tenien un indicador de com es\ntancaria més o menys el pressupost de l’any passat i a l’octubre el govern\nmunicipal ja sabia quin superàvit es produiria.\nA continuació, afirma que un govern responsable hauria d’haver fet\nmodificacions de crèdit per a majors ingressos, com es va fer al mandat anterior\ndiverses vegades. En aquest sentit, explica que el que es fa és que es modifiquen\nel crèdit i els ingressos del pressupost i s’incrementa la despesa perquè el\npressupost quadri i la despesa correspongui als majors ingressos, cosa que retreu\nque no va fer el govern, tot i que ho haurien pogut fer segurament amb l’acord de\ntots els grups municipals, si la destinació d’aquests majors ingressos hagués estat\nper a polítiques socials. Tanmateix, insisteix que no van fer res i que a més a més\nes van posar en la boca del llop i explica que, en aquest cas, el llop és el ministre\nd’Hisenda, el senyor Montoro. Alhora, comenta que des que el Partit Popular\ngoverna a l’Estat, el Ministeri d’Economia dicta com han de fer els pressupostos les\nadministracions locals, així com també com han de gastar els diners i a què han de\ndedicar els superàvits. Així mateix, retreu que el govern municipal estigui pel dret\na decidir i amb els diners de l’Ajuntament faci el que decideix el senyor Montoro.\nSeguidament, explica que es va fer una esmena a la Llei de sostenibilitat de les\nadministracions públiques que determina que els superàvits van a “deute” o van a\n“inversions sostenibles en el temps”. Segons el seu parer, és absurd que hi hagi\nuns recursos que es poden incorporar al pressupost de l’exercici en curs i no es\nfaci, de tal manera que quedi pendent del que decideixi el Ministeri d’Hisenda, el\nqual és sabut que és molt restrictiu i poc respectuós amb l’autonomia local i dicta\n\n3903\n\n\f3904\n\nGASETA MUNICIPAL DE BARCELONA\n\nNÚM. 21\n\ncom s’han de gastar els diners. Alhora, considera que l’execució pressupostària\nque s’ha fet és nefasta i el resultat és que ara han d’anar a buscar els arguments\nlegals, que són les lleis del Partit Popular. Finalment, insisteix que no sap on queda\nel dret a decidir de l’Ajuntament de Barcelona vistos els resultats.\nEl Sr. Laporta, dirigint-se a la Sra. Escarp, assegura que el Sr. Portabella i ell\nvan coordinats i actuen amb coherència i explica que el dia abans, a la Comissió\nd’Economia, el Sr. Portabella també es va abstenir en aquesta qüestió fent\nreferència al fet que correspon a un superàvit que segons la Llei d’estabilitat\npressupostària, la qual recorda que el Partit Socialista va votar en una reforma\nexprés de la Constitució, és de difícil aplicació a la qüestió del transport públic o del\ncomerç. Alhora, comenta que per raons de la Llei d’estabilitat pressupostària els\nsuperàvits de les entitats locals no es podran dedicar ni a educació, ni a sanitat, ni\na emprenedoria, la qual cosa retreu que sigui motivada per aquesta llei.\nSeguidament, insisteix que el Sr. Portabella es va abstenir i que sempre s’han\nmantingut en el mateix criteri i exposa que malgrat que han estat en contra de la\npujada de preus i que pensen que la solució del deute de TMB no passa per\naugmentar els preus indefinidament, s’han abstingut per les raons que ha explicat.\nA més a més, afegeix que hi ha altres motius, com les aportacions de les\nadministracions, concretament la disminució del 37% de l’Administració de l’Estat,\nles quals opina que s’han de denunciar i que han ocasionat que la Generalitat i\nl’Ajuntament hagin hagut d’augmentar la seva aportació. Finalment, afirma que no\nsap on hi ha la incoherència i insinua que la Sr. Escarp potser no va acabar de\nsentir la intervenció del Sr. Portabella i per aquest motiu ha fet els comentaris que\nha fet.\nEl Sr. Forn, dirigint-se al Sr. Mestre, li demana si el que fa un govern\nresponsable és un dèficit de 800 milions d’euros, i recorda que l’any 2009 hi va\nhaver un dèficit de 83 milions d’euros, l’any 2010 de 300 milions i l’any 2011 de\n396. Així mateix, afirma que immediatament van tenir un PEF i demana si és el\nque volen. En aquest sentit, qüestiona si el PEF no és restrictiu i si el que fa el PEF\nés fer guanyar solvència davant tot el món i autonomia financera. En aquest sentit,\ncomenta que estan absolutament equivocats.\nLa Sra. Escarp explica que o ella s’ha expressat malament o el Sr. Laporta no\nl’ha entès i remarca que ella parlava de la intervenció del Sr. Portabella a l’Àrea\nMetropolitana i no a la comissió i recorda que quan va justificar la seva abstenció\nva parlar de l’increment de tarifes, per la qual cosa opina que no lliga amb la\nintervenció d’avui del Sr. Laporta. Tot i això, manifesta la seva sorpresa per\nl’argumentari del Sr. Laporta, pel fet que defensi la independència del país i parli\namb els arguments de la Llei d’estabilitat pressupostària, la qual recorda que va\nrecolzar Convergència i Unió i no pas el Partit Socialista, ni els seus representants\nal Congrés dels Diputats. Finalment, demana al Sr. Laporta que es preocupi del\nque feia algun membre del seu partit a la comissió del dia abans.\n\nEl Sr. Forn expressa el vot contrari de CIU, la Sra. Escarp expressa el vot\nfavorable del PSC, la Sra. Casanova expressa el vot contrari del PP, el Sr. Mestre\nexpressa el vot favorable d’ICV-EUiA i el Sr. Laporta expressa l'abstenció d’UpB. ES\nREBUTJA.\nDel Grup Municipal PP:\n8.(M1115/10963) La Comissió de Seguretat i Mobilitat acorda: Instar al\nGovern municipal a descartar i deixar sense efecte el projecte de connexió del\ntrambaix i el Trambesós en el seu traçat per l'avinguda Diagonal prioritzant altres\nalternatives possibles.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nTractat conjuntament amb els punts 2 i 16 de l’ordre del dia.\nEl Sr. Freixedes expressa el vot favorable de CIU, el Sr. Escudé expressa el vot\ncontrari del PSC, el Sr. Ramírez expressa el vot favorable del PP, la Sra. Ribas\nexpressa el vot contrari d’ICV-EUiA i el Sr. Laporta expressa el vot favorable\nd’UpB. S'APROVA.\nDel Grup Municipal ICV-EUiA:\n9.(M1115/10982) La Comissió de Seguretat i Mobilitat acorda deixar\nsense efecte l'acord de patrocini del servei del Bicing i, per tant, no canviï el nom\nd'aquest servei públic.\nTractat conjuntament amb el punt 11 de l’ordre del dia.\nEl Sr. Mestre explica que la proposició ha estat transaccionada gràcies a una\nesmena del Partit Popular, la qual creu que ha estat comunicada a la Presidència\nde la comissió, a la Secretaria i que ha estat lliurada a tots els grups municipals.\nSeguidament, comenta que la proposta és per diverses raons. En primer lloc,\nperquè el seu grup està en contra que una empresa –en aquest cas, Vodafone–\ncolonitzi el servei Bicing, ja que és un servei públic municipal, en llocs com els\nparafangs o els uniformes de les cent cinquanta-vuit persones que hi treballen, així\ncom els vehicles, etcètera. Alhora, assenyala que en l’acord es fixen un seguit de\nclàusules que expressen aquest terme de “colonització” i fan referència a possibles\npromocions creuades i a les comunicacions electròniques associades al Bicing que\npodrà fer Vodafone i que, segons l’opinió del seu grup, podran comportar la\nutilització de totes les bases de dades municipals per part d’una empresa externa\nper a les seves finalitats, les quals considera que poden ser molt legítimes però\nque no tenen un caràcter públic. Així, esmenta que això ho estableix l’acord de\nmanera detallada i que l’han pogut analitzar perquè han estat estudiant\nl’expedient, que és en mans de BSM. En aquest sentit, agraeix a la directora\njurídica de BSM la facilitat, els aclariments i les explicacions que van obtenir.\nEn segon lloc, exposa que també són contraris que un servei públic municipal\ncom el Bicing tingui en el seu nom una marca comercial i que la marca precedeixi\nel nom del servei, de tal manera que es digui “Servei Vodafone Bicing”, ja que, al\nseu parer, aquesta comercialització pot portal al ridícul i, en to de broma, comenta\nque el Sr. Forn i el govern de Convergència i Unió, que es preocupen tant pels\ndiners, es poden plantejar tenir un servei públic que es digui “Coca-Cola Autobusos\nde Barcelona” o “Pepsi Ferrocarril Metropolità de Barcelona”. En aquest sentit,\nopina que començar amb el Bicing aquest camí pot portar al ridícul absolut.\nEn tercer lloc, afirma que també són contraris al que implica la decisió del\ngovern municipal del patrocini d’una marca privada d’un servei municipal comenci\nprecisament pel Bicing i assegura que no poden abstenir-se de fer-ne una lectura\npolítica, ja que, segons explica, no tots els regidors, però sí l’alcalde i la tinenta\nd’alcalde d’Economia, la Sra. Recasens, presidenta de BSM, han estat insistint de\nmanera constant sobre el cost del Bicing, per la qual cosa afirma que pel fet que\nprecisament el primer patrocini d’un servei públic municipal sigui el Bicing no\npoden treure’s la sensació que el Bicing no hauria de ser un servei municipal.\nA continuació, explica que ja sap que la resposta que obtindran per part del\ngovern estarà enfocada al cost i al finançament del Bicing. En aquest sentit,\nassenyala que un servei públic i el seu cost s’ha d’examinar en funció de la\nprestació d’aquest servei, de tal manera que s’ha d’examinar el seu cost en funció\nde les necessitats que cobreix i de l’interès general i remarca que no es pot\nanalitzar només des de la vessant econòmica i de l’anàlisi de costos. Així mateix,\ninsisteix que el Bicing s’ha d’analitzar des del punt de vista de l’interès general per\n\n3905\n\n\f3906\n\nGASETA MUNICIPAL DE BARCELONA\n\nNÚM. 21\n\nla mobilitat sostenible, pel medi ambient, etcètera. Alhora, expressa la seva\nsorpresa pel fet que l’alcalde i el Sr. Vives parlin constantment de “ciutat\nintel·ligent”, “smartcity”, etcètera. i no tinguin en compte qüestions com aquesta.\nD’altra banda, comenta que des de Convergència i Unió fan del finançament\nmunicipal del Bicing un problema polític que, segons el seu parer, no existeix, ja\nque és un servei públic que està justificat, així com també el seu cost i assegura\nque hi ha altres solucions polítiques que altres ajuntaments apliquen. En aquest\nsentit, posa l’exemple de l’Ajuntament de Sant Sebastià, el qual finança el seu\nsistema de bicicleta pública amb els ingressos municipals que s’obtenen de\nl’explotació publicitària del mobiliari urbà i afirma que Barcelona obté uns ingressos\nmunicipals superiors al cost que atribueixen al Bicing. Alhora, assenyala que\nl’Ajuntament de Barcelona té uns ingressos d’explotació del mobiliari urbà i\ninsisteix que si és un problema polític hi ha solucions polítiques, com és el cas de\nl’Ajuntament de Sant Sebastià.\nSeguidament, destaca que si els preocupen tant els diners que costa el Bicing no\ncomprenen per què en aquest mandat es regalaran 16 milions d’euros a la Fórmula\n1, al circuit de Montmeló, sense cap necessitat ni cap contraprestació. Així mateix,\nafirma que es fa perquè s’ha de cobrir el que la Generalitat de Catalunya no\naporta.\nFinalment,\nalgun suport\ninsisteix que\nseu parer, és\n\nassegura que el seu grup no es tanca al fet que puntualment en\nfísic del Bicing es pugui fer algun tipus de publicitat concreta, però\nno poden acceptar el que ha passat en aquest cas, la qual cosa, al\nuna colonització completa de tot el servei municipal de bicicletes.\n\nEl Sr. Escudé destaca que des del passat 1 d’abril ja hi ha el Vodafone Bicing i\nrecorda que el dia de la presentació l’alcalde va dir que el compromís de\nl’Ajuntament de reduir el cost d’aquest servei per a la ciutat i que gràcies a la\ncol·laboració publicoprivada i a una bona gestió es feia un pas més perquè el servei\nfos sostenible econòmicament. Segons el seu punt de vista, haurien pogut buscar\naltres fórmules per fer-ho.\nA continuació, explica que, segons l’acord, Vodafone pagarà 4 milions d’euros en\nels propers tres anys i, a canvi d’això, es posarà el logotip de l’empresa a les bicis,\na les estacions, a la flota de vehicles, etcètera. Tanmateix, afirma que el seu grup\nvotarà a favor de la proposta, ja que, segons el seu parer, ha estat una operació\nopaca, fins i tot per als membres del Consell d’Administració de BSM i assegura\nque se’n van assabentar pels mitjans de comunicació quan l’operació ja estava\ntancada i dissenyada. Alhora, comenta que no han pogut conèixer quines altres\nempreses han concursat per emportar-se el patrocini i per quin motiu s’ha optat\nper Vodafone i exposa que per aquest motiu han presentat el prec, perquè el\ngovern lliuri a tots els grups polítics una còpia de l’informe o informes que s’han\nrealitzat per a l’adjudicació del patrocini de Bicing.\nSeguidament, assegura que o a Vodafone li ha sortit molt bé de preu el patrocini\ndel Bicing o a l’Ajuntament li ha sortit molt car, ja que el Bicing té dues vies de\nfinançament: l’aportació que es fa des de l’Ajuntament i la que fan els usuaris amb\nl’abonament i les tarifes. Així mateix, recorda que quan es va crear, estava molt\nclar d’on venien part dels diners que l’Ajuntament destinava a aquest servei i eren\nels ingressos de l’àrea verda, derivats d’una política de gestió de la mobilitat que\ndesincentivava l’ús del vehicle privat i es destinava a finançar un servei públic que\ngenerava i genera externalitats positives a la ciutat.\nD’altra banda, comenta que segons els comptes d’explotació del programa AREA\nl’any 2013 es van facturar un total de 10.363.971 euros de l’àrea verda i a finals\nde 2011 el govern actual va decidir fer gratuïta l’àrea verda per a residents que no\nhaguessin tingut cap multa, la qual cosa va suposar per a l’Ajuntament deixar\nd’ingressar aproximadament 600.000 euros que anaven destinats íntegrament a\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nfinançar el Bicing. Alhora, destaca que amb el patrocini que ha signat ara el govern\ntan sols aconsegueixen 600.000 euros més del que ingressava quan l’àrea verda\nno era gratuïta a canvi que el nom de l’empresa aparegui a tot arreu, per la qual\ncosa considera que és un negoci rodó per al privat i no tan bo per a un servei\npúblic. En aquest sentit, remarca que si era tan necessari trobar finançament per\nal Bicing no entenen com es pot renunciar a 600.000 euros provinents de l’àrea\nverda si no és que hi havia una manca de previsió alarmant en el seu moment i\ninsisteix que si es multiplica pels anys que fa que dura la mesura l’Ajuntament ha\nperdut ja 1,8 milions d’euros.\nA continuació, destaca que el compliment de l’Ordenança de paisatge urbà és\ndubtós en aquest acord de patrocini i recorda que l’article 12 fa referència als\nvehicles de transport i servei públic municipal o metropolità diu textualment: “Les\ncaracterístiques cromàtiques i d’imatge exterior dels vehicles de transport i servei\npúblic són objecte de protecció a fi de preservar el caràcter emblemàtic que aquest\ntipus d’elements urbans confereixen a la ciutat. Queda prohibida la utilització de\nvehicles i instal·lacions de transport i servei públic com a suport de publicitat fora\ndels espais reservats o aprovats per l’Ajuntament amb aquesta destinació.” Tot i\nque reconeix que la darrera frase els pots avalar, remarca que no han vist cap\ninforme jurídic que ho indiqui.\nEl Sr. Ramírez es manifesta a favor de la proposició i agraeix l’acceptació de\nl’esmena de transacció que s’ha incorporat al text. Alhora, remarca que hi donen\nsuport per raons distintes que les del proposant, ja que, al seu parer, no es tracta\nd’una colonització publicitària i recorda que des del seu grup sempre han demanat\nque es faci aquest patrocini estable en el servei públic del Bicing.\nA continuació, afirma que hi donen suport per dos motius: d’una banda per la\nmanca de transparència en el procés de contractació, de la qual assegura que se’n\nvan assabentar dia 21 de març en roda de premsa conjunta entre els responsables\nde l’Ajuntament de Barcelona, de Vodafone, de Clear Channel i de BSM, on es\npresentava l’acord de patrocini exclusiu amb inici 1 d’abril d’aquest any per un\nimport de 4 milions d’euros i per a un període de tres anys. D’altra banda, comenta\nque des del seu grup sempre han reclamat polítiques per reduir el dèficit que\npateix el sistema i recorda que des que es va posar en marxa el servei del Bicing,\nl’any 2007, s’han acumulat dèficits anuals de 12 milions d’euros, la qual cosa\ns’havia de solucionar d’alguna manera. Així, destaca que el seu grup demanava\nque, si es feia un procés de patrocini i era estable com el que es presentava,\ns’expliqués quin havia estat el procediment per cercar aquests patrocinadors i\nquins estudis econòmics havien dut a terme l’Ajuntament i els tècnics, ja que,\nsegons el seu entendre, 4 milions per a tres anys és una oferta molt baixa. En\naquest sentit, assegura que si comparen el servei de patrocini presentat per\nl’Ajuntament amb un servei de bici pública de les mateixes dimensions, com pot\nser el de Londres, hi ha una diferència molt substancial. Segons explica, Londres fa\nservir el mateix sistema i ha assolit un acord de patrocini per a cinc anys de 30\nmilions d’euros, és a dir, 6 milions cada any, mentre que a Barcelona 4 milions per\na tres anys. Així mateix, explica que si es tenen en compte els habitants de l’àrea\nd’influència de Londres on té vigència el Bicing és d’1,100 milions, mentre que a\nBarcelona és d’1,6, per la qual cosa s’està parlant de xifres molt similars quant a\nimpactes a ambdues cares de les bicicletes. Alhora, recorda que Barcelona té 1\nmilió d’usos mensuals del servei de Bicing, la qual cosa ho fa una oferta prou\natractiva com per millorar aquesta oferta econòmica.\nA continuació, destaca que ells estan a favor del patrocini estable i recorda que\nvan presentar iniciatives i que al setembre de 2011 van presentar una pregunta en\naquesta comissió, en la qual demanaven al govern quina era la previsió en relació\namb el funcionament del sistema Bicing, fet referència a la publicitat, al cost de\nprestació i a les condicions de contracte. Així mateix, recorda que al gener de 2012\ntambé van presentar un prec en aquesta comissió sol·licitant que es desenvolupés\n\n3907\n\n\f3908\n\nGASETA MUNICIPAL DE BARCELONA\n\nNÚM. 21\n\nun pla per al Bicing, per tal d’assolir un dèficit zero en el sistema i en el qual\npreveien la inclusió d’aquest patrocini.\nD’altra banda, insisteix que dia 21 de març van conèixer la notícia per premsa,\nla qual cosa considera que denota una manca de transparència, i que dia 24 de\nmarç van presentar un prec per escrit al govern municipal sol·licitant la\ndocumentació i els informes jurídics pertinents perquè es demostrés que\njurídicament s’adequava a la normativa de l’Ajuntament de Barcelona i més\nconcretament a l’Ordenança del paisatge urbà i a l’article 16.\nFinalment, remarca la manca de transparència en el procés i manifesta que\ndonaran suport a la proposta d’Iniciativa per tal que es retiri el contracte de\npatrocini que hi ha subscrit amb Vodafone i que s’iniciï un nou procés\nd’adjudicació, iniciant la tramitació d’un nou expedient per assolir una millor oferta\neconòmica. Alhora, retreu que la manca de transparència sigui constant dins\nl’àmbit de mobilitat i recorda els casos de la pujada de tarifes del Bicing o la\npresentació de l’àrea lila.\nEl Sr. Laporta anuncia que votaran a favor de la proposició, atès que pensen que\nel patrocini vulnera l’Ordenança del paisatge urbà, perquè no s’ha fet concurs\npúblic, la qual cosa hauria permès que es presentessin altres empreses\ninteressades i possiblement s’hauria aconseguit un patrocini amb recursos\nsuperiors. Alhora, destaca que els 4 milions no resolen el dèficit de 12 milions que\nté el Bicing.\nD’altra banda, opina que en comptes de pujar tarifes o plantejar patrocinis que\nsón com a pedaços, s’haurien d’afrontar els problemes de gestió, ja que considera\nque el Bicing és una bona idea però mal executada i que les anomalies existents\nprovenen d’una manca de capacitat per gestionar aquest servei, per la qual cosa\ncaldria fer una nova contracta que depengui de TMB i que se’n faci la inclusió al\nsistema tarifari per adquirir noves bicicletes i que es doti el servei d’un sistema\ninformàtic intel·ligent i la tecnologia digital que resolgui les deficiències de l’actual.\nQuant a la qüestió de l’àrea verda, es remet al que ha comentat el Sr. Escudé i\ninsiteix que no estan frontalment oposats a la publicitat del Bicing, però opina que\nhi ha altres solucions alternatives. Per acabar, destaca que cal afrontar els\nproblemes de gestió i que aquest tipus de patrocini vulnera l’ordenança.\nEl Sr. Freixedes afirma que hi votaran en contra, llegeix el títol de la proposició i\naclareix que, al seu entendre, aquesta comissió no té la potestat de deixar sense\nefecte un acord i recorda que, en tot cas, s’hauria de prendre en un consell\nd’administració d’una empresa municipal, per la qual cosa comenta que el redactat\nhauria de dir: “Instar BSM a deixar sense efecte...”. En aquest sentit, remarca que\nen aquesta comissió no es pot deixar sense efecte un acord que no ha fet\nl’Ajuntament de Barcelona, sinó que l’ha pres una empresa que és 100% municipal\namb un dels seus contractistes. Així mateix, assenyala que tothom pot escriure el\nque vulgui, però després s’ha de tenir clar el que es fa en cada moment, de tal\nmanera que una cosa és que quedi clar en aquesta comissió el rebuig polític cap\naquest contracte que ha signat una empresa municipal i l’altra és que es pugui\ndeixar sense efecte un acord.\nA continuació, assegura que no comparteix algunes afirmacions que s’han fet,\ncom ara que la gestió de BSM és obscura o que alguns membres del Consell\nd’Administració no tinguessin coneixement de l’acord. En aquest sentit, explica que\nel dia abans la presidenta de BSM afirmava que havia parlat amb determinats\nconsellers sobre aquest tema i comenta que el més normal és creure que aquestes\nconverses han existit.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nPel que fa als comentaris del Sr. Mestre sobre la colonització, recorda que com a\nmínim que els quatre grups que votaran a favor de la proposició, i sobretot el grup\nimpulsor de la mateixa, estaven en el govern municipal que va decidir que aquest\nservei municipal, en comptes de prestar-lo directament l’Ajuntament o en comptes\nd’utilitzar qualsevol dels instruments que tenien a l’abast per tirar endavant el\nsistema públic de bicicletes, que això ho faria una empresa municipal i, per tant,\nque no es fes directament des de l’Ajuntament. Alhora, afegeix que aquella\nempresa municipal va signar un contracte, que continua en vigor i que s’ha de\nrespectar, tant si els agrada com si no.\nA continuació, destaca que quan afirmen que s’hauria pogut fer per concurs\ntambé ho haurien pogut fer ells en el seu moment, així com també el fet de lligarho als ingressos municipals del mobiliari urbà. Així mateix, explica que quan es va\nplantejar implementar un sistema de bicicleta pública a Barcelona, en el moment\nde prendre la decisió de quin contracte es feia i com es feia el concurs, també ho\nhaurien pogut fer. Per aquests motius, considera que les reflexions que han fet són\nsorprenents.\nSeguidament, llegeix literalment la resposta de BSM, en la qual expliquen que es\ntracta d’un acord de patrocini i en cap cas és un canvi de nom del servei públic\nlicitat el 2006, així com també que no han pogut fer cap concurs perquè el\npatrocini amb el nom comercial havia d’anar sobre uns actius –bicicletes,\nestacions, webs, etcètera.– els quals, pel contracte inicial, no són de l’Ajuntament,\nsinó del prestador de servei. En aquest sentit, afirma que són decisions passades\nque ara condicionen les actuacions presents. A més a més, afegeix que també\nesmenten que qui ha fet la cerca del patrocinador ha estat l’adjudicatari, Clear\nChannel, que ha fet un projecte concret de cerca amb més de trenta-cinc\nempreses per trobar la millor aportació econòmica, el major impacte visual i la\nmajor aportació tecnològica, així com també que al darrer Consell de BSM es va\ndemanar informació del procés portat a terme i que es va arribar a un compromís\nunànime amb el consell de tractar aquest tema en un consell extraordinari que se\ncelebrarà dia 5 de maig, en el qual s’explicarà tot el procés. Tanmateix, remarca\nque les peticions concretes que fa el Grup Socialista tindran resposta en aquest\nconsell extraordinari de BSM i comenta que en la resposta també s’explicava que\nels imports aconseguits d’aportació per part del patrocinador són d’1.250.000\neuros els primers dotze mesos i que van augmentant fins a 1.450.000 l’últim any,\nque serà el 2016 així com també que ha estat un projecte per aconseguir un\nimpacte visual petit amb una aportació econòmica per reduir el dèficit.\nEl Sr. Mestre agraeix els vots a favor i afirma que espera que l’Ajuntament hi\ndoni compliment.\nQuant als comentaris que ha fet sobre colonització, especifica que és un\ncontracte de patrocini de tres anys prorrogable a un any i que amb la pròrroga\ns’estableixen les aportacions econòmiques d’aquest any de pròrroga. Al seu parer,\nen els termes de l’acord el més significatiu no és la qüestió del nom, sinó que es\npermet que totes les dades del Bicing puguin ser utilitzades en diversos tipus de\npromocions per part de l’empresa Vodafone i assegura que això és a l’acord, el\nquan han llegit i estudiat.\nSeguidament, dirigint-se al Sr. Freixedes, afirma que per a ells el cost del Bicing\nno ha sigut mai un problema polític, en canvi sí que ho ha sigut per a\nConvergència i Unió, així com també per a algun altre grup. En aquest sentit,\ncomenta que no cal buscar maneres extraordinàries de finançar el Bicing, ja que és\nun servei que, segons la memòria de BSM, el passat any va tenir 14.212.000 usos,\nper la qual cosa opina que queda justificat pels usos que se’n fa i que és lògic que\ntingui finançament públic de l’Ajuntament de Barcelona i insisteix en el fet que hi\nha solucions ja inventades com la de Sant Sebastià. Alhora, li demana què ha\nd’acordar el Consell d’Administració si els regidors i regidores de l’Ajuntament, que\nsón membres del Consell d’Administració, no han estat informats dels termes\n\n3909\n\n\f3910\n\nGASETA MUNICIPAL DE BARCELONA\n\nNÚM. 21\n\nabans que es fes públic l’acord de patrocini, sinó únicament de la voluntat de\nbuscar un acord de patrocini. Tanmateix, insisteix que mai han estat informats de\nl’acord amb Vodafone i que mai ha aparegut un punt específic sobre aquest fet a\nl’ordre del dia del Consell d’Administració i que finalment serà el proper dilluns en\nun consell extraordinari que han forçat els consellers i conselleres de l’oposició on\nes discutirà i figurarà a l’ordre del dia per primera vegada.\nA continuació, afegeix que en el Consell d’Administració que es va fer\nimmediatament després que es fes l’anunci de patrocini el 21 de març es podria\nsuposar que els membres del Consell d’Administració de BSM volien conèixer\nl’expedient, que estava a la taula. Així mateix, retreu que se’ls ha negat uns còpia\nde l’acord de patrocini, per la qual cosa considera que no se’ls ha donat cap\nfacilitat.\nPer acabar, afirma que el proper dilluns demanaran que el Consell\nd’Administració d’aquesta empresa, 100% municipal i presidida per la tinenta\nd’alcalde d’Economia, apliqui l’acord que s’ha adoptat en aquesta comissió i iniciï\nels tràmits per deixar sense efecte aquest acord de patrocini.\nEl Sr. Escudé, dirigint-se al Sr. Freixedes, assegura que la Sra. Recasens l’ha\ninformat malament. En aquest sentit, explica que dos representants del Grup\nMunicipal Socialista en el Consell d’Administració de BSM es van aixecar i van\nabandonar la taula i insisteix que la informació que tenien l’havien sabuda a través\ndels diaris, la qual cosa van considerar com una falta de respecte.\nEl Sr. Ramírez comenta al Sr. Freixedes que la informació que li ha traslladat la\npresidenta del BSM no és certa. Així, afirma que han tingut contactes amb\nmembres de BSM per demanar la documentació i l’expedient i que en cap moment\nels ho han lliurat, per la qual cosa demana que no digui que els han facilitat la\ninformació. Tot i això, assenyala que han tingut l’oportunitat de lliurar-los-la en\ndiferents reunions i recorda que després d’anunciar aquest patrocini va haver-hi un\nConsell d’Administració a BSM en el qual no es va informar de res. Per aquests\nmotius, demana que en el proper consell extraordinari de dia 5 portin l’expedient\nper informar els consellers de BSM.\nEl Sr. Freixedes expressa el vot contrari de CIU, el Sr. Escudé expressa el vot\nfavorable del PSC, el Sr. Ramírez expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova amb el redactat següent:\nLa Comissió de Seguretat i Mobilitat acorda deixar sense efecte l'acord de\npatrocini del servei del Bicing.\nDel Grup Municipal UpB:\n10.(M1115/10991) La Comissió de Seguretat i Mobilitat acorda instar al\nGovern municipal a crear una subcomissió o grup de treball amb els representants\ndels grups municipals per tal de tractar de forma temàtica la implantació de la TMobilitat i la proposta de nova tarificació del transport públic que implica l'entrada\nen vigor d'aquest nou títol de transport.\nEl Sr. Laporta explica que el seu grup està molt interessat en el\ndesenvolupament de la T-Mobilitat, ja que consideren que serà una revolució en el\ntransport públic a partir del 2015 i que ha de suposar una tarificació més justa,\nafavorint l’usuari habitual. Alhora, comenta que la desaparició dels títols ha de\npermetre reduir costos afavorint la racionalització de les necessitats del sistema i\nque farà el servei més eficient perquè recollirà una informació real molt més\ndetallada de l’ús del servei. Així mateix, comenta que amb la potència que ha de\ntenir el nou sistema se’ls plantegen un seguit de dubtes tècnics i de funcionament,\nconcretament com es produiran el cobrament, la recollida i gestió de dades, així\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ncom l’algoritme que anirà ajustant el cost del bitllet segons el nombre de\ndesplaçaments o com es distribuirà el cost pel territori.\nFinalment, afirma que tant pel títol mateix com per les tècniques, consideren\nque es podrà fidelitzar l’usuari, reduir el frau i ajustar la despesa, la qual cosa\nconsideren molt important. Per aquests motiu, explica que insten el govern\nmunicipal a crear una subcomissió o grup de treball amb els representants dels\ngrups municipals per tal de tractar de forma temàtica la implantació de la TMobilitat i la proposta d’una tarificació del transport públic que implica l’entrada en\nvigor d’aquest nou títol de transport.\nLa Sra. Escarp exposa que el seu grup va presentar una proposició en el sentit\nque entenia que l’àmbit de representació d’aquesta comissió no era només\nBarcelona, sinó que, ja que es tractava a l’ATM, havia de ser des de la perspectiva\nmés metropolitana o més general i que hi hagués una representació política per\ntreballar, entendre i difondre el que tots comparteixen. En aquest sentit, recorda\nque no li van acceptar l’esmena i tot i que afirma que es pensava que buscaven un\nacord més general, anuncia que hi votarà a favor.\nSeguidament, assenyala que la T-Mobilitat ve de lluny, concretament de l’any\n2001 i que el principi bàsic és fer un canvi general a tot el sistema de tarifació del\nque és el transport metropolità i el de la regió metropolitana, i que més enllà del\ncontactless o d’una targeta general, cal pensar en un canvi respecte de la tarifa,\nper la qual cosa considera que s’han d’emmirallar a través de llocs com Nova York,\nLondres, etcètera., on veritablement funciona. Alhora, remarca que és un canvi\nmés equànime socialment, de tal manera que qui més viatja menys paga i que\npermet tarifes en funció de l’horari, ajuda a la fidelització, és més eficaç contra el\nfrau, etcètera., amb un contracte individualitzat entre l’usuari i el sistema de\ntransport públic.\nA continuació, explica que hi ha un canvi substancial respecte del que s’havia\nplantejat i el que es planteja ara en el calendari de la T-Mobilitat que ha fet públic\nl’ATM, ja que planteja un sistema de cooperació publicoprivat que, segons el seu\nentendre, genera dubtes respecte del tractament de les bases de dades, ja que\nserà un contracte individual entre l’usuari i l’operador, per la qual cosa considera\nimportant que aquest operador tingui les dades dels usuaris, els hàbits de\ntransport, etcètera. Al seu parer, es pot tenir més confiança en una administració\npública que no en una empresa privada i considera que aquest és un tema que\nrequereix un espai on discutir-lo. En aquest sentit, recorda que hi ha penjat un\ndocument que explica la T-Mobilitat, però remarca que estan en concurs i que al\nsetembre hi ha d’haver una certa resolució, per la qual cosa considera important\nparlar-ne i aclarir algunes de les coses que es plantegen.\nEl Sr. Ramírez manifesta el vot favorable del seu grup i destaca que entenen\nque la T-Mobilitat incorporarà noves possibilitats de futur al transport públic de la\nciutat de Barcelona pel canvi tarifari, així com també noves oportunitats per\ngestionar-lo, la qual cosa ajudarà la intermodalitat, que sigui més competitiu i fins\ni tot a fidelitzar els usuaris. Al seu parer, es tracta d’una revolució per al transport\npúblic de l’àrea metropolitana i de tot Catalunya. Per aquests motius, es manifesta\na favor de crear una subcomissió com a espai de treball per posar en marxa les\napostes de futur en el transport públic.\nEl Sr. Mestre explica que el seu grup opina que la modernització no és una\nfinalitat en ella mateixa, però sí un instrument per avançar i que la introducció de\nla targeta de transport públic sense contacte permet un conjunt d’avantatges\nimportants i significatius, com ara l’existència d’una sola targeta per utilitzar\nqualsevol transport integrat, així com també el fet que la tecnologia permet\nadaptar el preu del transport a la mobilitat real de cada usuari i a partir d’aquí ATM\nhaurà de fixar els preus i establir els descomptes progressius segons el nivell d’ús.\nAixí mateix, també destaca com a avantatges la reducció del temps de validació,\nque és més representatiu en els autobusos, ja que permetrà encotxar i\ndesencotxar amb més rapidesa i afavorir la velocitat comercial. Finalment, també\nesmenta el fet d’incrementar el coneixement sobre origen i destí de cada viatge i\naixí adaptar millor el servei a la demanda real. Tanmateix, assenyala que estan\npendents de veure com la Generalitat concreta la col·laboració publicoprivada en\n\n3911\n\n\f3912\n\nGASETA MUNICIPAL DE BARCELONA\n\nNÚM. 21\n\nrelació amb la T-Mobilitat i també amb tot el que fa referència al canvi tecnològic,\naixí com també de veure la lletra petita d’aquesta col·laboració.\nQuant a la proposició, afirma que hi votaran a favor, ja que considera encertada\nla creació d’un grup de treball on es pugui discutir tot allò referent a la T-Mobilitat,\ntot i que destaca que l’existència d’aquest grup no exclou el coneixement i la\ndiscussió que es pugui fer amb les entitats que conformen el grup de transport\npúblic del Pacte per la Mobilitat. En aquest sentit, exposa que des del seu grup\ntambé van presentar un esmena, que tampoc es va acceptar, per incorporar al\ngrup de treball els representants del grup de treball de transport públic del Pacte\nper la Mobilitat.\nEl Sr. Forn comenta que també hi votaran a favor i afirma que la T-Mobilitat és\nun procés que, tot i que no s’inventa, no és fàcil, per la qual cosa opina que és\nimportant que tothom en tingui coneixement i que hi aprofundeixi.\nA continuació, exposa que la col·laboració públicoprivada és, al seu entendre,\nuna virtut, tot i que reconeix que puguin sorgir alguns interrogants, com ara el\ntema de les dades que ha esmentat la Sra. Escarp i recorda que ho han manifestat\ndes del primer moment com a Ajuntament i com a TMB. En aquest sentit,\nassenyala que es disposarà d’una quantitat de dades sobre usos i persones molt\nimportant, la qual cosa considera que s’ha de preservar en l’àmbit públic. Alhora,\nexplica que han participat com a Ajuntament i com a TMB en tots aquests\nproblemes que sorgeixen en el diàleg competitiu i opina que és lògic que es creï un\ngrup d’informació. Així mateix, assegura que, després d’haver parlat amb el Sr.\nGrau, no hi haurà problema per establir aquests canals de coordinació amb els\ngrups polítics de l’Ajuntament.\nQuant als comentaris del Sr. Mestre, exposa que a la taula social s’estan\nabordant i treballant aquestes qüestions i se’ls estan explicant els avantatges, de\ntal manera que es podran tenir en compte algunes de les demandes que es\nplantegen i afirma que hi ha una certa representació social pel que fa al\ndesenvolupament de la T-Mobilitat, la qual porta directament el Sr. Grau i que des\nde la taula social es mostren satisfets.\nEl Sr. Laporta agraeix els vots favorables de tots els grups i comenta que entén\nles esmenes. Quant al cas del Grup Socialista, afirma que a l’ATM s’hi pot anar\ndesprés, però segons el seu parer primer s’ha de fer a escala municipal i recorda\nque el seu grup no és a l’ATM i si es passava allà ells no podien entrar al debat.\nQuant a la d’Iniciativa, comenta que ja se’ls informa des del govern, però remarca\nque volien preservar-ho al nivell dels grups municipals per tenir ple coneixement\nde com funcionarà la T-Mobilitat.\nEl Sr. Forn expressa el vot favorable de CIU, la Sra. Escarp expressa el vot\nfavorable del PSC, el Sr. Ramírez expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova.\nb)\nc)\n\nProposicions amb contingut de Declaració institucional\nPrecs\n\nDel Grup Municipal PSC:\n11.- Que es lliuri a tots els grups municipals de l'Ajuntament de Barcelona còpia\nde l'informe o informes que s'han portat a terme en l'adjudicació del patrocini del\nservei Bicing a l'empresa Vodafone.\nTractat conjuntament amb el punt 9 de l’ordre del dia.\nEs dóna per tractat.\n12. Que es redefineixi el recorregut de la futura línia de Bus H14 que entrarà en\nfuncionament el mes de setembre entre el passeig de la Zona Franca i Sant Adrià.\nLa Sra. Díaz explica que darrerament s’ha informat que al setembre entraran en\nfuncionament quatre noves línies de la nova xarxa de bus: la V13, la V15, V27 i\nl’H14. En aquest sentit, explica que el plec és referent al fet que l’H14 unirà el\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\npasseig de la Zona Franca amb Sant Adrià i amb la posada en funcionament\nd’aquesta línia se suprimiran les actuals línies 9 i 141. Així, assenyala que la línia 9\nuneix la plaça del Nou fins a plaça Catalunya pujant pel passeig de la Zona Franca,\npassant per Gran Via, Balmes i Pelai, mentre que la línia de bus 141 uneix\nl’avinguda Mistral amb el barri del Besós passant per Sant Antoni, la ronda de Sant\nPere, passeig de Pujades, carrer Pallars, Llull i l’avinguda de Manuel Fernández\nMárquez i remarca que amb la fusió d’aquestes dues línies es manté el recorregut\nde la línia 9 des de la plaça del Nou fins a la plaça Espanya i que a partir d’aquí se\nseguirà el recorregut de la línia 141. Per aquest motiu, afirma que els veïns i\nveïnes del barri de la Marina els han traslladat la seva preocupació pel fet que amb\naquest recorregut es penalitzarà la seva mobilitat.\nSeguidament, comenta que amb la línia 9 el temps de trajecte de la plaça del\nNou fins a la plaça Catalunya és de quaranta minuts i, segons explica, ara els veïns\ni veïnes dels barris de la Marina que vulguin fer aquest trajecte amb l’H14 veuran\nincrementat el temps de trajecte perquè a partir de la plaça Espanya, en comptes\nde continuar per la Gran Via, aprofitant el doble carril, passarà pel barri de Sant\nAntoni i amb els girs es perd molt de temps. Per aquest motiu i tenint en compte\ncom és de deficitari el transport al barri de la Marina, demana que la direcció de\nTMB reconsideri el recorregut plantejat i que no penalitzi la mobilitat dels veïns\nd’aquests barris.\nEl Sr. Forn exposa que TMB ha mantingut reunions amb els veïns del barri de la\nMarina sobre aquesta i altres qüestions i assegura que es va explicar la planificació\ninicial de la nova línia en el Consell del Barri.\nA continuació, comenta que la línia H14, de la Zona Franca a Sant Adrià, és un\nnou eix de la nova xarxa de bus que servirà al barri i que prendrà per referència el\nrecorregut de la línia 9, però amb més connectivitat, millor servei i millor\nfreqüència de pas. Alhora, explica que només es diferenciarà de l’actual línia 9 en\nel tram de la Gran Via de les Corts Catalanes, concretament des de la plaça\nEspanya fins al carrer Balmes, on l’H14 circularà pels carrers Sepúlveda i\nFloridablanca, que són d’un únic sentit i d’alineació rectilínia i on, a més a més,\ns’implantarà una ona verda que afavorirà el pas del bus, per tal que arribi a assolir\nuna velocitat comercial millor que l’actual. Segons exposa, aquesta mesura\nbeneficiarà la circulació de la línia H14 i la de les que circulen per Gran Via i,\nalhora, permetrà que el temps de recorregut des de la Marina fins a plaça\nCatalunya, des de l’H14, sigui millor que l’actual línia 9. A més, afegeix que\nl’interval de pas es mantindrà des de les 7 del matí fins a les 9 del vespre i que la\nplanificació de totes les línies de la nova xarxa està pensada perquè la seva\nimplementació eviti, sempre que sigui topològicament possible, solapar-se amb\nlínies d’altres prestacions per la d’evitar duplicitats de servei i pertorbacions entre\nbusos i les diferents línies.\nSeguidament, comenta que la línia H14 estendrà el seu recorregut, en\ncomparació amb el de la línia 9, amb el benefici afegit que suposa disposar d’una\nconnexió directa que arribi fins a la zona del Besòs i que dotarà també els\nciutadans del barri de molts més enllaços entre altres línies de la nova xarxa de\nbus i altres mitjans de transport públic de la ciutat. Tanmateix, considera que\nqueda recollit el que ha plantejat la Sra. Díaz, tot i que comenta que fins dia 15 de\nsetembre no s’implantarà la tercera fase de la nova xarxa i que ho estudiaran.\nLa Sra. Díaz afirma que ho traslladarà, tot i que opina que no queda recollit,\nperquè el que demanen és que no s’alteri el recorregut fins a plaça Catalunya i el\nque es proposa és mantenir el disseny original, desviant-ho per Sant Antoni.\nEs dóna per tractat.\nDel Grup Municipal PP:\n13. Que des del Govern municipal es realitzin les accions necessàries per\nprocedir al compliment i execució immediata de la sentència judicial que insta al\ndesallotjament de l'edifici \"okupat\" de Can Vies.\nEl Sr. Villagrasa exposa que el prec fa referència a la sentència judicial en la\nqual se sol·licitava el desallotjament del casal Can Vies. Segons assegura, els veïns\n\n3913\n\n\f3914\n\nGASETA MUNICIPAL DE BARCELONA\n\nNÚM. 21\n\nfa molt de temps que estan suportant festes il·legals, amenaces, situacions\nd’inseguretat, incivisme, etcètera. També esmenta el Bar Cafeta, que no té\nllicència ni permís municipal i afirma que es fan concerts i que els veïns fa molt\ntemps que ho estan suportant i tenien l’esperança que es desallotgés a l’abril.\nSeguidament, assenyala que els veïns tenen la sensació que la regidora del\nDistricte està negociant amb els okupes i al seu parer no s’ha de negociar amb\npersones que cometen un acte perseguit pel Codi Civil o pel Codi Penal i, per tan,\nincompleixen la llei. Alhora, afegeix que el prec té l’agreujant que Can Vies pertany\na TMB, per la qual cosa considera que el desallotjament es pot dur a terme per\npart de l’Administració, perquè TMB no depèn de cap privat. Per aquests motius,\ndemana que el govern realitzi les accions necessàries per a l’execució immediata\nde la sentència judicial.\nEl Sr. Forn afirma que, tal com està formulat el prec, no el pot acceptar, perquè\ndemana que el govern municipal realitzi les accions necessàries i, en aquest cas, la\npart afectada és TMB i no directament l’Ajuntament de Barcelona, per la qual cosa\naquesta acció no correspon a l’Ajuntament.\nA continuació, recorda que és un procés que fa molts anys que dura i que\nfinalment hi ha una resolució per procedir al desallotjament. Tanmateix, assegura\nque Transports Metropolitans complirà amb la resolució judicial i, per tant, no té\nsentit fer-ho d’aquesta manera, tot i que afirma que això no vol dir que no s’intenti\narribar a un acord amb els veïns per buscar solucions avantatjoses per a tothom.\nAl seu parer, és millor que tot es pugui solucionar sense vies de violència, per això\nexplica que estan en la fase de intentar trobar una solució.\nEl Sr. Villagrasa agraeix la resposta, però remarca que “les actuacions\nnecessàries” pot ser que l’Ajuntament insti TMB que es produeixi el desallotjament,\nla qual cosa assegura que poden fer com a govern. Segons explica, el dia abans els\nveïns van entregar una altra instància al Districte per sol·licitar el desallotjament.\nAlhora, afirma que li sembla bé que negociïn amb els veïns, però insisteix que els\nveïns només volen que es desallotgi, perquè es tracta d’un problema de molts anys\ni destaca que hi ha persones que cometen un delicte i molestant el veïnat. Així,\nrepeteix que cal que el govern insti TMB, ja que el jutge ha donat un termini d’un\nmes i que avui s’ha acabat, per la qual cosa s’ha de posar fi a aquest tema de la\nmanera més pacífica possible però imminentment, ja que fa la sensació que\nl’Administració no actua.\nEl Sr. Forn insisteix que l’Administració pot actuar quan hi ha una ordre judicial\namb uns terminis i remarca que encara estan dins els terminis. Així mateix,\nassegura que els compliran i afirma que qui va instar la desocupació ha estat TMB\nfa anys. Finalment, assenyala que estan en ple contacte amb els veïns i que\nconeixen exactament la situació.\nEs dóna per tractat.\nDel Grup Municipal ICV-EUiA:\n14. Instar al Govern municipal a reprendre les negociacions amb la\nrepresentació sindical de la Guàrdia Urbana, amb voluntat de diàleg i d'acord, i\nincorporar en l'agenda de negociació l'avançament de l'edat de jubilació.\nEl Sr. Mestre exposa que el passat 10 d’abril al voltant de mil agents de la\nGuàrdia Urbana es van manifestar per la ciutat per expressar el seu malestar i\nreivindicar el compliment dels acords pactats anteriorment amb l’Ajuntament i\nreclamar que es reiniciés la negociació. Alhora, esmenta que les negociacions es\nvan reprendre uns dies abans a la taula sectorial de la Guàrdia Urbana, però al seu\nparer sense la voluntat suficient de diàleg i d’acord. En aquest sentit, remarca que\naixò demostra que el preacord sobre l’ampliació de jornada voluntària només es va\nassolir entre la representació del govern municipal i el Sindicat de Policies Locals i\nno amb els altres dos sindicats presents, UGT i Comissions Obreres. Així, explica\nque en la primera part del prec sol·liciten al govern municipal que la represa de les\nnegociacions es faci amb voluntat de diàleg i en acord amb tots els sindicats,\nmentre que en la segona part es demana que en l’agenda de negociació s’incorpori\nun punt sobre l’avançament de l’edat de jubilació, la qual cosa és una reivindicació\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ndels sindicats de Guàrdia Urbana i, segons el seu punt de vista, una reivindicació\njusta i que es fa en el marc de la plataforma estatal de sindicats de policies locals i\nautonòmiques, que ho reclama també per al conjunt de policies locals i\nautonòmiques de l’Estat espanyol que està fonamentada i justificada en el tipus\nd’activitat que realitza la Guàrdia Urbana, que és una professió de risc, amb uns\nrequisits psicofísics molt concrets i molt superiors que altres tasques de funcionaris\ni funcionàries públics. Així mateix, considera que està justificada perquè es\nproposa anivellar l’edat de jubilació de la Guàrdia Urbana amb la que actualment\nés vigent als cossos de seguretat de l’Estat.\nSeguidament, remarca que es tracta d’una proposta que s’ha de poder negociar\nen el marc de la taula sectorial de Guàrdia Urbana per assolir un acord entre la\npart social i l’Ajuntament de Barcelona i que després ha de ser traslladat al Govern\nespanyol i a les Corts, que tenen la capacitat per implementar-la, tot i que destaca\nque ha de ser sol·licitada per l’Ajuntament de Barcelona, com ho serà per altres\najuntaments de l’Estat espanyol i de Catalunya.\nPer acabar, afirma que voldria que el govern acceptés aquest prec entenent que\nla situació de trencament de diàleg entre la part social i l’Ajuntament dins el cos de\nla Guàrdia Urbana de Barcelona no s’ha de sostenir en el temps i s’ha de resoldre\nde manera satisfactòria per a tothom.\nEl Sr. Forn afirma que li sap greu però no li acceptaran el prec. Així mateix,\nexplica que al desembre de 2013 es va iniciar un període de negociació en el si del\ngrup de la Guàrdia Urbana depenent de la mesa de funcionaris de l’Ajuntament de\nBarcelona per tractar diversos temes predeterminats d’acord amb la part social i\nl’Administració municipal.\nA continuació, destaca que s’ha signat el preacord pendent de ratificació en\nassembles per la part social i que s’ha arribat a un acord amb el SAPOL perquè és\nel sindicat majoritari, tot i que remarca que tant UGT com Comissions Obreres\ntenen tota la documentació i que ells mateixos van dir que no volien signar perquè\nho havien d’acabar d’estudiar, per la qual cosa estan pendents de la seva resposta.\nQuant a l’edat de jubilació, afirma que no forma part dels temes predeterminats\ncom a objecte de negociació, ja que no va ser posat sobre la taula pels sindicats ni\nha estat objecte de petició per a la incorporació a la part social. A més, afegeix que\nl’edat de jubilació d’una persona funcionària municipal és una competència de\nl’Estat que es regula mitjançant una llei, motiu pel qual no es pot incorporar a\nl’agenda de negociació perquè no està disponible per part de l’Administració\nmunicipal.\nEl Sr. Mestre lamenta que no s’accepti el prec i remarca que saben que qui té\ncapacitat d’implementar l’avançament de l’edat de jubilació de les policies és el\nGovern espanyol, però que l’Ajuntament de Barcelona ho pot demanar, com ha\ndemanat altres modificacions legals en altres moments i sobre altres matèries. Per\nacabar, insisteix que es tractaria d’enfocar més positivament la negociació amb la\npart social de la Guàrdia Urbana així com també col·locar l’edat de jubilació\nanticipada dels agents de la Guàrdia Urbana en la mateix que tenen els altres\ncossos policials.\nEs dóna per tractat.\nd) Preguntes\nDel Grup Municipal PP:\n15. Com valora el Govern municipal que el Cos de Mossos d'Esquadra imposi 81\ndenúncies per infraccions a l'Ordenança de Mesures per fomentar i garantir la\nconvivència ciutadana a l'espai públic de Barcelona durant tot l'any 2013?\nEl Sr. Forn respon que en la darrera comissió de seguiment de l’Ordenança de\nconvivència se’ls va lliurar un document en el qual queden recollides totes les\ndenúncies tramitades pel cos de Mossos d’Esquadra i que la xifra que els donen no\ncorrespon amb la que ells tenen, ja que es parla de sis-centes catorze, per la qual\ncosa no sap d’on han tret la xifra de vuitanta-una.\n\n3915\n\n\f3916\n\nGASETA MUNICIPAL DE BARCELONA\n\nNÚM. 21\n\nA continuació, assenyala que cada cos té unes competències que delimita la llei\nmateixa i que la qüestió de les sancions per infracció de l’Ordenança de\nconvivència té una prioritat en l’aplicació i en la persecució que pertany a la\nGuàrdia Urbana, per la qual cosa afirma que és lògic que ells en tinguin més que el\ncos de Mossos d’Esquadra, perquè és una de les seves prioritats. Tot i això,\nremarca que sempre han demanat a Mossos d’Esquadra que si veuen actuar un\nvenedor ambulant o una persona orinant pel carrer actuïn, ja que en aquests casos\nno hi ha distinció de cossos ni de competències.\nEl Sr. Villagrasa afirma que la xifra de vuitanta-una denúncies la tenen per una\nresposta parlamentària formulada pel Sr. Espadaler i assegura que és Interior qui\ndiu que Mossos d’Esquadra ha interposat vuitanta-una denúncies per infraccions de\nl’Ordenança de convivència. Alhora, exposa que segons la resposta parlamentària\nl’any 2011 n’hi va haver dos-centes; l’any 2012, dos-centes noranta una i l’any\n2013, vuitanta-una. Tanmateix, recorda que quan es va fer l’Ordenança de\nconvivència es va anunciar que els Mossos d’Esquadra participarien de forma molt\nactiva per fer complir aquesta ordenança i que hi va haver un conveni amb Mossos\nen el qual se suposa que han d’ajudar i, segons el seu parer, la seva implicació és\nmínima. Tot i que reconeix que el pes l’ha de dur la Guàrdia Urbana, opina que\nsegons aquesta dada el compromís i la coordinació d’aquest cos són mínims, ja\nque no arriba ni al 0,02% del volum de denúncies que posen Mossos d’Esquadra.\nPer acabar, conclou que s’hauria de definir el paper de Mossos d’Esquadra i de\nGuàrdia Urbana en el tema de la convivència en la ciutat i segons la seva opinió\nhaurien de participar de forma molt més activa.\nEl Sr. Forn reconeix que la diferència és molt gran, tant a les seves dades com a\nles del Sr. Villagrasa i afirma que no sap detectar on és l’error si és que n’hi ha, o\nsi és simplement la diferència en comptabilitzar els nombres. En tot cas, assegura\nque l’any 2012 es van interposar 120.000 sancions per incompliment de\nl’ordenança i l’any 2013, 131.000, mentre que les dades que ells tenen de les\ninterposades per Mossos és de 600, contra les 130.000 de la Guàrdia Urbana.\nFinalment, comenta que sempre es pot fer més, però remarca que cadascú ha\nde complir les obligacions que té, que estan recollides per la llei i pels convenis,\nqüestions de les quals ningú no es pot desentendre.\nEs dóna per tractada.\nDel Grup Municipal ICV-EUiA:\n16. Quina és l'opinió del regidor de Mobilitat de les declaracions del president del\nTRAM, Sr. Josep Maria Cullell, en l'acte de celebració dels 10 anys d'aquest mitjà\nde transport públic, en les que afirmava que \"El futur del tramvia passa per la unió\nde les Glòries amb Francesc Macià a través de la Diagonal\"?\nTractat conjuntament amb els punts 2 i 8 de l’ordre del dia.\nEs dóna per tractada.\nDel Grup Municipal UpB:\n17. Quin és el capteniment del Govern municipal respecte el refinançament del\ndeute a curt termini de Transports Metropolitans de Barcelona?\nEl Sr. Laporta exposa la situació de deute i les necessitats de tresoreria de TMB i\nformula la pregunta.\nEl Sr. Forn respon que l’Ajuntament no participa a les operacions de\nfinançament del deute de TMB. Alhora, comenta que en el cas de TMB, així com a\nla resta d’operadors del sistema tarifari integrat de la regió metropolitana de\nBarcelona, totes les necessitats i el finançament són aprovats en el si de l’Autoritat\nMetropolitana, què és el consorci format per la Generalitat, l’Ajuntament de\nBarcelona i l’Àrea Metropolitana. Així mateix, destaca que en el finançament de les\nnecessitats del transport públic de la regió també intervé l’Administració General\nde l’Estat i que l’ATM és la ròtula financera del sistema tarifari integrat, i, per tant,\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nés la receptora de tots els recursos pressupostaris que es generen des de les\ndiferents administracions i que els distribueix als operadors de transport.\nA continuació, assenyala que el passat 6 de març el Consell d’Administració de\nl’ATM va aprovar el marc del programa de sanejament financer del sistema de\ntransport públic i de refinançament del deute per al període 2014-2031, que\npreveu arribar a l’equilibri pressupostari entre la necessitat dels operadors i les\naportacions de les administracions l’any 2016 amb un pla de sanejament que es\nfaria efectiu en el període 2017-2031. En aquest sentit, afirma que aquesta és la\nvoluntat i l’acord que han pogut seguir com a Ajuntament de Barcelona.\nEl Sr. Laporta respon que en referència amb el refinançament dels 546 milions\nd’euros entre 2014 i 2031, que corresponen a les aportacions que havien de fer les\nadministracions i no van fer, concretament l’Administració de l’Estat, opinen que a\nmés d’incrementar les aportacions públiques cal reduir costos i fer una llei de\nfinançament del transport públic, per la qual cosa esperen que el govern intenti\nimpulsar totes aquestes solucions.\nEs dóna per tractada.\n18. Quin és el capteniment del Govern municipal sobre l'encaix del Pla de\nMobilitat Urbana de Barcelona i el Pla de Mobilitat Urbana de l'Àrea Metropolitana\nde Barcelona?\nTractat conjuntament amb el punt 1 de l’ordre del dia.\nEs dóna per tractada.\ne) Seguiment Proposicions / Declaracions de Grup\nDel Grup Municipal PSC:\n19. Que s'informi de l'estat d'execució del prec acceptat per part del Govern\nmunicipal a la Comissió de Seguretat i Mobilitat de 20 de febrer de 2014 amb el\ncontingut següent: Que el Govern municipal porti a terme les actuacions i\niniciatives amb les que es va comprometre amb els veïns i veïnes de Vallcarca per\ntal de donar solució als problemes de convivència existents al barri.\nLa Sra. Díaz demana si li poden fer arribar per escrit, ja que la Sra. Escarp ha\nhagut de marxar.\nEl Sr. Forn respon que no hi ha cap problema.\nEs dóna per tractada.\nDel Grup Municipal PP:\n20. Es requereix al Govern municipal que informi sobre les gestions realitzades i\nl'estat d'execució de la proposició següent, aprovada en la sessió de 15 de juliol de\n2013, a instància del Grup Municipal del Partit Popular: La Comissió de Seguretat i\nMobilitat acorda: Instar a l'Àrea Metropolitana de Barcelona que instauri un nou\nservei d'autobús nocturn que doni cobertura als habitants del barri de Vallvidrera\ndel Districte de Sarrià-Sant Gervasi per tal de fomentar la utilització del transport\npúblic i facilitar el mateix en horari nocturn durant el cap de setmana.\nEl Sr. Villagrasa també demana si li poden donar la resposta per escrit.\nEl Sr. Freixedes respon afirmativament.\nEs dóna per tractada.\nDel Grup Municipal ICV-EUiA:\n21. Que el Govern municipal informi de les gestions realitzades i l'estat\nd'execució per donar compliment a la proposició següent, presentada per aquest\nGrup municipal i aprovada a la sessió del passat 20 de març de la Comissió de\nSeguretat i Mobilitat: La Comissió de Seguretat i Mobilitat acorda: 1. Que el\nGovern municipal realitzi una campanya informativa, utilitzant els suports propis i\n\n3917\n\n\f3918\n\nGASETA MUNICIPAL DE BARCELONA\n\nNÚM. 21\n\nels mitjans municipals, per difondre les bonificacions per a l'ús del transport públic\nde persones en situació d'atur, que van establir el Departament de Territori i\nSostenibilitat i l'Autoritat del Transport Metropolità (ATM). 2. Establir un protocol\nd'atenció a les Oficines d'Atenció Ciutadana (OAC) així com als Punts d'Informació\nJuvenil (PIJ) perquè la informació d'aquestes bonificacions arribi al màxim de\npersones que les utilitzen i que puguin ser-ne beneficiàries. 3. Instar al Govern de\nla Generalitat a assegurar que les Oficines de Treball (OTG) ofereixin aquesta\ninformació a totes les persones que puguin ser-ne beneficiàries. 4. Instar al\nDepartament de Territori i Sostenibilitat i a l'ATM que apliquin les bonificacions als\ntítols de transport públic per a persones en situació d'atur a totes les persones\naturades amb ingressos inferiors l'SMI, sense perjudici dels consensos que puguin\nassolir-se a la Taula Social del Transport que ampliessin la cobertura d'aquesta\nbonificació.\nEl Sr. Forn explica que l’acord que van aprovar i que va comptar amb el seu\nsuport respecte de la qüestió de la targeta per a aturats és un dels temes que es\ntracten en la taula social, en les diferents reunions que s’han plantejat amb el\ndirector de l’ATM. Alhora, afirma que amb el director de l’ATM han tingut converses\nparticulars, no en el si d’un consell d’administració, i que li ha explicat que era un\ndels temes que s’havien posat sobre la taula i que proposaria als membres de la\ntaula social perquè es pogués aplicar fins i tot durant el 2014.\nA continuació, comenta que aquesta setmana no ha pogut parlar amb el Sr.\nGrau perquè és fora, però assegura que els propers dies els podrà informar de com\navancen aquestes propostes i quan es podran fer efectives, tot i que remarca que,\nal seu parer, van en la bona línia.\nEl Sr. Mestre insisteix en la necessitat que sigui una decisió ràpida i recorda que\nen el debat sobre aquesta qüestió es va fer palès que els criteris tan restrictius per\naccedir a l’objectiu fa que s’hi puguin acollir molt poques persones, de tal manera\nque no arriba al 5% del total de persones aturades que s’hi han acollit i que només\nel 30% de persones aturades s’hi podrien acollir hipotèticament, per la qual cosa\nera imprescindible canviar els criteris i seguir la directiu el síndic de greuges de\npersones en situació d’atur amb ingressos inferiors al salari mínim\ninterprofessional. Al seu parer, és un canvi que s’ha d’aplicar al més aviat possible\ni remarca que queda més de mig any per endavant perquè es pugui assegurar el\ndret a la utilització del transport públic a persones que han vist minvants els seus\ningressos o hagin desaparegut.\nEl Sr. Forn afirma que hi està absolutament i insisteix que així se li va traslladar\nal director de l’ATM, així com també que hi ha hagut una bona receptivitat per part\nseva, de tal manera que espera que aviat tindran una proposta formulada.\nLa Sra. Ribas demana si els enviaran per escrit les respostes dels seguiments\ndels altres grups.\nEl Sr. Forn respon que les faran arribar a tots els grups.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n14.54 h.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nComissió d’Hàbitat Urbà i Medi Ambient\nActa de la sessió del dia 30 d’abril de 2014, aprovada el dia 19 de juny de\n2014\nA la sala President Lluís Companys de la casa de la ciutat, el30 d’abril de2014,\ns’hi reuneix la Comissió d’Hàbitat Urbà i Medi Ambient, sota la presidència de\nl’Ima. Sra. Montserrat Sánchez Yuste. Hi assisteixen les Imes. Sres. i els Ims. Srs.:\nAntoni Vives i Tomàs, Mercè Homs i Molist, Irma Rognoni i Viader, Jordi Martí i\nGalbis, Assumpta Escarp Gibert, Eduardo Bolaños Rodríguez, Oscar Ramírez Lara,\nElsa Blasco Riera, Janet Sanz Cid i Jordi Portabella Calvete, assistits per l’assessor\njurídic, Sr. Joan Caparrós i Hernández, que actua per delegació del secretari\ngeneral i que certifica.\nTambé hi són presents les Sres. i els Srs.: Albert Vilalta Cambra, gerent\nd’Hàbitat Urbà; Antoni Sorolla i Edo, gerent adjunt d’Habitatge; Manuel Valdés\nLópez, gerent adjunt d’Infraestructures i Coordinació Urbana; Roman Llagostera\nPujol, gerent adjunt de Medi Ambient i Serveis Urbans, i Albert Civit i Fons, gerent\nadjunt d’Urbanisme.\nExcusen la seva absència les Imes. Sres. i els Ims. Srs.: Joan Puigdollers i\nFargas, Carmen Andrés Añón, Joan Trullén Thomàs i Alberto Villagrasa Gil.\nS’obre la sessió a les 16.30 h.\nI) Aprovació de l’acta de la sessió anterior\nS’aprova.\nII) Part Informativa\na) Despatx d’ofici\nEn compliment de l’article 63.1 del Reglament Orgànic Municipal, es comuniquen\nles resolucions següents:\n1. Del gerent municipal, de 31 de març de 2014, que aprova els Plecs de\nclàusules i inicia l’expedient per a la contractació dels serveis de coordinació i\nassistència tècnica al projecte de transcripció del refós de planejament sobre una\nnova base topogràfica, implementació d’un nou model de dades urbanístiques i\nredisseny del Sistema d’Informació Urbanística (SIU), per als exercicis 2014-2015,\ni per un import de 70.180,00 euros.\n2. Del gerent municipal, d’1 d’abril de 2014, que aprova el Plec de clàusules i\ninicia l’expedient per a la contractació del seguiment i control dels Plans Especials\nd’Infraestructura, per als exercicis 2014-2015, i per un import de 59.822,81 euros.\n3. Del gerent municipal, de 3 d’abril de 2014, que adjudica a Severiano Servicio\nMovil, SA el contracte relatiu al servei de recollida, trasllat, custòdia, restitució i\ndestrucció de documentació de caràcter públic del sector d’Hàbitat Urbà, per als\nexercicis 2014-2016, i per un import de 99.600,38 euros.\nAcords de la Comissió de Govern de19 de març de2014:\n4. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla de millora urbana d’ordenació i definició de la volumetria\nedificada al carrer de Lepant, núm. 209, promogut pels senyors Jordi Vergués\nTeixidó i Eduard Rodríguez Villaescusa; exposar-lo al públic pel termini d’un mes;\nsotmetre’l al Consell Municipal per a la seva aprovació definitiva; i donar-ne\ncompte a la Comissió d’Hàbitat Urbà i Medi Ambient.\n5. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla de millora urbana per a l’ordenació volumètrica de la parcel·la\n\n3919\n\n\f3920\n\nGASETA MUNICIPAL DE BARCELONA\n\nNÚM. 21\n\ndel carrer de Llucieta Canyà, núms. 10-12, promogut per Promociones\nInmobiliarias Montmar, SA; exposar-lo al públic pel termini d’un mes; sotmetre’l al\nConsell Municipal per a la seva aprovació definitiva; i donar-ne compte a la\nComissió d’Hàbitat Urbà i Medi Ambient.\n6. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla especial urbanístic de concreció de l’ús d’aparcament amb\nampliació i recuperació del jardí de la parcel·la del carrer de Ferran Valls i\nTaberner, núm. 8, promogut per la comunitat de propietaris de la finca del carrer\nde Ferran Valls i Taberner, núm. 8; exposar-lo al públic pel termini d’un mes;\nsotmetre’l al Consell Municipal per a la seva aprovació definitiva; i donar-ne\ncompte a la Comissió d’Hàbitat Urbà i Medi Ambient.\n7. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla especial urbanístic per a la regulació dels elements tècnics\nd’instal·lacions del Centre Esportiu Municipal Claror, situat al carrer de Sardenya,\nnúms. 333-335, promogut per l’Institut Barcelona Esports i la Fundació Claror;\nexposar-lo al públic pel termini d’un mes; sotmetre’l al Consell Municipal per a la\nseva aprovació definitiva; i donar-ne compte a la Comissió d’Hàbitat Urbà i Medi\nAmbient.\n8. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla especial integral del carrer Ajuntament i la modificació puntual\ndel Pla especial de Protecció del Patrimoni Arquitectònic a l’àmbit del Districte de\nSant Andreu, d’iniciativa municipal; exposar-lo al públic pel termini d’un mes;\nsotmetre’l al Consell Municipal per a la seva aprovació definitiva; i donar-ne\ncompte a la Comissió d’Hàbitat Urbà i Medi Ambient.\n9. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla especial urbanístic per a la regulació dels habitatges\ndotacionals i de l’equipament situats al carrer de Tànger, núms. 40-42, d’iniciativa\nmunicipal (Patronat Municipal de l’Habitatge); exposar-lo al públic pel termini d’un\nmes; sotmetre’l al Consell Municipal per a la seva aprovació definitiva; i donar-ne\ncompte a la Comissió d’Hàbitat Urbà i Medi Ambient.\n10. Aprovar inicialment, de conformitat amb l’article 68.1,a) de la Carta\nMunicipal de Barcelona, el Pla de millora urbana de la finca situada al carrer de\nPujades, núms. 428-448, promogut per Trafalgarseis, SL; exposar-lo al públic pel\ntermini d’un mes; sotmetre’l al Consell Municipal per a la seva aprovació definitiva;\ni donar-ne compte a la Comissió d’Hàbitat Urbà i Medi Ambient.\n11. Desestimar les al·legacions contingudes en l’escrit presentat, durant el\ntermini d’informació pública i audiència als interessats, per l’entitat mercantil\n“Carrefour Property España, SLU”, contra la resolució del Tercer Tinent d’Alcalde,\nde 23 de gener de 2014, d’aprovació inicial del Projecte d’Estatuts i Bases\nd’actuació per a la constitució de la Junta de compensació del Polígon d’actuació\nurbanística delimitat per la Modificació puntual del Pla general metropolità per a la\ntransformació urbanística de l’àmbit discontinu comprès per la parcel·la B del Pla\nde millora urbana d’ordenació de la parcel·la situada en el carrer Àlaba 122*130 i\nel centre comercial Glòries, per les raons que, justificadament i motivada, consten\nen l’informe del Departament de projectes de gestió urbanística d’11 de març de\n2014 que s’adjunta, i declarar la no-admissió per improcedent, de l’escrit\nd’al·legacions presentat per l’entitat mercantil “Desarrollos de Complejos Turísticos\n21, SL”, en plantejar un argumentari que no té cap relació amb el Projecte\nd’Estatuts i Bases d’actuació d’una Junta de Compensació i, en conseqüència, amb\nel procediment administratiu que s’està tramitant. Aprovar definitivament, a\nl’empara de l’article 119 del Decret Legislatiu 1/2010, de 3 d’agost, pel qual\ns’aprova el text refós de la Llei d’urbanisme, el Projecte d’Estatuts i de Bases\nd’actuació per a la constitució de la Junta de Compensació del polígon d’actuació\nabans esmentat. Requerir els propietaris afectats que no hagin sol·licitat la seva\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nincorporació a la Junta perquè la sol·licitin, si ho volen fer, en el termini d’un mes\ndes de la notificació d’aquest acord mitjançant escrit adreçat a l’Ajuntament de\nBarcelona o per qualsevol altre mitjà fefaent tal i com estableix l’article 10.2 i 4\ndels Estatuts. Tanmateix, convé advertir-los que, de conformitat amb la Base 12a,\nla no-incorporació donarà lloc a la reparcel·lació de les entitats registrals amb\npagament de les despeses d’urbanització mitjançant l’adjudicació a la junta de\nfinques de resultat. Aprovar la constitució de la Junta de Compensació del Polígon\nd’actuació urbanística delimitat per la Modificació puntual del Pla general\nmetropolità per a la transformació urbanística de l’àmbit discontinu comprès per la\nparcel·la B del Pla de millora urbana d’ordenació de la parcel·la situada en el carrer\nÀlaba 122*130 i el centre comercial Glòries, formalitzada mitjançant escriptura\npública atorgada en data 22 d’octubre de 2013, davant la notària de Barcelona, la\nSra. Inmaculada Domper Crespo, amb núm. 1254 del seu protocol. Designar\nrepresentant d’aquesta Administració en l’òrgan rector de la Junta de\nCompensació, la Cap del Departament de projectes de gestió urbanística de\nl’Ajuntament de Barcelona, la Sra. Lourdes Madir García. Donar trasllat a la\nDirecció General d’Ordenació del Territori i Urbanisme de la Generalitat de\nCatalunya de la documentació relacionada a l’article 192 del Decret 305/2006, de\n18 de juliol, pel qual s’aprova el Reglament de la Llei d’Urbanisme, als efectes de la\ninscripció, de la Junta de Compensació, en el Registre d’Entitats Urbanístiques\nCol·laboradores. Publicar aquest acord al Butlletí Oficial de la Província, amb\ninserció del Projecte d’Estatuts i de Bases d’actuació aprovats definitivament, i en\nun diari dels de major circulació de la província, i notificar-lo individualment a\ncadascun dels interessats en l’expedient. Donar-ne compte a la Comissió d’Hàbitat\nUrbà i Medi Ambient.\n12. Iniciar l’expedient per a la contractació de la Gestió de l’equipament\nd’educació ambiental “La Fàbrica del Sol” i el foment de l’ocupació de persones\namb dificultats particulars d’inserció al mercat laboral, amb núm. de contracte\n14000313, mitjançant tramitació ordinària, amb la utilització del procediment\nobert, i amb un pressupost total de licitació de 700.000,00 euros, IVA inclòs;\naprovar les actuacions preparatòries efectuades, el plec de clàusules\nadministratives particulars i el plec de prescripcions tècniques reguladors del\ncontracte. facultar la Mesa de contractació per la selecció dels candidats que han\nde passar a la fase de presentació de proposicions i per convidar-los a fer-ho,\nsimultàniament i per escrit. Convocar la licitació per a la seva adjudicació;\nautoritzar l’esmentada quantitat amb càrrec a la partida i als pressupostos que\ns’indiquen en el document comptable, amb el desglossament següent: pressupost\nnet 578.512,40 euros; tipus impositiu del 21 % d’IVA, i import de l’IVA de\n121.487,60 euros; condicionada a l’existència de crèdit adequat i suficient en el/s\npressupost/os posterior/s a l’actual. Declarar la improcedència de la revisió de\npreus. Donar compte d’aquesta resolució a la Comissió d’Hàbitat Urbà i Medi\nAmbient.\n13. Aprovar definitivament, a l’empara de l’apartat segon de l’article 168 del\nDecret 305/2006, de 18 de juliol, pel qual s’aprova el Reglament de la Llei\nd’Urbanisme, l’Operació jurídica complementària al Projecte de reparcel·lació de la\nUnitat d’actuació núm. 5 de la Modificació puntual del PGM al Front Marítim del\nPoblenou, aprovat definitivament per la Comissió de Govern el 30 de novembre de\n2005, i modificat per acord del 8 de març de 2006, consistent en la incorporació al\nCompte de liquidació provisional de les despeses derivades de l’allotjament\ntransitori d’ocupants de l’àmbit amb dret de reallotjament fins al seu reallotjament\ndefinitiu, d’acord amb l’informe jurídic emès el 17 de febrer de 2014 que figura a\nl’expedient i que es dóna per reproduït; publicar aquest acord en el Butlletí Oficial\nde la Província i en un dels diaris de major circulació de la Província notificar-lo\nindividualment; donar-ne compte a la Comissió d’Hàbitat Urbà i Medi Ambient.\nAcords de la Comissió de Govern de2 d’abril de2014:\n\n3921\n\n\f3922\n\nGASETA MUNICIPAL DE BARCELONA\n\nNÚM. 21\n\n14. Desestimar les al·legacions formulades per la Sra. Emilia Viñals Espín, per\nl’Associació de Veïns de Badal Brasil Bordeta i per la Sra. Isabel Navarro Ruiz\n(Comissió de Veïns Afectats del Projecte Juan de Sada) en el tràmit d’informació\npública del projecte d’estatuts i les bases d’actuació per a la constitució de la Junta\nde Compensació del Polígon d’actuació urbanística A de la Modificació del Pla\ngeneral metropolità al carrer Juan de Sada i el seu entorn, en el sentit que\njustificadament i raonada figura en l’informe del Departament de Projectes de\nGestió Urbanística de 17 de març de 2014 que consta en l’expedient i que es dóna\nper reproduït. Tenir per fetes les manifestacions del Sr. Pablo Armentol–Finques\nArmengol, SCP- relatives a la finca aportada 4 (núm. 7018 del Registre de la\nPropietat 14). Aprovar definitivament, de conformitat amb l’article 119.2 del\nDecret Legislatiu 1/2010, de 3 d’agost, que aprova el Text refós de la Llei\nd’urbanisme, el projecte d’estatuts i les bases d’actuació per a la constitució de la\nJunta de Compensació del Polígon d’actuació urbanística A de la modificació del Pla\nGeneral Metropolità al carrer Juan de Sada i el seu entorn. Requerir, de\nconformitat amb l’article 190.1 del Decret 305/2006, de 18 de juliol, que aprova el\nReglament de la Llei d’urbanisme, els propietaris afectats que no hagin sol·licitat la\nseva incorporació a la Junta perquè puguin manifestar la seva decisió d’adherir-se\na la futura entitat durant el termini de quinze dies des de la notificació d’aquest\nacord, amb l’advertiment que la Junta de compensació podrà optar entre\nl’expropiació de les finques dels propietaris no incorporats, o bé la cessió de\nfinques de resultat en pagament de les quotes d’urbanització, de conformitat amb\nla base segona. Publicar aquest acord en el Butlletí Oficial de la Província de\nBarcelona, amb inserció dels estatuts i les bases d’actuació aprovats\ndefinitivament, i en un diari dels de més circulació de la província, i notificar-lo\nindividualment a les persones propietàries. Donar-ne compte a la Comissió\nd’Hàbitat Urbà i Medi Ambient.\n15. Iniciar l’expedient per a la contractació del Manteniment de les estructures\nvials, elements urbans i espais urbans singulars de la ciutat de Barcelona (20142018), i el foment de l’ocupació de persones amb dificultats particulars d’inserció al\nmercat laboral, amb núm. de contracte 14001458, mitjançant tramitació ordinària,\namb la utilització del procediment obert, i amb un pressupost total de licitació de\n8.060.000,00 euros, IVA inclòs, determinat en funció de preus unitaris; aprovar les\nactuacions preparatòries efectuades, el plec de prescripcions tècniques, el projecte,\nla memòria i el plec de clàusules administratives particulars regulador del\ncontracte; convocar la licitació per a la seva adjudicació; autoritzar l’esmentada\nquantitat amb càrrec a la partida i als pressupostos que s’indiquen en el document\ncomptable, amb el següent desglossament: pressupost net 6.661.157,03 euros;\ntipus impositiu del 21% d’IVA, i import de l’IVA de 1.398.842,97 euros;\ncondicionada a l’existència de crèdit adequat i suficient en el/s pressupost/os\nposterior/s a l’actual. Declarar la improcedència de la revisió de preus d’acord amb\nl’establert al PCAP. Donar-ne compte a la Comissió d’Hàbitat Urbà i Medi Ambient.\n16. Iniciar l’expedient per a la contractació de la Contracta de conservació i\nmanteniment dels edificis i instal·lacions artístiques (2014-2016), amb núm. de\ncontracte 13005490, mitjançant tramitació ordinària, amb la utilització del\nprocediment restringit, i amb un pressupost total de licitació de 2.745.941,15\neuros, IVA inclòs, determinat en funció de preus unitaris; aprovar el projecte, el\nplec de clàusules administratives particulars, el plec de prescripcions tècniques i el\npressupost, reguladors del contracte; convocar la licitació per a la seva\nadjudicació; autoritzar l’esmentada quantitat amb càrrec a la/es partida/es i al/s\npressupost/os que s’indiquen en el document comptable, amb el desglossament\nsegüent: pressupost net 2.269.372,85 euros; tipus impositiu del 21 % d’IVA, i\nimport de l’IVA de 476.568,30 euros; condicionada a l’existència de crèdit adequat\ni suficient en el/s pressupost/os posterior/s a l’actual. Declarar la improcedència de\nla revisió de preus, d’acord amb l’establert en el PCAP. Declarar l’exempció en\nl’aplicació del decret d’Alcaldia, sobre contractació responsable amb criteris socials\ni ambientals, amb vigència des del 15 de desembre de 2013. Donar compte\nd’aquesta resolució a la Comissió d’Hàbitat Urbà i Medi Ambient.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n17. Iniciar l’expedient per a la contractació de la Contracta de conservació i\nmanteniment del Reial Monestir de Pedralbes(2014-2016), amb número de\ncontracte 13005601, mitjançant tramitació ordinària, amb la utilització del\nprocediment restringit, i amb un pressupost total de licitació d’1.064.500,00 euros,\nIVA inclòs, determinat en funció de preus unitaris; aprovar el projecte, el plec de\nclàusules administratives particulars, el plec de prescripcions tècniques i el\npressupost,reguladors del contracte; convocar la licitació per a la seva adjudicació;\nautoritzar l’esmentada quantitat amb càrrec a la/es partida/es i al/s pressupost/os\nque s’indiquen en el document comptable, amb el desglossament següent:\npressupost net 879.752,07 euros; tipus impositiu del 21% d’IVA, i import de l’IVA\nde 184.747,93 euros; condicionada a l’existència de crèdit adequat i suficient en\nel/s pressupost/os posterior/s a l’actual. Declarar la improcedència de la revisió de\npreus d’acord amb l’establert en el PCAP. Declarar l’exempció en l’aplicació del\ndecret d’Alcaldia, sobre contractació responsable amb criteris socials i ambientals,\namb vigència des del 15 de desembre de 2013. Donar compte d’aquesta resolució\na la Comissió d’Hàbitat Urbà i Medi Ambient.\n18. Iniciar l’expedient per a la contractació de la Contracta de conservació i\nmanteniment del Park Güell (2014-2016), amb núm. de contracte 14000171,\nmitjançant tramitació ordinària, amb la utilització del procediment restringit, i amb\nun pressupost total de licitació d’1.065.365,98 euros, IVA inclòs, determinat en\nfunció de preus unitaris; aprovar el projecte, el plec de clàusules administratives\nparticulars, el plec de prescripcions tècniques i el pressupost, reguladors del\ncontracte; convocar la licitació per a la seva adjudicació; autoritzar l’esmentada\nquantitat amb càrrec a la/es partida/es i al/s pressupost/os que s’indiquen en el\ndocument comptable, amb el desglossament següent: pressupost net 880.467,75\neuros; tipus impositiu del 21% d’IVA, i import de l’IVA de 184.898,23 euros;\ncondicionada a l’existència de crèdit adequat i suficient en el/s pressupost/os\nposterior/s a l’actual. Declarar la improcedència de la revisió de preus d’acord amb\nl’establert en el PCAP. Declarar l’exempció en l’aplicació del decret d’Alcaldia, sobre\ncontractació responsable amb criteris socials i ambientals, amb vigència des del 15\nde desembre de 2013. Donar compte d’aquesta resolució a la Comissió d’Hàbitat\nUrbà i Medi Ambient.\n19. Iniciar l’expedient per a la contractació de la Contracta de conservació i\nmanteniment dels Monuments de la Ciutat (2014-2016), amb núm. de contracte\n14000362, mitjançant tramitació ordinària, amb la utilització del procediment\nrestringit, i amb un pressupost total de licitació de 2.759.517,58 euros, IVA inclòs,\ndeterminat en funció de preus unitaris; aprovar el projecte, el plec de clàusules\nadministratives particulars, el plec de prescripcions tècniques i el pressupost,\nreguladors del contracte. Convocar la licitació per a la seva adjudicació; autoritzar\nl’esmentada quantitat amb càrrec a la/es partida/es i al/s pressupost/os que\ns’indiquen en el document comptable, amb el desglossament següent: pressupost\nnet 2.280.593,04 euros; tipus impositiu del 21% d’IVA, i import de l’IVA de\n478.924,54 euros; condicionada a l’existència de crèdit adequat i suficient en el/s\npressupost/os posterior/s a l’actual. Declarar l’exempció en l’aplicació del decret\nd’Alcaldia, sobre contractació responsable amb criteris socials i ambientals, amb\nvigència des del 15 de desembre de 2013. Donar compte d’aquesta resolució a la\nComissió d’Hàbitat Urbà i Medi Ambient.\nAcord de la Comissió de Govern de9 d’abril de2014:\n20. Aprovar el conveni de col·laboració a subscriure amb el Consorci d’Educació\nde Barcelona en matèria d’educació ambiental, amb l’objecte d’impulsar l’educació\nambiental per la sostenibilitat en els centres educatius de la ciutat mitjançant el\nprograma Escoles + Sostenibles. Facultar el Regidor de Medi Ambient i Serveis\nUrbans per a la formalització del conveni, i per a l’aprovació i formalització de les\nseves pròrrogues, si escau. Donar-ne compte a la Comissió d’Hàbitat Urbà i Medi\nAmbient.\n\n3923\n\n\f3924\n\nGASETA MUNICIPAL DE BARCELONA\n\nNÚM. 21\n\nAcords de la Comissió de Govern de22 d’abril de2014:\n21. Iniciar l’expedient per a la contractació de les obres de “Renovació de\npaviments asfàltics de la xarxa viària bàsica 2014-2015 i foment de l’ocupació de\npersones amb dificultats particulars d’inserció al mercat laboral”, amb núm. de\ncontracte 14001508, mitjançant tramitació ordinària, amb la utilització del\nprocediment obert, i amb un pressupost total de licitació de 3.010.181,68 euros,\nIVA inclòs, determinat en funció de preus unitaris, distribuït en els lots següents: Lot 1 - Districtes de Ciutat Vella, Eixample, Sants-Montjuïc, Les Corts i HortaGuinardó (parcial). per un import d’1.100.000,00 euros (IVA inclòs)-Lot 2Districtes de Sarrià-Sant Gervasi, Gràcia, Horta-Guinardó (parcial), Nou Barris,\nSant Andreu i Sant Martí, per un import d’1.910.181,68 euros (IVA inclòs). Aprovar\nles actuacions preparatòries efectuades, el projecte,el plec de clàusules\nadministratives particulars, el pressupost i el plec de prescripcions tècniques\nreguladors del contracte; convocar la licitació per a la seva adjudicació; autoritzar\nl’esmentada quantitat amb càrrec a la/es partida/es i al/s pressupost/os que\ns’indiquen en el document comptable, amb el següent desglossament: pressupost\nnet 2.487.753,45 euros; tipus impositiu del 21% d’IVA, i import de l’IVA de\n522.428,23 euros; condicionada a l’existència de crèdit adequat i suficient en el/s\npressupost/os posterior/s a l’actual. Declarar la improcedència de la revisió de\npreus amb motiu d’acord amb la clàusula 17èna del PCAP. Donar compte d’aquesta\nresolució a la Comissió d’Hàbitat Urbà i Medi Ambient.\n22. Iniciar l’expedient per a la contractació de les Obres d’arranjament de les\nparades de la nova xarxa autobús Fase III, aprovat inicialment per la Comissió de\nGovern, el 9 d’abril de 2014, amb núm. de contracte 14001706, mitjançant\ntramitació ordinària, amb la utilització del procediment obert, i amb un pressupost\ntotal de licitació de 608.447,91 euros, IVA inclòs, distribuït en els següents lots: LOT núm. A, per un import de 202.815,97 euros IVA inclòs - LOT núm. B, per un\nimport de 202.815,97 euros IVA inclòs; - LOT núm. C, per un import de\n202.815,97 euros IVA inclòs; aprovar les actuacions preparatòries efectuades i el\nplec de clàusules administratives particulars regulador del contracte; convocar la\nlicitació per a la seva adjudicació i condicionar-la a l’aprovació definitiva del\nprojecte d’obres; autoritzar l’esmentada quantitat amb càrrec a la partida i al\npressupost que s’indiquen en el document comptable, amb el següent\ndesglossament: pressupost net 502.849,51 euros; tipus impositiu del 21% d’IVA, i\nimport de l’IVA de 105.598,40 euros. Declarar la improcedència de la revisió de\npreus. Donar-ne compte a la Comissió d’Hàbitat Urbà i Medi Ambient.\n23. Aprovar inicialment, de conformitat amb l’article 68.1,a) de la Carta\nMunicipal de Barcelona, el Pla especial urbanístic per a la regulació dels habitatges\ndotacionals i l’equipament situats al carrer d’Alí Bei, núms. 100-102, promogut pel\nPatronat Municipal de l’Habitatge; exposar-lo al públic pel termini d’un mes;\nsotmetre’l al Consell Municipal per a la seva aprovació definitiva; i donar-ne\ncompte a la Comissió d’Hàbitat Urbà i Medi Ambient.\n24. Aprovar inicialment, de conformitat amb l’article 68.1,a) de la Carta\nMunicipal de Barcelona, el Pla especial urbanístic per a la regulació de l’equipament\nsituat al carrer de Virgili, núm. 18, per ampliar el Casal de barri Can Portabella,\nd’iniciativa municipal (BIM/SA); exposar-lo al públic pel termini d’un mes;\nsotmetre’l al Consell Municipal per a la seva aprovació definitiva; i donar-ne\ncompte a la Comissió d’Hàbitat Urbà i Medi Ambient.\nb) Mesures de govern\nA la Comissió:\n1. Pla de Racons Infantils 2014-2019.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Vives es disculpa perquè té un problema de veu. Comenta que ha estat\ndies sense poder parlar i avança que, tot i que l’ha recuperada bastant, l’anirà\nperdent durant la sessió. Reitera, doncs, les disculpes per si les seves respostes\nsón més breus que de costum, atès que el regidor Puigdollers és lluny. Comenta\nque per això hi ha totes les intervencions per escrit a disposició de tothom.\nExplica que el Pla de racons infantils pretén treballar al voltant de l’actualització\ndels parcs infantils de la ciutat, que s’incrementen entre un 5 i un 7 per cent cada\nany. Afirma que en aquests preval i ha de prevaldre la seguretat i que el\nmanteniment ronda els 2 milions anuals.\nComenta que els objectius del Pla de racons infantils són molt clars. D’una\nbanda, diu que vol promoure la relació i el joc a l’aire lliure, i comenta que dins\nd’aquest hi ha un pla específic per al joc adolescent, per a persones entre deu i\ncatorze anys. De l’altra, afegeix que el pla també pretén afavorir l’activitat\nconjunta i la convivència generacional. I, finalment, diu que vol fomentar els\ncriteris de sostenibilitat i no-contaminació. Destaca que en el desplegament dels\ndeu parcs de nova creació es pretén integrar-hi elements TIC i anar definint noves\nlínies de tipus temàtic per millorar la percepció dels parcs per part dels usuaris.\nComenta que es treballa en dues fases: una primera fase dins d’aquest mandat,\ni una segona en el mandat posterior. Per tant, especifica que en aquest primer\nmandat es faran aquests 10 primers racons infantils, es renovaran 44 àrees, i que\nde cara al 2015-2019 es preveu la renovació de 220 àrees més. Explica que en\nJordi Ribas l’ha alliçonat sobre el fet que la renovació d’àrees es fa per quarts i que\ncada mandat es fa una renovació d’un quart dels parcs existents, perquè la seva\nvida útil és de quinze anys.\nPel que fa a les TIC als parcs, explica que es busca una experiència integral dels\nparcs, que siguin, d’una banda, un lloc de relació i diàleg de la gent que hi és, però\ntambé, de l’altra, amb el mateix parc, tant amb la història, com amb el verd o la\ntematització d’aquests.\nConclou dient que el pressupost total del pla són aproximadament 20 milions\nd’euros, amb uns 11 milions d’inversió i uns 9 milions de despesa corrent\nrelacionats amb el manteniment.\nLa Sra. Escarp agraeix la presentació d’aquesta mesura de govern, i creu que\ntots els grups comparteixen els objectius de la mesura per dos aspectes\nfonamentals: un espai públic de qualitat i un ús adequat de l’espai públic, pensant\nen els més petits, però també en la interrelació i en el seu creixement partint del\njoc i la socialització.\nComenta que el mateix pla és un seguiment del treball que ha fet al llarg dels\nanys que Barcelona tingui 794 espais de jocs infantils i que tot compleixi les\nnormatives europees i els plans de manteniment. Explica que ha recuperat l’acta\nde la darrera que es va presentar el 2009 i que també es fa un debat de reposició\ndels parcs, que és alhora una modernització i una aposta per aspectes més\nmoderns i que cuiden més els aspectes de la salut.\nTanmateix, opina que el pla és més de renovació que no pas de creació, perquè\ns’hauran renovat fins a 220 espais, però només es parla de 10 espais creats en els\ndos últims anys. No acaba de veure què s’ha fet en els dos anys i mig anteriors\ntant respecte a la renovació com a la creació de nous parcs. I destaca que en\nalguns de nous que s’han creat, com el Parc de les Rieres d’Horta, el concepte més\nintergeneracional queda molt distant en l’espai i no acaba de complir aquests\ncriteris.\nPel que fa a l’aspecte de l’accessibilitat, que ha estat sempre present\ntransversalment en totes les actuacions de l’Ajuntament, sobretot quan es parla\nd’infants i integració, diu que no l’ha sabut trobar.\nQuant a la plaça Sant Miquel, indica que cal ordenar la plaça perquè hi ha\nmatins que entre el carrer, els cotxes i la càrrega i descàrrega, hi ha la sensació de\npoc espai públic i de molta pressió privada.\nComenta que en parlar de racons infantils li ve al cap com s’organitzava l’escola\namb el sistema Montessori amb els racons per a infants, pensant que cada espai\nde l’aula havia de tenir el seu racó. Pensa, però, que cal anar alerta en parlar de\nracons a l’espai públic, perquè també es parla de l’espai dels gossos o del racó del\nbotellón. Precisa que no ho diu despectivament. Diu que es parla de racons lligats\n\n3925\n\n\f3926\n\nGASETA MUNICIPAL DE BARCELONA\n\nNÚM. 21\n\na un concepte d’educació que tothom té clar respecte als infants i que potser en\nl’aplicació a l’espai públic no acaba d’entendre l’encaix. Matisa, però, que és més\nuna reflexió general que no una crítica al sentit de la mesura de govern, que el seu\ngrup comparteix.\nEl Sr. Ramírez agraeix la presentació del Pla de racons infantils 2014-2019 i diu\nque en comparteix plenament els objectius. Troba que és un pla ambiciós, atès\nque va més enllà d’aquest mandat, fins al 2019, en què es redefiniran totes\naquestes zones temàtiques i s’aconseguirà renovar totes les àrees de joc infantil\nexistents. Troba a faltar, però, que s’incrementi més l’actuació d’aquest\nmanteniment sobre les àrees en aquesta primera fase del pla, entre 2014 i 2015,\nja que renovar 44 àrees creu que es queda una mica curt dintre de l’ambició del\npla.\nA més a més, creu que la creació de 10 racons infantils nous s’hauria de\ntreballar i que hauria de ser un document obert en què a mesura que es creessin\nnous espais verds i d’oci a la ciutat es pogués anar modulant que això s’anés\nincrementant en benefici dels infants i la gent jove i també de la gent gran, perquè\ntambé hi ha àmbits que són intencionats intergeneracionals.\nCoincideix amb la Sra. Escarp que ha trobat a faltar, o no ha sabut veure, en\naquest pla el tema dels espais per a discapacitats. Recorda que a Barcelona de 794\nàrees de joc només n’hi ha un 1,5% que siguin aptes per a infants discapacitats.\nEntén que aquesta xifra s’ha d’incrementar i ha de ser un objectiu prioritari dins\nd’aquest pla.\nTambé entén que s’hauria de posar en marxa algun tipus de protocol o prioritat,\nde manera que quan es creés un nou espai verd o un nou parc automàticament es\ntingués la previsió d’incorporar un racó infantil. Li sembla una molt bona idea el\ntema d’aquestes primeres àrees temàtiques per provar-les, ja que pensa que és\nuna nova experiència que pot anar molt bé. Emplaça el tinent d’alcalde perquè en\nun futur informi els grups de com van funcionant i de la seva evolució. D’altra\nbanda, celebra també que es vulguin ampliar aquestes àrees de manera\nintergeneracional, ja que la interacció entre la gent més jove i la gent més gran és\nuna preocupació del Grup Popular manifestada amb diferents iniciatives per escrit\nen aquest mandat.\nPel que fa a l’aplicació de les TIC, diu que hi està totalment d’acord, però li\nagradaria una mica més d’informació. No en discuteix la utilitat, perquè veu que es\npoden posar codis QR, fer servir tecnologia NFC, fins i tot apps per localitzar\naquests espais. Tanmateix, vol saber si hi ha previst algun tipus de vinculació amb\naquestes àrees temàtiques a l’hora d’exposar i donar continguts dintre de les TIC.\nComenta que les noves tecnologies donen un ventall de possibilitats infinites. Per\naixò vol saber-ne els continguts i de quina manera té previst el govern entomar\naquestes iniciatives. Reconeix que avui en dia la gent jove té molta facilitat per\nadaptar-se a les TIC, però que amb nens d’entre zero i cinc anys és una mica\ncomplicat de saber quina seria la manera.\nLa Sra. Sanz se suma als agraïments a la presentació de la mesura i també li\nsemblen correctes les propostes que s’incorporen en el marc del pla, ja que creu\nque és una bona idea treballar per buscar més racons en una ciutat tan densa com\nBarcelona per ubicar jocs infantils en aquests espais.\nEspera que la selecció dels equipaments se segueixi fent com fins llavors, en\nfunció de la dimensió i de la forma de l’àrea escollida on s’integren, i que es\nfomentin les dues dimensions de la participació més bàsiques: la individual i la\ncol·lectiva. Demana, doncs, que es pensi molt bé en els elements, perquè els\nelements arquitectònics que se situen en el marc dels jocs facilitin aquesta relació\nsobretot de manera col·lectiva per tal de permetre als nens donar contingut i\npersonalitat al joc.\nCelebra que Barcelona continuï apostant per les àrees de joc de proximitat per\ntal que els usuaris no hagin de fer grans desplaçaments, però creu que cal tenir\npresent que hi ha d’haver fonts per beure en aquests espais, atès que els nens\ncorren, salten i això provoca set. Diu que parla des de l’experiència del mandat\nanterior, ja que li consta que hi havien moltes reclamacions en aquest sentit.\nQuant a la incorporació de les TIC, està d’acord amb el Sr. Ramírez que és una\nmica forçat en aquests espais i demana què vol dir més enllà de l’anunci d’aquesta\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nincorporació, atès que no es concreten continguts ni quin suport hi haurà allà.\nComenta que un codi QR potser l’utilitzarà la mare, però dubta que un nen l’utilitzi\ni creu que no aporta res a un nen de cinc anys. Admet que amb deu, dotze o\nquinze anys ja és diferent, però insisteix que en nens més petits potser és absurd,\nperquè no es vol que el nen estigui situat amb el mòbil, sinó que jugui, parli i faci\nactivitats que no pot fer a casa o a l’escola. Sol·licita, doncs, més informació en\naquest sentit i que s’apliqui el sentit comú.\nFinalment, creu que aquest pla és una proposta de manteniment, però del 33%\nfins al 2019, i diu que queda un 67% pendent que caldrà anar-lo veient. Suposa\nque hi ha contractes de manteniment i fa molt d’incís en el tema del control dels\ncontractes perquè recorda que un any i mig enrere va sortir una notícia que\nalertava que alguns jocs infantils utilitzaven pintura tòxica. Insisteix, doncs, que\ncal estar molt alerta en el fet que això es controli.\nPensa que els darrers anys s’ha perdut una mica de temps a l’hora de seguir\ntreballant en el manteniment més a fons d’aquestes àrees, i creu que és una mica\ntard per plantejar aquestes qüestions.\nPel que fa a les especialitzacions temàtiques que es proposen li agradaria saber\nuna mica més on es volen situar, ja que Barcelona sempre ha apostat per un\nmodel de jocs infantils repartit equitativament per tot el territori i no per grans\nespais al centre de la ciutat o en determinats llocs de la ciutat especialitzats,\nperquè això limitava que altres espais hi poguessin accedir de manera més\npropera. Vol saber, doncs, quina és la idea que hi ha darrere d’això.\nEl Sr. Portabella també agraeix l’informe i comparteix amb el govern la\nimportància de tenir cura d’aquestes àrees infantils, d’anar-les renovant i\nintroduint-hi elements nous, i també d’augmentar-les. Així mateix, creu que té una\nimportància urbanística rellevant el fet que es pugui obrir en barris d’una certa\ndensitat, al barri on cadascú viu, que és una mixtura d’usos, perquè el fet que es\npugui consolidar un circuit fruit d’aquesta mixtura d’usos al costat de casa teva fa\nque sigui una ciutat policèntrica. Diu que el seu grup li dóna molta importància\nrelacionada estretament amb els jocs infantils, però creu que la importància encara\nés més gran en termes urbanístics d’un tipus d’urbanisme que UpB defensa per a\nBarcelona.\nQuant a introduir les TIC, li sembla bé, però no ha sabut trobar amb quins\nobjectius. Comparteix, doncs, una part de la intervenció de la Sra. Sanz, i diu que\ns’introdueixen elements TIC a tot arreu on es pot i, per tant, també en els jocs\ninfantils, però opina que val la pena saber quina finalitat es busca. Creu que tots\nels grups defensen que si un nen va una estona al gronxador no ha d’estar amb la\nmaquineta com fan els seus propis fills adolescents, que prou feina tenen que les\ndeixin a l’hora de sopar. El preocupa, per tant, la sobreutilització de les TIC i pensa\nque valdria la pena fer discurs al voltant d’això i marcar-se uns objectius.\nLi sembla interessant el tema dels espais intergeneracionals, però indica que es\ndoten de pressupost i es diu que hi han identificats alguns llocs, però que després\nno surten marcats i no sap per què.\nQuant a l’àrea de jocs temàtica, també li sembla bé, però li sobta que el primer\nsigui el de Sant Miquel, perquè s’hi passen mitja vida i poc temps abans s’han\ncanviat els jocs. Indica que potser algun podria ser sobre un altre que no s’hagués\nreformat tan recentment.\nEl Sr. Vives agraeix els comentaris de tots els grups. Pel que fa al que\npreguntava el Sr. Portabella dels trenta espais intergeneracionals, diu que s’estan\nacabant de definir i que tan bon punt estiguin definits es facilitaran a tots els\ngrups.\nQuant als discapacitats, de què diversos grups n’han fet esment, explica que, tot\ni que no surti de manera concreta, cadascun d’aquests espais disposa d’un espai\nespecífic per a ells. Indica que li ho ha confirmat en Jordi Ribas.\nPel que fa a les TIC associades als parcs, explica que els nens de deu, dotze i\ncatorze anys juguen socialitzant amb aquests elements, però diu que també està\npensat per a gent gran i per a gent que va al parc a acompanyar els fills. Comenta\nque segueix el camí de les aplicacions que s’han desenvolupat en els Apps Jam\nrelacionades amb la memòria i els elements a l’entorn de l’espai públic. Remarca\nque aquestes aplicacions fan comunitari l’espai i que també l’expliquen. Afegeix\n\n3927\n\n\f3928\n\nGASETA MUNICIPAL DE BARCELONA\n\nNÚM. 21\n\nque l’Ajuntament també dóna molta importància al seguiment del verd i que es vol\narribar a un punt en què hi hagi l’historial penjat a la xarxa de cadascun dels\narbres i de les plantes rellevants d’un lloc.\nConclou dient que aquest és el camí que el govern inicia i que s’ha mirat\nd’assessorar amb la gent que més hi entén. Creu que són camins que ajuden a\ndotar de continguts i a fer comunitari l’espai, que és un espai de convivència.\nIndica que el fet d’apostar per l’element intergeneracional dota de valor aquests\nracons, i que la idea és, efectivament, montessoriana.\nFinalment, es compromet a fer un seguiment de la qüestió.\nEs dóna per tractada.\nc) Informes\nd) Compareixences Govern municipal\nDel Grup Municipal PSC:\n2. Que comparegui el responsable del Govern municipal per tal d’informar sobre\nles negociacions que està duent a terme l’Ajuntament amb el FC Barcelona en\nrelació a la remodelació prevista de les instal·lacions esportives, la introducció de\nnous usos urbanístics i l’articulació urbana amb els entorns. Es sol·licita còpia per\nescrit de la compareixença.\nEl Sr. Vives diu que la informació que pot donar és del que ha passat. Explica\nque s’han celebrat dues reunions entre els equips tècnics del Futbol Club Barcelona\namb la direcció de projectes i la gerència adjunta d’Urbanisme, i que en aquestes\ns’ha explicat el que s’ha votat en referèndum. Comenta que és un camí que tot\njust comença i que serà llarg, i afegeix que la votació en el referèndum es va fer\nsobre uns elements preprojectuals i que no es pot parlar ni molt menys de res que\ns’assembli a un avantprojecte.\nIndica que ara toca fer punxa al llapis i començar a entendre què vol el Barça en\nfunció del que la ciutat ha deixat molt clar què vol, i és que no vol que hi hagi\nconcentració d’habitatges, que vol que hi hagi una obertura dels espais relacionats\namb el Camp Nou, que hi hagi una convivència total i absoluta amb el teixit urbà\nexistent, una millora substancial de la mobilitat associada a la utilització de\nl’estadi, etc. Diu que això també s’aplica al projecte de l’Espai Barça que ha\nanunciat el club i que l’Ajuntament ha demanat que es defineixi.\nRemarca que aquesta és la informació de què disposa i que és tan rellevant que\nquan hi hagi informació disponible ell mateix s’adreçarà als grups per compartir\namb ells el que hi hagi. Indica que l’Ajuntament ha demanat al club que posi fil a\nl’agulla un cop decidit que fan la remodelació i que presentin un projecte amb cara\ni ulls.\nLa Sra. Escarp agraeix la informació i explica que la compareixença ve arran del\nreferèndum, ja que el club parla de l’Espai Barça i ella es demanava quina era la\nposició de la ciutat. Comenta que a la Comissió de Seguiment tampoc s’hi ha\narribat. Diu que el seu grup es felicita que el Barça s’hagi quedat a l’espai de les\nCorts, que li sembla molt millor que anar a fora, però que després de veure els\nPower Points sobre els quals es podia votar en el referèndum, quan es pregunta les\ncoses no estan.\nExplica que uns dies abans parlava amb el Sr. Faust i li preguntava com anaven\nles negociacions amb l’Ajuntament, i diu que va tenir la percepció que el tema\nestava molt obert i que s’estava parlant. Creu que el tema és prou important\nperquè, un cop fet el referèndum, el govern de la ciutat decideixi com ha de ser\naquesta ordenació, quines modificacions s’han de fer, parlar tant dels usos i les\nactivitats com de les solucions de mobilitat, com dels nivells de participació, atès\nque sempre hi ha hagut la Comissió de Seguiment.\nConclou que entén que s’està començant a parlar i que a mesura que hi hagi un\ncompromís es portarà a aquesta Comissió i a la Comissió de Seguiment del Barça.\nEl Sr. Bolaños, en la línia del que s’ha dit, creu que s’ha començat la casa per la\nteulada, ja que si al final és l’Ajuntament qui ha d’aprovar aquesta nova\nedificabilitat que es pretén, hauria de ser el Ple municipal el que aprovés un\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nprojecte i que després els socis del Barça decidissin si volen això o volen una altra\ncosa. En tot cas, diu que està obert a discutir qualsevol nou ús que se li vulgui\ndonar, però fent les coses de la manera adequada i no fent creure unes coses a\nuna sèrie de gent que aposta per un projecte que encara és incipient i no té\nl’aprovació dels organismes competents.\nLa Sra. Blasco manifesta que com a grup municipal no té coneixement del\nprojecte, suposa que com la resta de grups municipals, excepte alguna presentació\nque s’ha fet a l’equip de govern. Tanmateix, diu que coneix les intencions del\nFutbol Club Barcelona per la premsa i que, segons el seu criteri, aquesta proposta\nli sembla més sensata que l’anterior, ja que sembla que no aposta per requalificar\nels sòls d’equipament o almenys requalificar-ne menys, depenent del mitjà on\napareix la notícia. Però indica que hi ha una sèrie d’elements que continuen\npreocupant el seu grup i que li agradaria apuntar.\nPer començar, comenta la falta de concreció de les activitats que acollirà aquest\nEspai Barça, i adverteix que no es pot convertir en un centre comercial amb un\nestadi al costat, com semblava que havia de ser l’intent de projecte Barça 2000.\nTot seguit, pel que fa a l’hotel i la residència d’estudiants, diu que no veu problema\nper a la residència d’estudiants, però que un hotel no es pot construir en un sòl\nd’equipament, i caldria, per tant, una requalificació, que s’hauria de discutir. A\ncontinuació, quant ala mobilitat i com afecta l’entorn, pensa que el Barça s’ha de\ncoresponsabilitzar dels costos de la mobilitat que genera. I, finalment, indica que\nun element que preocupa especialment en el Districte de les Corts i els barris del\nvoltant és de quina forma i en quines condicions s’obrirà al barri aquest espai\ntancat del Camp Nou.\nAfegeix que una peça clau és què passa amb el Pla d’equipaments de les Corts,\nja que és on se situen tots els equipaments que el barri necessita. Vol saber com\nes donarà resposta a totes aquestes demandes.\nEs queixa que el govern municipal només ha parlat pel que fa a la proposta, i\ndiu que ha trobat a faltar lideratge per part de l’Ajuntament, i li sembla que el\ngovern espera la proposta del Barça i a partir d’aquí assentirà o la rebutjarà. Li\nhauria agradat que des de l’Ajuntament s’hagués posat sobre la taula una proposta\npròpia i no s’hagués anat a remolc del Barça i les seves intencions. Pensa que fins i\ntot es pot obrir el focus i reprendre la idea del portal del coneixement, en què es\nmirava tota aquella zona, no només els terrenys del Futbol Club Barcelona, sinó el\nde les universitats, el del Polo, etc. Creu que la solució per fer ciutat en aquell\nentorn no pot passar només pels solars del Barça. Reitera, doncs, que té ganes de\nsaber quina idea de barri té el govern i què pensa fer amb el que presenti el Barça.\nAfirma que no és un assumpte del club, sinó de la ciutat, i que si al final s’han\nd’acabar de prendre les decisions a l’Ajuntament, més val que sigui l’Ajuntament\nqui iniciï el procés i el tuteli, i no anar a remolc de les propostes que pugui fer el\nBarça, ja que, al seu parer, l’urbanisme ha de respondre sobretot als interessos\ncomuns, que no són només els del Futbol Club Barcelona, sinó els de tot un seguit\nde barris que hi tenen molt a dir i que hi han dit històricament molt.\nConclou que, seguint els criteris que li van servir per oposar-se a les propostes\nanteriors, analitzarà aquesta nova proposta, que d’entrada li sembla més raonable,\nperò diu que cal abordar-la amb un intens procés participatiu i posant per davant\nels interessos del Districte i dels barris de les Corts.\nEl Sr. Portabella diu que ha escoltat atentament com responia el govern a\naquesta sol·licitud de compareixença, perquè no sabia si el Barça havia tirat pel\ndret i ni tan sols s’havia posat d’acord amb el govern, que és el que li sembla que\nha passat. Recorda que la majoria dels presents eren regidors el 2009, quan es va\narribar a uns acords amb el Barça per aprovar una modificació del Pla general\nmetropolità. Explica que després la junta actual no ha volgut tirar-ho endavant, i\ndiu que no hi té res a dir, però no troba normal que sabent que aquesta\nmodificació del PGM ha de passar per l’Ajuntament ningú s’hagi posat d’acord o\ndemanat una entrevista amb els grups municipals.\nConsidera, doncs, que és un error estratègic, ja que diu que el més normal és\nque truquin als grups i els diguin que tenen una idea i els l’expliquin. Afirma que al\nseu grup ningú li ha dit ni ase ni bèstia. Explica que és soci del Barça i que va anar\nallà i havia de votar un projecte que ha de ser aprovat a l’Ajuntament, però que no\n\n3929\n\n\f3930\n\nGASETA MUNICIPAL DE BARCELONA\n\nNÚM. 21\n\nhi ha passat mai, i que demanaven el vot d’uns dibuixos que, tenint\nl’especialització que té, tenien uns volums mig fets amb una volumetria que no li\ncorresponia.\nPer tant, creu que el govern s’ha de fer valdre i ha de dir al Barça que vagi a\nl’Ajuntament al més aviat possible, i que hi haurien d’haver anat abans del\nreferèndum a explicar el projecte en el lloc on s’ha d’aprovar per veure si el govern\nho troba bé.\nEs dóna per tractada.\nDel Grup Municipal ICV-EUiA:\n3. Que comparegui el responsable del govern municipal per tal d’explicar les\nactuacions realitzades per evitar desnonaments a Nou Barris i a tota la ciutat,\nd’habitatges públics i privats. Sol·licitem que aquesta resposta també sigui lliurada\nper escrit a la mateixa comissió.\nLa Sra. Sanz emmarca aquesta compareixença en algunes de les proposicions\nque ha portat darrerament en el marc d’aquesta Comissió, concretament una en\nquè demanava designar un responsable del govern municipal en relació amb les\nactuacions per evitar els desnonaments a la ciutat i el reforç de totes les\nactuacions que es desenvolupen a través de les oficines als districtes amb\nl’objectiu d’intentar evitar la sagnia dels desnonaments a la ciutat, que cada\nvegada és superior.\nComunica que des que va presentar aquesta darrera proposició un mes enrere –\n43 dies concretament– hi ha hagut molts desnonaments, i precisa que cada\nsetmana ha comptabilitzat, en determinats barris de la ciutat, en un districte en\nconcret, que coneix la senyora Rognoni, una mitjana de 25-30 desnonaments.\nCreu, doncs, que cal agafar aquest tema de manera immediata.\nComenta que el dilluns anterior n’hi havia tres de programats a la zona nord,\nque coincidien en horari, i que van aturar els veïns evitant que la policia entrés a\ndesallotjar aquells habitatges. Afegeix que no hi havia l’Ajuntament en aquest cas.\nVol saber, doncs, què s’ha fet, què es pensa fer i com està l’execució d’aquests\ncompromisos que té el govern municipal amb el seu grup.\nEl Sr. Vives comenta que ha fet una resposta molt exhaustiva per escrit i que la\npodria llegir, però creu que és molt més útil que la hi faciliti directament, ja que\nestà en disposició de contestar punt per punt tot el que ha dit. Diu que hi ha algun\nelement de discrepància sobre la presència o no-presència de l’Ajuntament i que\nels motius moltes vegades són sobre l’avís que es fa a l’Ajuntament, perquè sovint\nno hi ha un avís des del món judicial cap a l’Ajuntament de Barcelona, i això fa que\na vegades es vagi darrere de tot això. Remarca, però, que, malgrat tot, hi ha força\nproductivitat gràcies al fet que els grups fan sol·licituds i es poden plantejar\nsolucions.\nReitera que li ho passarà per escrit i també a la resta de grups, ja que la\nresposta és molt exhaustiva, punt per punt del que s’ha sol·licitat.\nLa Sra. Sanz agraeix al Sr. Vives la informació, i afirma que la compareixença no\nanava tant en la direcció de la proposició, sinó que demanava les actuacions que\ndesenvolupa el govern. Pel que fa al que deia el Sr. Vives que a vegades\nl’Ajuntament no rep l’avís per part judicial, comenta que a vegades falla la\nconnexió entre el que passa en determinats barris i districtes i el govern municipal,\ni opina que això és el que s’ha de resoldre, ja que no pot ser que les associacions\nde veïns i la Plataforma d’afectats per la hipoteca sàpiguen millor algunes\ninformacions del Districte de Nou Barris que el govern municipal.\nComenta que les entitats demanen la col·laboració del govern municipal per\naturar aquestes qüestions. Assenyala que sovint ella mateixa és la corretja de\ntransmissió, ja que li arriben aquests correus electrònics i els envia a la regidora\nRognoni per veure què es pot fer. Se sorprèn que no hi hagi la corretja de\ntransmissió o que, si hi és, no funcioni. Es pregunta per què no funciona. Entén\nque al govern se li escapin un o dos desnonaments, però no vint o trenta, ni\nsetmanalment, ni diàriament, ja que surten als blogs i als mitjans o els ho envien\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nper correu. Creu, doncs, que cal que el govern es prengui seriosament aquesta\nqüestió d’una vegada per totes.\nReconeix que hi ha actuacions, però diu que la urgència de la situació actual\nevidencia que el que s’està fent no és suficient i que cal esmerçar-s’hi més, ja que\na ningú li agrada la situació actual pel que fa als desnonaments. Sap que la gestió\nno és fàcil i que els ajuntaments no tenen totes les competències per evitar-ho,\nperò creu que del que es fa al que es pot fer hi ha encara marge per recórrer i que\nper fer-ho possible cal una major voluntat política.\nFocalitza el tema en el Districte de Nou Barris perquè allà passa alguna cosa que\nno passa a la resta de la ciutat. Comenta que en aquest Districte han d’interlocutar\namb els veïns que estan fent de tot: reallotjar veïns, portar-los als serveis, etc., és\na dir, una feina que qüestiona que els toqui fer a ells. Considera que hi ha uns\nserveis de l’Ajuntament que haurien de funcionar molt millor perquè això no ho\nhaguessin d’entomar la Plataforma d’afectats per la hipoteca o les associacions de\nveïns. Opina que cal que hi hagi una resposta transversal, unitària, des de tots els\nserveis, i que s’ha d’estar alerta. No vol focalitzar-ho en persones en concret, però\ndiu que la regidora ja sap que les entitats no poden treballar amb la persona que el\nDistricte ha designat en el territori, ja que hi ha un problema concret que s’ha de\nresoldre.\nPel que fa a les dades que el govern va facilitar a la Comissió Mixta de\nLlançaments, indica que el 2011 hi havia 24.000 ajuts, i, en canvi, el 2013, n’hi ha\n8.600, per tant, que hi ha hagut una rebaixa d’un terç dels ajuts que s’estaven\ndesenvolupant en lloguer just, en renda bàsica d’emancipació, etc. Reconeix que\nmolts estan determinats per polítiques de l’Estat, però es pregunta què cal fer per\ncompensar tot això, què ha de fer i com ho ha de fer l’Ajuntament de Barcelona.\nPensa que és important que el Sr. Vives com a tinent d’alcalde ho entomi,\nperquè diu que a vegades es fa incomprensible per a molts veïns que el Sr. Vives\nsurti en un vídeo oferint-se per solucionar qualsevol cosa als inversors nàutics,\noferint-los el seu despatx, a dos minuts d’on s’ubiquen aquests, i després no faci\naquest mateix oferiment a veïns que coneix de Ciutat Meridiana i del Districte de\nNou Barris, quan és el responsable polític d’habitatge a la ciutat.\nLa Sra. Escarp només vol fer una puntualització. Creu que s’ha discutit molt\nsobre desnonaments i s’ha reclamat fins i tot una figura d’autoritat política, de què\nes parlava en la darrera Comissió. D’una banda, vol saber si hi és. I, de l’altra,\nmanifesta que darrerament preocupa el desnonament en habitatge públic, que és\nun tema que ha saltat sobre alguns habitatges del Patronat, ja que, tot i que al\nfinal s’ha evitat el desnonament, no s’ha evitat l’alarma social prèvia.\nComenta que en ser habitatge públic potser es podria evitar l’angoixa prèvia, tot\ni que amb l’ordre judicial reconeix que deu ser complicat, ja que diu que, si no,\ntractant-se d’habitatge públic, entra una mica en contradicció amb el fet que\nBarcelona s’hagi declarat lliure de desnonaments. Matisa que ho comenta per dos\naspectes: d’una banda, el Titànic de Sant Andreu, i, de l’altra, pel Vallbona de Nou\nBarris, que eren desnonaments que semblaven impulsats pel Patronat, i que tot i\nque al final s’hagin frenat, reitera que potser s’hauria pogut evitar l’angoixa social.\nEl Sr. Vives, en primer lloc,li comenta a la Sra. Sanz que els serveis municipals\nfuncionen bé, històricament i en l’actualitat. En segon lloc, adreçant-se a la Sra.\nEscarp, li diu que la casuística també és molt important, i que aquesta casuística la\ncarrega el diable. Diu que no vol entrar en els casos que la Sra. Escarp ha descrit,\nperò comenta que la figura decisòria final és ell mateix, és a dir, que ell\npersonalment autoritza o deixa d’autoritzar algunes de les actuacions. I reconeix\nque en algun cas li ha costat no autoritzar el desnonament, tot i que tot l’hauria\nimpulsat a autoritzar-lo, però no vol entrar en detalls.\nComunica que es fa un seguiment molt precís de tot el que s’ha de fer i que la\nSra. Sanz té raó en el fet que moltes vegades no reben l’avís. Agraeix quan aquest\navís arriba, però diu que no és veritat que tot això depengui només de la bona\ngent que hi ha, sinó que també hi ha bona gent als serveis públics i en el món de\nla política que se n’ocupen ex ante i no ex post. Diu que és un tema molt seriós,\nque li ocupa molt de temps i preocupació i que s’està fent tot el que es pot fer en\nla mesura màxima del que es pot fer. Insisteix que la informació exacta està més\nben explicada en els papers que els facilitaran.\n\n3931\n\n\f3932\n\nGASETA MUNICIPAL DE BARCELONA\n\nNÚM. 21\n\nLa Sra. Sanz torna a evidenciar que, tot i que alguns serveis funcionen, alguns\naltres no. Ho assegura perquè ella mateixa ha anat a acompanyar alguns usuaris\nper veure què passava i quina era la gravetat i ha vist que molts serveis estan\nsobrepassats i no donen l’abast. Manifesta que per això Iniciativa fa les propostes\nde reforçament, tant aquí com en clau de serveis socials. Recorda que el seu grup\ntambé va plantejar un protocol per modificar el protocol actual per als\ndesnonaments del Patronat Municipal de l’Habitatge.\nEntén que hi ha casos i casos, però troba incomprensible que arribi la carta de\ndesnonament en casos en què se sap que són famílies que no poden pagar, no que\nno vulguin pagar. Creu que cal diferenciar una cosa i l’altra, i que quan es tracta\nde famílies en una situació de vulnerabilitat social manifesta, l’Administració no pot\ndesnonar. Opina que s’ha de donar aquesta ordre clara, ja que arriben casos\nd’aquest tipus. Conclou, doncs, que cal canviar els protocols, mirar els casos\nconcrets i evitar que arribi la carta de desnonament pel que genera\npsicològicament.\nConsidera, per tant, que calen més esforços i que no es tracta de dir que es fa el\nque es pot, sinó que s’ha de fer tot el possible per acabar dient que a la ciutat no\nhi ha desnonaments o que hi ha els mínims possibles. Opina que l’objectiu ha de\nser aquest.\nEs dóna per tractada.\nDel Grup Municipal UpB:\n4. Que comparegui el/la responsable del Govern municipal d’Hàbitat Urbà per tal\nde donar compte de la concessió de la llicència d’obres al Reial Cercle Artístic per\ntal de construir unes escales d’emergències provisionals.\nEl Sr. Portabella diu que la dóna per substanciada, que escoltarà els arguments\ndel govern i que després donarà la seva opinió sobre el desagradable fet que acaba\namb la presència més que visible d’una escala metàl·lica sobre tres elements BCIL\nde la ciutat.\nEl Sr. Vives diu que el Sr. Portabella coneix millor que ell què ha passat en\naquest cas. Explica que s’han de fer unes actuacions al Reial Cercle Artístic i que\ns’han fet en el procediment que s’havien de fer. Comenta que cal fer una escala\nd’emergència mentre hi hagi aquestes actuacions, que hauria pogut ser una escala\nque hi ha a l’interior de l’edifici, però que la persona que hauria hagut d’autoritzar\naquesta escala no l’ha autoritzada, i que això ha obligat a fer aquesta actuació,\nque és transitòria i que té una durada prevista d’uns dos anys, tot i que\nl’autorització és per a tres. Afegeix que, quan s’hagi fet l’actuació, desapareixerà\nl’escala.\nConsidera que s’hauria pogut solucionar si aquesta persona concreta hagués\nautoritzat això, que creu que ho hauria pogut autoritzar, però que està en el seu\ndret de negar-s’hi. No entén, però, que s’hi negui i després protesti perquè es posa\nla de fora quan hauria pogut admetre la de dins. Opina que és una cosa que és\nbastant dodecafònica, però que l’obra s’ha de fer i que no s’aturaran les activitats\ndel Cercle Artístic.\nEl Sr. Portabella diu que, com que el Sr. Vives li ha contestat francament,\ndeixarà l’extensa documentació que tenia i també li contestarà francament.\nManifesta que l’urbanisme de Barcelona no es basa en el fet de fer urbanisme a la\ncarta. Indica que li és igual si hi ha dues persones que s’estan barallant dins del\nCercle Artístic perquè un vol tenir una llicència de restaurant i necessita una\nsortida d’emergència per poder obrir-lo al públic i l’altre no el deixa. Considera que\naixò és un problema entre privats en què l’Ajuntament estaria bé que intervingués\nper resoldre-ho. Però no admet que el Sr. Vives en la seva explicació li digui que\nno paralitzarà la vida del Cercle Artístic. Diu que el Cercle Artístic fa segles que\nexisteix, que està en aquest edifici de fa més de 50 anys i que abans hi havia\nrestaurant. Assenyala que el govern va denegar la primera llicència i que després\nels va donar una segona llicència.\nIndica que aquesta escala afecta un BCIL que és a l’edifici, que afecta la font\nmés antiga de Barcelona i l’únic abeurador de Barcelona que existeix, que és de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nl’edat mitjana. Se sorprèn que a l’Ajuntament li sigui igual i que, pel fet de ser una\nentitat important que vol que el seu restaurant ara també pugui ser d’atenció al\npúblic i vol obrir la terrassa, s’afecti tres BCIL. Considera que això no pot ser, i que\nel govern no ha d’entrar en si s’han de parar les obres o no, ja que l’Ajuntament\nha d’entrar en la defensa del bé comú, del paisatge urbà i en la defensa de la\nprotecció del patrimoni. Recorda que hi ha tres comissions de patrimoni a\nl’Ajuntament: la Comissió de Patrimoni de Barcelona, la Taula del Patrimoni i la\nComissió de Patrimoni de Participació del Consell Cultural.\nExplica que UpB va demanar el mes anterior a la Comissió de Cultura que es fes\nun seguiment d’aquesta qüestió des del Consell de Cultura i se li va dir que no.\nComenta que ha portat un munt de fotos, però que el Sr. Vives ja ho deu haver\nvist. Diu que fa basarda, i recorda que la llicència és fins a tres anys, tot i que el\nSr. Vives matisa que podrien ser dos i la regidora del Districte a vegades ha\nconsiderat que un. No sap si se n’hi estaran un, dos o tres, però reitera que la\nllicència és per a tres anys, i manifesta que això afecta clarament els interessos\npatrimonials de la ciutat i els elements paisatgístics. Considera que el govern ha de\ndefensar el bé públic i que si algú vol fer una cosa i no es posen d’acord, cal que\nl’Ajuntament intervingui. Pregunta per què es va denegar la llicència la primera\nvegada i després, en canvi, s’ha donat. Diu que ha parlat amb els del Cercle\nArtístic, i comenta que al Sr. Vives no li deuen haver passat per alt les reformes de\ndintre perquè està segur que també ho ha visitat.\nInsisteix que ho veu amb molta preocupació perquè és com si tornessin a parlar\ndel mateix, atès que a vegades és aquest indret i a vegades n’és un altre, però\nreitera que UpB té una alta preocupació amb la preservació d’alguns edificis\ncatalogats com a BCIL de la ciutat. Recorda que poc temps abans van parlar d’un\naltre de caràcter patrimonial ben cèntric en què el Sr. Vives va dir que hi estaven a\nsobre. Diu que dos mesos abans van estar parlant d’un altre amb una filatèlica i\nuna pastisseria que potser també es podrà arreglar. Comenta que cada setmana el\npreocupen substancialment coses com el primer edifici de l’Eixample, com un espai\nque té tres BCIL, cosa que no passa enlloc més de Barcelona i dubta que de\nCatalunya.\nReitera que ho veu amb molta preocupació, i creu que l’Ajuntament no hauria\nd’autoritzar agressions al paisatge urbà. Insisteix que no entra en les qüestions\ninternes del Cercle Artístic, que s’han d’aclarir entre ells. Ho compara amb el fet de\nsi s’haguessin de posar dintre de la junta de l’Ateneu Barcelonès. Diu que això no\nva per aquí, sinó per respectar el patrimoni.\nLa Sra. Escarp afirma que li queda poc a afegir a l’explicació de la\ncompareixença que ha fet el Sr. Portabella, que ha estat, a més, molts anys\nresponsable també de Paisatge Urbà. Considera, doncs, que això és un nyap i que\nhi ha manca de mediació en un conflicte d’interessos privats que no pot anar mai\nen perjudici de l’interès general. Pensa que és més preocupant encara pel fet que\nquan es parla de la provisionalitat de la instal·lació la Sra. Homs diu que serà més\no menys un any i, en canvi, el Sr. Ciurana parla del 2017.\nLa Sra. Blasco no vol repetir coses que ja s’han dit i que comparteix, però\nrecorda que aquest espai està qualificat d’equipament i que els elements que el\nCercle Artístic prioritza com un negoci fonamental, que és el restaurant, haurien de\nser activitats complementàries de la principal, i que aquest element s’hauria de\ntenir en compte pel que fa a la llicència.\nComenta que aquesta escala afecta greument el patrimoni i el paisatge urbà\nd’aquest espai tan emblemàtic de la ciutat. Comparteix que l’Ajuntament no s’ha\nde posar en problemes entre privats i que la solució no és permetre l’escala i molt\nmenys crear un precedent per a altres casos. Considera que l’espai públic no pot\nservir per resoldre problemes entre privats. I afegeix un element que li sembla\nfonamental: està qualificat d’equipament i, per tant, no hi pot haver un restaurant\ncom a activitat principal.\nEl Sr. Portabella demana que el govern municipal no doni aquest tema per\ntancat considerant que ja no hi pot fer res i que esperi que duri el mínim possible,\nsinó que li demana que sigui actiu.\nConsidera que és una greu lesió a l’espai públic, atès que no hi ha cap més lloc a\nla ciutat amb tres BCIL junts i l’impacte és, doncs, importantíssim. Demana, per\n\n3933\n\n\f3934\n\nGASETA MUNICIPAL DE BARCELONA\n\nNÚM. 21\n\ntant, al govern que miri de buscar una solució en les pròximes setmanes per evitar\nque durant tres anys hi hagi aquesta escala metàl·lica en una situació que vulnera\nels interessos públics de defensa del patrimoni.\nEs dóna per tractada.\nIII) Propostes a dictaminar\na) Ratificacions\nb) Propostes d’acord\nDistricte de les Corts\n5. Aprovar definitivament, de conformitat amb l’article 68 de la Carta Municipal\nde Barcelona, el Pla especial urbanístic d’ordenació de l’equipament escolar\n“Col·legi Loreto Abat Oliba”, situat a l’avinguda de Pearson, núm. 22, promogut per\nFundación San Pablo.\nEs dictamina amb el posicionament favorable de CIU, PSC, PP i UpB i amb la\nreserva de vot del ICV-EUiA.\nDistricte d’Horta-Guinardó\n6. Aprovar definitivament, de conformitat amb l’article 68 de la Carta Municipal\nde Barcelona, el Pla especial urbanístic d’ordenació de les instal·lacions de\nmanteniment al Parc dels Tres Turons al Viver de Can Baró, d’iniciativa municipal.\nLa Sra. Escarp comenta que el seu grup va presentar un temps enrere una\nproposició al voltant de la modificació del PGM dels Tres Turons, que era la\nconnexió dels carrers Tenerife i Francesc Alegre, i que aquesta instal·lació\nmunicipal preveu l’entrada pel mateix carrer, de tal manera que sembla que\nhipotequi l’execució de la connexió viària que preveu el planejament vigent.\nComunica que el seu grup farà reserva de vot, però agrairia una explicació del\ngovern.\nEl Sr. Civit explica que és un equipament i que està en sòl de sistemes, per tant,\nno impedeix res. Afegeix que en cas que s’hagués de fer la reserva viària, que no\nés una previsió, l’equipament s’hauria de moure de lloc.\nLa Sra. Escarp confirma que manté la reserva.\nEs dictamina amb el posicionament favorable de CIU, PP, ICV-EUiA i UpB i amb\nla reserva de vot del PSC.\n7. Aprovar provisionalment, de conformitat amb l’article 66.3 de la Carta\nMunicipal de Barcelona, la Modificació puntual de la modificació del Pla General\nMetropolità en l’àmbit del I Cinturó, en el tram comprès entre el carrer de Sant\nQuintí i l’avinguda de la Meridiana, pel que fa a la Unitat de Projecte “G”.\nBarcelona, d’iniciativa municipal; resoldre les al·legacions presentades en el tràmit\nd’informació pública de l’aprovació inicial, de conformitat amb l’informe jurídic de\nla Direcció de Serveis de Planejament, que consta a l’expedient i a efectes de\nmotivació s’incorpora a aquest acord; i trametre l’expedient a la Subcomissió\nd’Urbanisme de Barcelona per a la seva aprovació definitiva.\nEs dictamina amb el posicionament favorable de CIU i PSC i amb la reserva de\nvot del PP, ICV-EUiA i UpB.\nDistricte de Sant Martí\n8. Aprovar definitivament, de conformitat amb l’article 68 de la Carta Municipal\nde Barcelona, el Pla de millora urbana de l’àmbit Centre Comercial Glòries,\npromogut per Unibail-Rodamco, S.L.U., amb les modificacions a que fa referència\nl’informe tècnic de la Direcció de Serveis de Planejament de 22 d’abril de 2014; i\nresoldre les al·legacions presentades en el tràmit d’informació pública de\nl’aprovació inicial, de conformitat amb l’informe jurídic de l’esmentada Direcció\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nemès en data 23 d’abril de 2014; informes, tots dos,que consten a l’expedient i a\nefectes de motivació s’incorporen a aquest acord.\nLa Sra. Blasco manifesta el vot en contra del seu grup. Comenta que Iniciativa\nva presentar al·legacions que no van ser acceptades i que no comparteix aquesta\nampliació de més de 13.000 metres quadrats de sostre d’ús comercial. Considera\nque és una aposta deliberada contra el comerç de barri, que està en contra del\nmodel basat en la proximitat. Assenyala que aquest govern de Convergència i Unió\ns’abandera com a defensor del petit comerç i del comerç de barri, però a l’hora de\nla veritat s’augmenten els metres quadrats de gran superfície, com a les Glòries, la\nMaquinista o al centre comercial de l’estació de la Sagrera. Pensa, doncs, que\naquesta ampliació posa en risc el comerç de barri de l’entorn i de la ciutat.\nEl Sr. Portabella diu que farà una reserva de vot, però creu que és la primera\nvegada que en un centre comercial a Barcelona es té preocupació per continuar\namb la trama Eixample quan encara no hi era i que hi ha una connectivitat clara\namb la creació d’un carrer públic a expenses dels empresaris d’aquest centre\ncomercial que connecta la Diagonal amb la Gran Via.\nEs dictamina amb el posicionament favorable de CIU, amb la reserva de vot del\nPSC, PP i UpB i amb el posicionament contrari del ICV-EUiA.\nIV) Part decisòria / Executiva\na) Ratificacions\nb) Propostes d’acord\n9. Acordar la declaració d’interès públic i utilitat municipal de les obres\nconsistents en “les obres per a la instal·lació d’ascensor en l’ull d’escala en edifici\nsituat al barri gòtic, annex a l’església de Santa Anna, al carrer Rivadeneyra, núm.\n3, promogudes per una entitat sense ànim de lucre” i, de conformitat amb\nl’Ordenança Fiscal 2.1 de l’any 2013, concedir a la Parròquia de Santa Anna, una\nbonificació del 90% sobre la quota de l’impost de construccions, instal·lacions i\nobres, que acredita amb la concessió de la llicència del 4 de desembre de 2013,\natès que s’ajusta a allò establert en l’article 7è.3 de l’esmentada ordenança, en\nrelació a l’aplicació de la bonificació i a la seva quantia. D’aquesta manera, la quota\nde l’Impost sobre instal·lacions, construccions i obres que ascendeix a 1.669,80\neuros, es redueix un 90%, la qual cosa representa una bonificació de 1.502,82\neuros, quedant només obligat a pagar 166,98 euros per aquest concepte.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\n10. 1r) Declarar les obres per a la tercera i última fase de la rehabilitació del\nMercat de les Flors, al carrer Lleida, núms. 53-55, consistent en l’adaptació dels\naccessos i nuclis verticals, la construcció d’una planta primera, en el doble espai\nactual, destinada a vestidors, camerinos i oficines, i petites obres de rehabilitació\npuntual, a què es refereix la llicència atorgada el 30 de juliol de 2013 a l’expedient\n03-2009LM05158, d’especial interès i utilitat pública, perquè és una actuació\nd’especial interès i utilitat municipal, hi concorren circumstàncies culturals,\nhistoricoartístiques per poder gaudir d’una bonificació, atès que reuneix les\ncondicions establertes en l’article 7è de l’Ordenança Fiscal 2.1 per a l’any 2013;\n2n) Concedir a Consorci Mercat de les Flors, una bonificació del 35% sobre la part\ncorresponent de la quota inicial de l’impost de construccions, instal·lacions i obres,\n(calculada sobre el pressupost inicial de l’obra), respecte a les referides obres, i 3r)\nAplicar el mateix tipus de bonificació al cost total de l’obra que resulti de la\ninspecció final de l’obra.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\n\n3935\n\n\f3936\n\nGASETA MUNICIPAL DE BARCELONA\n\nNÚM. 21\n\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\n11. 1r) Declarar les obres per a la construcció al carrer Jordi Girona, núms. 131, d’una edificació desenvolupada en dues plantes soterrani i una galeria de\nserveis (S -3) sota rasant, planta baixa, tres plantes pis i planta coberta\n(instal·lacions), per destinar-la a ús administratiu, a què es refereix la llicència\natorgada el 26 de juny de 2008 a l’expedient 04-2006LM35251, d’especial interès i\nutilitat pública, perquè és una actuació d’especial interès i utilitat municipal, hi\nconcorren circumstàncies socials per poder gaudir d’una bonificació, atès que\nreuneix les condicions establertes en l’article 7è de l’Ordenança Fiscal 2.1 per a\nl’any 2008; 2n) Concedir a Universitat Politècnica de Catalunya una bonificació del\n70% sobre la part corresponent de la quota inicial de l’impost de construccions,\ninstal·lacions i obres, (calculada sobre el pressupost inicial de l’obra), respecte a\nles referides obres, i 3r) Aplicar el mateix tipus de bonificació al cost total de l’obra\nque resulti de la inspecció final de l’obra.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\n12. Estimar la sol·licitud de bonificació de la quota de l’ICIO, presentada pel Sr.\nJosep Maria Matinero Garcés, en representació de la Fundació Paideia, amb núm.\nde CIF G65334930, en el sentit d’acordar la declaració d’especial interès i utilitat\nmunicipal de la construcció d’una nova planta docent a la finca ubicada al carrer\nMontnegre, núms. 36-42 respecte de la llicència d’obres majors per un centre\ndocent i de conformitat amb l’article 7 l’Ordenança Fiscal 2.1 reguladora de l’ICIO;\nconcedir a la Fundació Paideia la bonificació del 65% sobre la quota de l’Impost de\nConstruccions, Instal·lacions i Obres generada per la concessió de la llicència, amb\nnúm. de rebut: LV-2014-3-02-01540226, essent la quota total de 46.307,82 €,\naplicant la bonificació del 65% de 30.100,08 euros, la quota resultant exigible és\nde 16.207,74 euros; donat que s’ajusta a allò establert en l’article 7è de\nl’esmentada ordenança, en tant que les obres es duen a terme en una parcel·la\npart de la qual està qualificada d’equipament (clau 7b), consisteixen en la\nconstrucció d’un edifici de nova planta de caràcter docent, per part d’una entitat\nsense ànim de lucre; i donar trasllat a l’Institut Municipal d’Hisenda als efectes\npertinents.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\n13. Desestimar la sol·licitud de les bonificacions del 90% i del 65% de la quota\nde l’Impost sobre construccions, instal·lacions i obres generada per la realització,\nper part de la Llars de l’Amistat Cheshire Fundació Privada, de les obres de\nreforma, rehabilitació i canvi d’ús d’un edifici existent a la Via Augusta 269 –Clínica\nSant Jordi-, per destinar-lo a residència de persones discapacitades, amb mobilitat\nreduïda o necessitats assistencials diferents, emparades per la llicència atorgada\nper resolució del Quart Tinent d’Alcalde de 27 de juliol de 2010 (núm. Ref. 052009LM26167); atès que, examinades les circumstàncies que concerneixen tant a\nl’entitat peticionària com a l’obra objecte de l’esmentada llicència, resulta que\naquestes no s’adeqüen als requisits exigits als paràgrafs 1r i 3r de l’article 7è de\nl’ordenança fiscal núm. 2.1, reguladora de l’esmentat impost vigent l’any 2010\n(any d’inici de les obres) als efectes del seu respectiu reconeixement, ja que, pel\nque concerneix a la bonificació del 90% de la quota de l’impost, aquestes obres,\ntot i que afavoreixen les condicions d’accés i habitabilitat dels discapacitats, han de\nser considerades com d’abast general i, per tant, tal i com es recull per l’esmentat\nparàgraf 3r de l’article 7è, excloses de ser susceptibles de bonificació; i atès que,\nquant a la bonificació del 65% de la quota de l’impost que ha estat aplicada\nprovisionalment per part de la fundació interessada mitjançant autoliquidació –\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nd’import 20.615,55 euros-, tampoc es pot considerar procedent en no acomplir-se\nun dels requisits o circumstàncies exigits en aquests supòsits per l’article 7è,\nparàgraf 1r, punt A).1 de l’esmentada ordenança, com és que les obres s’executin\nen un terreny qualificat com a equipament, en tractar-se en aquest cas la\nqualificació urbanística de la finca de la Via Augusta 269 on s’han realitzat les\nobres la de zona d’edificació aïllada (20a/8). En conseqüència, de conformitat amb\nel previst al paràgraf 1.4 de l’esmentat article 7è de l’esmentada ordenança,\nprocedeix girar la liquidació complementaria respecte del 35% de la quota de\nl’impost (resultant una quota de 38.286,02 euros), sense perjudici del que en\nresulti de la liquidació definitiva que es pugui girar en l’exercici de les funcions que\ncorrespongui a la Inspecció d’Hisenda Municipal.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\n14. Desestimar la sol·licitud de bonificació del 35% de la quota de l’Impost sobre\nconstruccions, instal·lacions i obres que ha estat presentada el 10 de desembre de\n2013 per la Fundació Privada Boscana, en relació a la quota generada per la\nrealització de les obres realitzades a la finca ubicada al carrer de Can Caralleu 1618, consistents en l’enderroc dels actuals tallers i la construcció d’un nou taller\nocupacional amb mitjans industrials prefabricats, per tal d’adequar aquestes\ninstal·lacions a les normes de seguretat i higiene establertes per la legislació\nsectorial, obres emparades per la llicència atorgada a precari per resolució del\nregidor del Districte de 12 de novembre de 2013 (núm. de referència 052013LL12620); atès que examinades les circumstàncies que concerneixen tant a\nl’entitat peticionària com a l’obra objecte de la llicència d’obres majors, resulta que\naquestes no s’adeqüen amb els requisits exigits a l’article 7è de l’ordenança fiscal\nnúm. 2.1, reguladora de l’esmentat impost -vigent l’any 2013- en ordre al seu\nreconeixement, en no acomplir una de les exigències establertes a tal efecte com\nés que les obres s’executin en terrenys qualificats urbanísticament com a\nequipament, ja que en aquest supòsit les obres es realitzen en uns terrenys\nqualificats de sistemes (6c - Parcs i jardins de nova creació) i de vial (5 - Xarxa\nviària bàsica); I, en conseqüència, i sense perjudici del que en resulti de la\nliquidació definitiva que es pugui girar en funció de l’establert als paràgrafs 4t i 5è\nde l’article 11 de l’esmentada ordenança fiscal, confirmar la quota de l’impost que\nha estat abonada per l’entitat peticionària.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\n15. Concedir a les Escoles Professionals Salesianes de Sarrià la bonificació del\n35% sobre la quota de l’Impost de Construccions, Instal·lacions i Obres, generada\namb motiu de les obres realitzades als edificis A i B de la finca ubicada al passeig\nde Sant Joan Bosco, núm. 42, necessàries per a l’adequació a la llicència ambiental\ni consistents en reformes interiors sense modificació de l’estructura, les quals\nconsten emparades en la llicència d’obres menors atorgada per la Directora de\nLlicències i Espai Públic del districte de Sarrià-Sant Gervasi, el 4 d’octubre de\n2011, a l’expedient 05-2011L10392, donat que s’ajusten a allò establert en l’article\n7è de l’ordenança Fiscal 2.1 de l’any 2011, en tractar-se d’una obra feta per una\nentitat privada, en una parcel·la qualificada d’equipament (clau 7b), en la qual es\nfa l’ús d’un dels equipaments comunitaris contemplats en l’article 212 de les\nNormes Urbanístiques del PGM -centre educatiu - escola professional-; i en\nconseqüència, declarar-les d’especial interès i utilitat municipal, atès que les\nindicades obres reporten beneficis objectius a la ciutat i acompleixen una\nindiscutible funció social. En conseqüència, aplicant la bonificació del 35% a la\nquota total de 2.454,75 euros que ha estat abonada per la interessada mitjançant\nliquidació identificada amb núm. de rebut CI 2013 2 18 98021549, la quota\nresultant exigible és de 1.595,59 euros, motiu pel qual correspon retornar a la\n\n3937\n\n\f3938\n\nGASETA MUNICIPAL DE BARCELONA\n\nNÚM. 21\n\ninteressada la quantitat de 859,16 euros; i donar trasllat a l’Institut Municipal\nd’Hisenda als efectes pertinents.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\n16. 1r) Declarar les obres consistents en la construcció al carrer Ceuta, núm. 30,\nd’un conjunt edificatori destinat a equipament docent, amb usos complementaris\nesportius vinculats a l’activitat docent, situat annex als actuals edificis de l’escola\nVirolai, compost, respecte al front del carrer del Portell, per una planta soterrani\n(aparcament), planta baixa (pista poliesportiva i vestuaris), planta primera (grades\ni recepció-administració), planta segona (aules, biblioteca i gimnàs) i coberta amb\npista esportiva en superfície i grades; englobant un pavelló poliesportiu cobert\ntipus PAV-2, un petit gimnàs, aulari amb biblioteca i un aparcament subterrani\namb capacitat per a 36 places de cotxe i 5 de moto, a què es refereix la llicència\natorgada el 19 de juny de 2013 a l’expedient 07-2013LL04018, d’especial interès i\nutilitat pública, perquè és una actuació d’especial interès i utilitat municipal, hi\nconcorren circumstàncies socials per poder gaudir d’una bonificació, atès que\nreuneix les condicions establertes en l’article 7è de l’Ordenança Fiscal 2.1 per a\nl’any 2013; 2n) Concedir a Virolai EM, SA, una bonificació del 35% sobre la part\ncorresponent de la quota inicial de l’impost de construccions, instal·lacions i obres,\n(calculada sobre el pressupost inicial de l’obra), respecte a les referides obres, i 3r)\nAplicar el mateix tipus de bonificació al cost total de l’obra que resulti de la\ninspecció final de l’obra.\nEl Sr. Portabella es vol assegurar que és un equipament docent de primària i\nsecundària que té a sota un pàrquing de 36 places i 5 de motos.\nEl Sr. Vives diu que sí.\nEl Sr. Portabella demana que s’expliqui què justifica que en un equipament\ndocent hi hagi un pàrquing de 36 cotxes i 5 motos, perquè no ho entén.\nEl Sr. Civit explica que l’ús de l’aparcament està previst en alguns casos de\nsistemes a través de la tramitació d’un pla especial, però desconeix els\nantecedents d’aquest cas. Suposa que deu haver-hi una tramitació d’un\nplanejament que autoritza l’ús de l’aparcament sobre un sistema, en aquest cas un\n7, que és el que li permet accedir a l’ICIO. Li diu al Sr. Portabella, però, que pot\nbuscar els antecedents i respondre-li.\nEl Sr. Portabella indica que farà una reserva de vot, doncs. Però la presidenta li\ndiu que no pot. Per això apunta que farà una abstenció.\nLa Sra. Blasco diu que, si no ho recorda malament, l’aparcament està sota el\npavelló esportiu. I que la reserva d’aparcament és per a aquest pavelló.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa l’abstenció del\nUpB. S’aprova.\n17. 1r) Declarar les obres per a la construcció d’obra nova consistent en dues\nplantes soterrani, planta baixa i quatre plantes pis, i rehabilitació parcial d’un\nedifici d’educació primària per al col·legi Mare de Déu dels Àngels, al carrer\nSagrera, núm. 68, a què es refereix la llicència atorgada el 12 de desembre de\n2007 a l’expedient 09-2007LM11889, d’especial interès i utilitat pública, perquè és\nuna actuació d’especial interès i utilitat municipal, hi concorren circumstàncies\nsocials per poder gaudir d’una bonificació, atès que reuneix les condicions\nestablertes en l’article 7è de l’Ordenança Fiscal 2.1 per a l’any 2008; 2n) Concedir\na Col·legi Mare de Déu dels Àngels, una bonificació del 65% sobre la part\ncorresponent de la quota inicial de l’impost de construccions, instal·lacions i obres,\n(calculada sobre el pressupost inicial de l’obra), respecte a les referides obres, i 3r)\nAplicar el mateix tipus de bonificació al cost total de l’obra que resulti de la\ninspecció final de l’obra.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\nDistricte de Nou Barris - Districte de Sant Martí\n18. Aprovar inicialment, de conformitat amb l’article 66.3 de la Carta Municipal\nde Barcelona, la modificació del Pla General Metropolità en el sector de Prim,\nd’iniciativa municipal; i exposar-la al públic pel termini d’un mes.\nLa Sra. Escarp manifesta l’abstenció del seu grup, però en sentit constructiu, per\ntreballar les al·legacions. Està a favor, doncs, que continuï el tràmit i poder fer\nal·legacions en aquest sentit.\nLa Sra. Blasco també expressa l’abstenció del seu grup, ja que es vol mirar\ndetalladament el projecte, atès que ha rebut els documents el vespre anterior.\nAvança, però, que de la modificació presentada valora positivament el\nmanteniment de la masia de Can Riera, que va ser objecte d’un prec a la Comissió,\nacceptat pel Sr. Vives. Celebra, doncs, que es materialitzi aquell prec, i també el\nmanteniment del percentatge d’habitatge protegit i la nova ordenació que continua\nla trama Cerdà. Tanmateix, la preocupen les reduccions de càrregues\nurbanístiques, que és el que vol estudiar detalladament.\nEl Sr. Vives expressa el vot favorable de CIU, la Sra. Escarp expressa l’abstenció\ndel PSC, el Sr. Bolaños expressa l’abstenció del PP, la Sra. Blasco expressa\nl’abstenció del ICV-EUiA i el Sr. Portabella expressa l’abstenció del UpB. S’aprova.\nDistricte de Sarrià-Sant Gervasi\n19. Aprovar definitivament el projecte de reforma de l’avinguda Diagonal. Tram:\nplaça Francesc Macià - passeig de Gràcia, als districtes de l’Eixample, Sarrià-Sant\nGervasi i Gràcia de Barcelona, d’iniciativa municipal, d’acord amb l’Informe Tècnic\ndel Projecte, que figura a l’expedient administratiu i que a aquests efectes es dóna\nper reproduït, per un import de 18.959.910,52 euros, el 21% de l’impost del valor\nafegit (IVA) inclòs, d’acord amb allò que preveu l’article 235.2 del Decret legislatiu\n2/2003, de 28 d’abril, pel qual s’aprova el Text Refós de la Llei Municipal i de règim\nlocal de Catalunya (TRLLMRLC); resoldre les al·legacions presentades, d’acord amb\nl’informe de resposta de les al·legacions que s’inclou dins l’expedient administratiu;\npublicar aquest acord al Butlletí Oficial de la Província(BOPB) i en un diari dels de\nmés circulació de Catalunya; notificar-ho als interessats en aquest procediment; i\nencarregar a la societat municipal BIM/SA la gestió de l’actuació.\nEl Sr. Vives vol fer una mínima explicació, atesa la importància del tema. En\nprimer lloc, recorda quins són els objectius que motiven aquesta reforma: habilitar\nmés espai per als veïns, tenir unes voreres més amples i treballar adequadament\nl’eix estratègic, que és estratègic per la bicicleta. Comenta que en aquest sentit\ns’incorporen les millores en seguretat proposades per Bicicleta Club de Catalunya i\ns’habiliten espais segurs per a l’aparcament de motocicletes. Afegeix que es\ngaranteix l’abastiment de mercaderies i que es busca endreçar i potenciar un espai\nmolt important per a la ciutat. Entén que hi ha diferents aspectes relacionats amb\ncom perceben els diferents grups el procés de participació, les al·legacions\npresentades, etc., però creu que aquesta és una reforma estratègica per a la ciutat\ni que comportarà molts beneficis, sobretot per als veïns.\nLa Sra. Escarp diu que el seu grup hi votarà en contra. Explica que ja es va\nmanifestar contrària a l’aprovació inicial i també ho fa en aquesta aprovació\ndefinitiva. Entre altres raons, comenta que, tot i que s’han recollit algunes\nal·legacions que el seu grup ha presentat amb el BACC, altres al·legacions el\ngovern les ha aclarit, però no les ha estimat. Li ha fet molta gràcia, perquè diu que\nés un concepte nou, el d’aclarir al·legacions, ja que abans s’estimaven o es\ndesestimaven, però ara s’aclareixen sense recollir l’esperit que es plantejava.\n\n3939\n\n\f3940\n\nGASETA MUNICIPAL DE BARCELONA\n\nNÚM. 21\n\nAfegeix que les al·legacions del seu grup anaven més en el sentit d’haver\ndefensat una reforma integral més estructural i més amb el tema de la millora de\nla qualitat urbana i d’aspectes de mobilitat que ha considerat importants.\nExplica que el Grup Socialista posava de manifest que la reforma plantejada\npodia hipotecar una futura connexió del tramvia per la Diagonal, i comenta que el\ngovern a la resposta a les al·legacions diu que no s’hipoteca cap futura connexió.\nMalauradament, diu, el govern l’ha hipotecat aquell matí mateix, amb una votació\na la Comissió de Seguretat a instàncies del Grup Popular, en què contradient el\nque es va aprovar el divendres anterior al Parlament de Catalunya ha negat que es\npugui passar per la Diagonal.\nCreu que els principis que es deien a la Comissió de Seguretat i Mobilitat\nrespecte al Pla de mobilitat urbana són contraris al plantejament o a la visió que es\ndóna a la Diagonal en aquesta aprovació definitiva. Es manté, doncs, en el\nposicionament expressat en l’aprovació inicial i les al·legacions.\nEl Sr. Bolaños no vol reiterar el debat que ja es va fer. Per això, simplement diu\nque hi votarà a favor, ja que suposa una millora de l’espai públic d’aquesta zona\ntan important de la ciutat i una millor conciliació entre els interessos dels diferents\nusuaris de la Diagonal, com ara els vianants, els ciclistes, els comerciants i els\nturismes que passen.\nLa Sra. Sanz comenta que, tal com va manifestar en l’aprovació inicial, creu que\nl’elaboració d’aquesta proposta, que és fruit d’un pacte conservador i elitista entre\nConvergència i Unió i el Partit Popular, ha menystingut tots els elements que\nIniciativa posa en valor, com ara el procés participatiu ampli del 2010 i l’element\nde desenvolupar una consulta com a mecanisme de participació directa. Indica que\nel govern ha menystingut el fet de poder tornar a fer una consulta sobre aquesta\nproposta i també totes les entitats i les seves reivindicacions, com ara la connexió\ndel tramvia per la Diagonal.\nApunta que aquest pacte de ferro entre Convergència i Unió i el Partit Popular\nnomés ha treballat per fer un vestit a mida per a comerciants i per a la mobilitat\nprivada. Li sembla que és una reforma parcial, pobra i cara, excloent i elitista, i,\ncom han denunciat la majoria de les entitats, tècnicament inadmissible, sobretot\nperquè hipoteca el tema del tramvia, la política de mobilitat sostenible d’aquell\nàmbit, de tota l’artèria de la Diagonal i el ple desenvolupament de la xarxa\nortogonal d’autobusos, perquè per fer això cal la connectivitat dels tramvies. Creu,\ndoncs, que és un error.\nAssenyala que la plataforma «Diagonal per a tothom», constituïda pel la\nPlataforma per al transport públic, la FAVB, la Confavc, Comissions Obreres de\nCatalunya, UGT i el BACC, va denunciar que aquest projecte de la reforma de la\nDiagonal era elitista i inadmissible des del punt de vista social i tècnic. Pregunta,\ndoncs, al Sr. Vives qui més ho ha de dir perquè el govern incorpori aquestes\npropostes, ja que no té en compte els usos majoritaris de la Diagonal ni tampoc\npermet complir el Pla de mobilitat urbana de la ciutat, que estipula que el 2018\ns’han de rebaixar un 10% els desplaçaments privats. Demana, per tant, qui avala\naquesta reforma, quin procés participatiu ha dit que sí a aquesta reforma. Creu\nque de tots els participants amb qui el govern diu que s’ha reunit –perquè tampoc\nha vist les actes de les reunions– potser n’hi ha dos que hi han pogut donar el\nvistiplau, però tots els que acaba de comentar han fet públic que no estan d’acord\namb la reforma per les mancances tècniques del projecte.\nPel que fa a la confusió amb tot el tema del tramvia, diu que ja no sap a qui li ha\nde preguntar què farà l’alcalde Trias amb la connexió dels tramvies. Es pregunta si\nho ha de preguntar al Sr. Fernández Díaz, que és qui està determinant la proposta\nen relació amb aquesta connectivitat. Considera que les declaracions del Sr.\nFernández Díaz demostren una incoherència habitual, ja que primer diu que la\nreforma parcial està bé, després diu que cal fer-la tota sencera, però alhora diu\nque no vol aquest tram constantment obert i que el tram és necessari i la connexió\ndels tramvies també. S’adreça al Sr. Bolaños per dir-li que no facin el ridícul amb\naquestes declaracions, i li recomana que es prenguin seriosament la reforma d’una\nde les artèries principals de la ciutat i la seva connectivitat en transport públic.\nComenta que no sap si a les terrasses que s’ubicaran a la Diagonal pija s’hi\nasseurà tothom, ja que hi ha parts de la ciutat que no s’asseuen en aquestes\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nterrasses, però, en canvi, diu que el tramvia sí que l’agafa tothom,\nindependentment dels barris. Per això considera que si fos possible aquesta\nconnectivitat sí que seria per a tothom, des de Sarrià fins a Ciutat Meridiana. Creu,\ndoncs, que és incomprensible que el Sr. Fernández Díaz digui que cal repensar el\nprojecte de la reforma per incloure la connectivitat dels tramvies des de l’inici,\nquan el Grup Popular està votant la reforma principal i en aquesta no s’incorpora\ndes de l’inici l’exigència del tramvia. Pensa, per tant, que el Grup Popular\ns’equivoca.\nConclou, doncs, que hi votarà en contra.\nEl Sr. Portabella diu que ja va expressar al Plenari què pensava sobre la reforma\nde la Diagonal. Recorda que no veu malament aquesta reforma, però entén que la\nDiagonal va des d’Esplugues del Llobregat fins a Sant Adrià de Besòs i que, per\ntant, hi ha d’haver un projecte global. Matisa que el fet que hi hagi un projecte\nglobal no vol dir que sigui uniformador, perquè la Diagonal canvia diverses\nvegades de seccions, i hi ha trossos en què s’assembla a una rambla i trossos en\nquè s’assembla a un bulevard. Afegeix que un projecte global no implica que s’hagi\nde desenvolupar al mateix temps tampoc. Diu que hi ha una proposició del Partit\nPopular que recull el que UpB va dir en el Plenari, que és que cal pensar en\ncomençar la reforma de tota la Diagonal en comptes de fer-ho a trossos.\nA més, considera que el tros més urgent no és el que es planteja i que no és\nhabitual plantejar la reforma d’una gran avinguda pel mig en lloc de per un lateral.\nAfegeix que la mobilitat és molt important i que el projecte només incorpora un\napartat de mobilitat molt inespecífic i no inclou un estudi que justifiqui les\ndecisions que es prenen. Pel que fa al tramvia, té un altre punt de vista: creu que\nel rei del transport públic a la Diagonal és l’autobús i que el tramvia per anar en la\nmateixa direcció està bé, però en dos sentits necessita tres vegades l’amplada de\nl’autobús, i es perd superfície. Atès que la superfície és bo que estigui destinada\nals vianants i no als vehicles de motor, no hi està d’acord. Però tampoc està\nd’acord amb el fet que hi hagi un estudi de mobilitat tan incipient. No sap, doncs,\ncom es resoldrà el tros que va de passeig de Gràcia fins a Rambla Catalunya, ja\nque no surt i els números no quadren. I diu que tampoc li quadra el carrer Aribau,\nni Villarroel ni Balmes.\nManifesta que pel seu grup tindria un enorme risc votar aquest punt a favor,\nperquè creu que l’ordre en què està establert i l’estudi de mobilitat no estan clars.\nPer tant, diu que perquè no s’entengui que està en contra de millorar la Diagonal\ns’abstindrà, però deixa clar que està en contra del projecte perquè creu que no\nestà prou treballada la vessant de mobilitat.\nEl Sr. Bolaños vol puntualitzar algunes qüestions que ha comentat la Sra. Sanz.\nEn primer lloc, pel que fa al que deia la regidora d’Iniciativa que és un projecte\nconservador i elitista i de la Diagonal pija, creu que com a eslògan publicitari pot\nservir, però diu que no respon a cap realitat, entre altres coses perquè el Grup\nPopular va presentar una proposta per reformar altres parts de la Diagonal que no\nformen part d’aquest projecte. Comenta que es comença per aquest tros igual que\nla reforma del passeig Sant Joan en el mandat anterior es va fer des d’Arc de\nTriomf fins a la plaça Tetuan, i en l’actualitat s’està executant des de la plaça\nTetuan fins a Diagonal. Es pregunta per què es va començar per allà llavors, i diu\nque perquè es devia pensar que no es podia fer tot en aquell mandat i se’n va fer\nun tros. Assenyala que llavors ningú va dir res i no hi va haver tampoc cap procés\nparticipatiu ni hi van participar entitats.\nConsidera que el projecte no té per què no ser admissible només perquè ho\ndiguin Iniciativa o una sèrie d’entitats. Troba legítim que una sèrie d’entitats diguin\nel que els sembli i presentin al·legacions, però diu que hi ha unes majories, i que si\nno hi estan d’acord s’hauria de canviar el sistema de la democràcia. Conclou,\ndoncs, que el projecte és admissible, encara que hi hagi gent que pensi d’una altra\nmanera i vulgui connectar el tramvia per la Diagonal. Precisa que el Grup Popular\ndefensa connectar els tramvies, però no per la Diagonal. I demana a la Sra. Sanz\nque no modifiqui les declaracions del president del Grup Popular.\nEs queixa que la Sra. Sanz digui que el Partit Popular no s’ho pren seriosament,\ni diu que el fet que tinguin discrepàncies no vol dir que no s’ho prenguin\nseriosament, sinó que tenen diferents punts de vista. Al·lucina que Iniciativa digui\n\n3941\n\n\f3942\n\nGASETA MUNICIPAL DE BARCELONA\n\nNÚM. 21\n\nque aquella zona de la Diagonal no es pot reformar, ja que molta gent considera\nque la Diagonal que hi ha en aquests moments no és la millor Diagonal que es pot\ntenir, i diu que no són només els comerciants de la zona, atès que la Diagonal la\nutilitza molta gent, com passa a les Glòries, que no és només dels quatre barris\nque envolten la plaça, sinó que és una plaça de tots. Reitera que pel fet que a\nIniciativa no els convenci el projecte no poden dir que el projecte no és admissible\nper a la ciutat, simplement perquè quan es va fer el procés participatiu el 80% del\n13% dels ciutadans que hi van participar van dir que no.\nLa Sra. Escarp indica que ella no parla de Diagonal de rics ni de Diagonal de\npobres, però considera que és una inversió que en aquests moments no troba\nnecessària, ja que creu que, atesa la crisi, cal prioritzar unes inversions i no unes\naltres. Independentment que consideri que tot Barcelona és Barcelona i que els\nnivells de qualitat, d’exigència i tractament han de ser exactament iguals a tot\narreu, comenta que sí que hi ha una visió més conservadora i una de més\nprogressista de moltes coses a la vida, i que per això hi ha partits d’esquerra i de\ndreta, i que per això existeix la diversitat.\nEntén que aquesta reforma és una visió de la Diagonal conservadora,\nd’ampliació de les voreres, de manteniment del dos més un en el transport públic,\nés a dir, d’un corredor viari important en què es fa una aposta per la mobilitat\nprivada i per l’ampliació de voreres. Especifica que no li agrada la Diagonal tal com\nestà en l’actualitat, ni la part que s’aborda ni la que es pot abordar, ja que a la\nvorera de la Casa de les Punxes, per exemple, no s’hi pot passar amb un cotxet.\nTroba evident que pot haver-hi una visió progressista, que és la que el Grup\nSocialista ha defensat, que reclama una visió estructural per a la Diagonal, que és\nel que en el seu moment, amb més èxit o menys, es va voler plantejar. Afegeix\nque aquesta visió estructural va de la universitat de molta part de la vida de\nBarcelona a la nova universitat, del pol econòmic que en els anys 60 i 70 va ser,\nals nous pols econòmics com el 22@, és a dir, un element estructurador. Continua\npensant, doncs, que aquest projecte de la Diagonal, a part que no toca, és una\nampliació de voreres que no resol aquest element estructurador. Considera, doncs,\nque aleshores no cal que es faci.\nPel que fa al passeig de Sant Joan, diu que sí que s’hi va fer un procés\nparticipatiu i que el Partit Popular a l’època allà la martiritzaven amb la continuïtat\ndel passeig de Sant Joan.\nComenta que han discutit milions de vegades sobre el passeig de Sant Joan i\nque es va fer, tot i que no en el projecte executiu, perquè només es va fer el\nprojecte executiu de la fase que s’havia d’executar, però diu que en el projecte\nbàsic es preveia que l’estructura del passeig de Sant Joan fos tota igual, i afegeix\nque s’ha mirat en l’actualitat l’obra i és la continuïtat de la part que hi havia.\nCreu, doncs, que no és comparable, i reitera que hi va haver un procés de\nparticipació, que pot agradar més o menys. Admet que mai és suficient, però diu\nque o s’eliminen tots els processos de participació o s’han de plantejar d’una altra\nmanera. Demana, per tant, que no es desqualifiquin coses en què tots els grups\nvan estar d’acord.\nLa Sra. Sanz es reafirma en el fet que és una reforma elitista perquè no\nincorpora els usos majoritaris de la ciutadania. Comenta que l’Ajuntament fa una\nreforma que serveix per posar terrasses i mantenir la mobilitat privada, i això no\nés incorporar els usos majoritaris de la ciutadania, ja que no tothom s’asseu a la\nterrassa ni tothom entra a les botigues a comprar. Considera que una reforma així\nhauria d’incorporar tots els usos, especialment els majoritaris, i destaca la\nimportància de la mobilitat sostenible.\nAfirma que Iniciativa vol una reforma de la Diagonal i que per això la va\nproposar en el seu moment i la torna a proposar, però una reforma per a tothom i\nque doni cobertura a aquestes necessitats. S’adreça al Sr. Bolaños per destacar\nque no són quatre, els de la FAVB ni els de la Confavc, i que hi ha gent de tots els\ncolors polítics, darrere d’aquestes plataformes, que no parlen per Iniciativa, sinó\nper tots. Considera, doncs, que és majoritari, el que expressa aquesta plataforma.\nNo discuteix que tots els partits polítics formen part d’aquest Ajuntament i que\nConvergència i Unió com a govern municipal ha estat escollit democràticament,\nperò considera que votar cada quatre anys és insuficient, i per això està a favor\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nd’incorporar la participació ciutadana. Pensa que aquest vot cada quatre anys no\nés un xec en blanc, i es queixa que hi ha gent que es presenta amb uns programes\nelectorals que després no compleix. Conclou, doncs, que cal interlocutar i consultar\namb la ciutadania constantment. I demana que no es confongui democràcia amb el\nfet que el govern faci el que vulgui perquè l’han votat cada quatre anys.\nEl Sr. Portabella considera que aquest debat, des del punt de vista territorial, és\nuna bajanada, perquè la Diagonal travessa la ciutat i no creu que hi hagi una\nacumulació de riquesa al voltant de la Diagonal, ni en la que està tocant al Fòrum\nni en la que està tocant a Esplugues. No entén que es digui que un determinat\ncarrer és no sé què, perquè creu que si de cas és la gent que hi viu.\nQuant als usos de la Diagonal, creu que tothom estarà d’acord que és travessarla amb l’autobús, i que si s’hagués de convertir això en l’ús majoritari, voldria dir\nque es vol una autopista. Li sembla bé, doncs, que es modifiqui la secció per reduir\nespai en el vehicle de combustió fòssil. Però el que no li sembla bé és que no hi\nhagi un projecte global, i que s’hagi començat pel mig.\nEstà d’acord amb el que a vegades algú diu que hi han altres trossos de la\nDiagonal que feien més falta, que és el que UpB va dir en el Ple. Recorda, a més,\nque va posar exemples de voreres en què hi ha 80 centímetres i mig metre a la\nDiagonal, costat muntanya, entre trams tan rellevants com de passeig de Gràcia a\nVia Laietana.\nInsisteix que s’absté perquè creu que el lògic és plantejar-ho tot, definir quines\nsón les adaptacions, fer un calendari i dir quants diners costarà, i no fer un primer\ntros i anar-ho fent per trams. Diu que si ho arriba a saber hauria presentat ell la\nproposició. Reitera que li falla el projecte de tota l’avinguda i que l’estudi de\nmobilitat és fluix.\nEl Sr. Vives explica que la qüestió de per què es comença per aquest tram ha\nestat àmpliament debatuda pels serveis municipals, i és perquè és el tram de més\nús de tota la Diagonal, i que per això s’ha previst així amb l’equip actual del govern\ni amb l’anterior equip. Comenta que es va pensar que si la modificació funcionava\naquí funcionaria a tot arreu, i li sembla que el criteri és òptim.\nEn segon lloc, destaca que és mentida que només es faci una ampliació de\nvoreres, tal com es veu en la secció que hi ha. Obvia els comentaris sobre qui és\npijo i qui no ho és, perquè li semblen valoracions que no s’escauen en el\ntractament de les inversions públiques i que és un insult a les persones que està\nfora de lloc.\nSobre el procés participatiu, diu que hi ha hagut un procés participatiu molt clar\na la Diagonal que s’ha produït en dues fases. Explica que en el mandat anterior hi\nva haver un procés participatiu molt clar i que va deixar un projecte que tenia unes\ncaracterístiques molt semblants que el que defensa segons qui, i que hi ha hagut\nun procés participatiu que ha donat el resultat que ha donat, i que una part\nd’aquest procés ha servit per millorar el projecte. Comenta que hi ha altres\nconsideracions en aquest procés que als responsables municipals i als grups que\nhan donat suport a aquesta modificació no els han semblat rellevants i com que\ntenen la potestat de tirar-ho endavant ho tiren endavant, atès que la millora és\nobjectivament molt clara.\nSubratlla que no es produirà la unió dels tramvies per la Diagonal, ja que creu\nque és molt més intel·ligent que a la Diagonal funcionin autobusos elèctrics, que\nsón molt més flexibles i implanten un sistema que ha de ser el sistema de\nreferència en el futur de la ciutat. Diu que Iniciativa defensa un model antic i que\nen el seu equip de govern ningú defensa això, i per això tiren endavant la reforma\namb els criteris tècnics i tecnològics més moderns.\nFinalment, conclou que per tot això està convençut que aquesta és la\nmodificació que la ciutat necessita i que no només és un tema de la Diagonal, sinó\nque és un eix central per a tota la ciutat. Entén, doncs, que les millores seran molt\nevidents i està molt content que s’aprovi en aquesta sessió.\nEl Sr. Vives expressa el vot favorable de CIU, la Sra. Escarp expressa el vot\ncontrari del PSC, el Sr. Bolaños expressa el vot favorable del PP, la Sra. Sanz\nexpressa el vot contrari del ICV-EUiA i el Sr. Portabella expressa l’abstenció del\nUpB. S’aprova.\n\n3943\n\n\f3944\n\nGASETA MUNICIPAL DE BARCELONA\n\nNÚM. 21\n\nDistricte de Gràcia\n20. Aprovar inicialment, de conformitat amb l’article 66.3 de la Carta Municipal\nde Barcelona, la Modificació del Pla general metropolità en l’àmbit de la prolongació\nde la rambla de Prat, d’iniciativa municipal; exposar-la al públic pel termini d’un\nmes; suspendre, a l’empara de l’article 73.2 del Text Refós de la Llei d’Urbanisme\naprovat per Decret Legislatiu 1/2010 de 3 d’agost, l’atorgament de llicències\nd’edificació per a obra nova i ampliació de construccions, de parcel·lació de\nterrenys i d’enderrocament de construccions i d’altres autoritzacions municipals\nconnexes establertes per la legislació sectorial, a l’àmbit de la Modificació del Pla\ngeneral metropolità que s’aprova inicialment, delimitat i grafiat en el plànol que\nfigura a l’expedient elaborat de conformitat amb el punt 3 de l’esmentat article 73;\ndeterminar, d’acord amb l’article 74.1 de l’esmentat text legal, que el termini\nd’aquesta suspensió serà, com a màxim, de dos anys i començarà a comptar des\nde l’endemà de la publicació d’aquest acord en el Butlletí Oficial de la província de\nBarcelona; i publicar el present acord al BOPB.\nLa Sra. Blasco manifesta que s’abstindrà. Explica que comparteix l’objectiu\nprincipal d’aquesta modificació, que és suprimir la reserva viària, que pensa que no\nté sentit, però hi ha altres elements que no comparteix, i és que creu que cal\ndonar un tractament global a totes les actuacions de modificació dels PEMPRI de\nGràcia.\nInsisteix que cal fer un tractament global a la modificació dels PEMPRI de Gràcia\ni no fer-lo individualment, tros a tros, sinó aixecar el focus, analitzar-los tots en\nglobalitat, veure quines modificacions són interessants de tirar endavant i així\npoder computar i fer les compensacions necessàries en tot el territori, perquè, si\nno, es pot arribar al final de l’última actuació i que no es pugui fer o que s’acabin\nfent compensacions fora del territori del Districte de Gràcia perquè no serà possible\nfer-ho en el mateix àmbit. Li sembla, doncs, que tot l’equilibri de sistemes és\nimprescindible que es faci d’una manera global en tot el territori i no peça per\npeça.\nAnuncia que presentarà al·legacions en alguns elements més concrets de la\nqualificació, com ara un solar qualificat d’equipament que ara es proposa qualificar\nde 12 quan en realitat està buit. No vol entrar en el detall, i per resumir diu que\npresentarà al·legacions, però considera que l’element important és que, tot i que\nés una demanda específica del Districte, els responsables d’urbanisme de la ciutat\nhan d’aixecar la mirada i intentar iniciar un treball de proposta general de tot el\nterritori del Districte de Gràcia.\nEl Sr. Vives expressa el vot favorable de CIU, la Sra. Escarp expressa l’abstenció\ndel PSC, el Sr. Bolaños expressa l’abstenció del PP, la Sra. Blasco expressa\nl’abstenció del ICV-EUiA i el Sr. Portabella expressa el vot favorable del UpB.\nS’aprova.\nDistricte de Sant Andreu\n21. Aprovar inicialment, de conformitat amb l’article 66.3 de la Carta Municipal\nde Barcelona, la modificació del Pla General Metropolità a l’àmbit dels entorns del\nCanòdrom, d’iniciativa municipal; i exposar-la al públic pel termini d’un mes.\nLa Sra. Sanz manifesta l’abstenció del seu grup i diu que li agradaria sentir\nalguna explicació al voltant de les propostes que es plantegen perquè veu el pla\nurbanístic, la modificació, però no sap si això encaixa realment amb les\nreivindicacions veïnals, que vénen de lluny. Explica que un mes abans les entitats\nveïnals van autoorganitzar una assemblea veïnal sobre el canòdrom.\nDestaca que és un tema important per al barri i per als barris de l’entorn del\nDistricte de Sant Andreu. Comenta que, per exemple, quan es diu centre de barri\nno sap si és un casal, no sap què vol dir, perquè és una tipologia diferent de la que\ns’utilitza habitualment. Demana, doncs, que es digui alguna cosa més en concret\nsobre aquestes reserves, que li semblen bé, però diu que algunes no les entén i no\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nsap si encaixen amb el que hi ha sobre la taula per part dels veïns, i que algunes\ncomparteixen.\nEl Sr. Vives diu que donarà les explicacions a la Sra. Sanz a posteriori.\nEl Sr. Vives expressa el vot favorable de CIU, la Sra. Escarp expressa l’abstenció\ndel PSC, el Sr. Bolaños expressa l’abstenció del PP, la Sra. Sanz expressa\nl’abstenció del ICV-EUiA i el Sr. Portabella expressa el vot favorable del UpB.\nS’aprova.\nc) Proposicions\nV) Part d’impuls i control\na) Proposicions / Declaracions de Grup\nDel Grup Municipal PSC:\n22. La Comissió d’Hàbitat Urbà i Medi Ambient acorda: I) Que el govern\nmunicipal impulsi, en el marc del Consorci de l’Habitatge de Barcelona, una nova\nconvocatòria d’ajuts a la rehabilitació per al 2014 amb una dotació pressupostària\nper part de l’Ajuntament de 25 M€ destinats a subvencions per a la rehabilitació\nd’edificis d’ús residencial i d’habitatges a la ciutat de Barcelona, que abastin com a\nmínim la reparació de patologies estructurals, la millora de l’envolvent de l’edifici,\nde les instal·lacions i de l’accessibilitat, incloent un programa específic d’instal·lació\nd’ascensors. II) Que les bases de la convocatòria prioritzin les millores en eficiència\nenergètica i que s’estableixin clàusules de cohesió social que tinguin en\nconsideració les unitats familiars amb menors ingressos. III) Instar el Govern de la\nGeneralitat a completar la dotació econòmica de l’Ajuntament, d’acord amb les\nfuncions que té atribuïdes dins del Consorci de l’Habitatge.\nLa Sra. Escarp comenta que el sentit de la proposició es basa sobre un dels\ntemes de què s’ha parlat moltes vegades, que és la rehabilitació d’habitatges, ja\nque es parla d’un estoc d’habitatges de 70.000 edificis a la ciutat de Barcelona,\n811.000 habitatges i que el 72% d’aquests edificis són d’abans del 70, per tant,\nabans de la primera crisi energètica. Explica que recentment han sortit unes dades\ni una font de l’Àrea Metropolitana en què es diu que el 14% d’aquestes edificis no\nestà en bon estat i que hi ha una greu deficiència energètica i estructural.\nIndica que la proposta es basa a destinar 25 milions a subvenció per reparar\npatologies estructurals, millorar el comportament energètic i les condicions\nd’accessibilitat –ascensors. Diu que també es parla de millor utilització dels\nrecursos com aigua i energia i la garantia de la cohesió social mitjançant\nl’establiment de clàusules de subvenció, de facilitació de la part que pertoca als\nciutadans individuals, entenent que hi poden haver unitats familiars amb menors\ningressos i amb dificultats per abordar-ho. Afegeix que també s’ha parlat moltes\nvegades a la Comissió dels valors de la rehabilitació, de la dinamització de\nl’activitat empresarial o de la creació d’ocupació de l’entorn.\nFinalment, informa que l’aportació que es feia des de les subvencions públiques\nen rehabilitació a la ciutat estava al voltant dels 25 milions, però que en el Pla\nEmpenta el govern va dir que destinarien 60 milions de rehabilitació en quatre\nanys, per tant, 15 milions anuals, és a dir, que ja es disminuïa. Comenta que de\nmoment se n’han gastat menys dels que tocarien, atès que és el tercer any i que el\n2014 només hi ha garantits 5,5 milions a la convocatòria que s’ha publicat. Explica\nque tot això és el que planteja aquesta proposició.\nEl Sr. Bolaños manifesta el vot en contra del seu grup no pel fons, sinó per la\nforma, perquè la forma jurídica per la qual es poden aprovar aquestes partides és\na través d’una modificació de crèdit. Per tant, tot i compartir l’esperit de la moció,\ndiu que no hi pot donar suport.\nLa Sra. Blasco comparteix el contingut d’aquesta proposició, atès que a la\nproposta d’inversions 2013-2015 Iniciativa ja va plantejar un augment de la\ninversió en rehabilitació de 25 milions per a cada any i ha presentat nombroses\n\n3945\n\n\f3946\n\nGASETA MUNICIPAL DE BARCELONA\n\nNÚM. 21\n\niniciatives per augmentar aquesta inversió. Malgrat que altres administracions han\nreduït les aportacions en aquest àmbit, considera que l’Ajuntament té prou\ncapacitat inversora per mantenir o ampliar la inversió en rehabilitació. Pensa que\nels ajuts a la rehabilitació no són només per garantir un habitatge digne, sinó que\nsuposen una sortida ecològica a la crisi, ajuden a impulsar un model productiu\nd’economia verda i a generar ocupació en el sector de la construcció, el més\nafectat per la crisi. Afegeix que les dades diuen que els ajuts a la rehabilitació\ntenen un efecte multiplicador de la inversió, és a dir, que per cada euro de\nsubvenció se’n generen 3,6 d’inversió. Considera, per tant, que tant pels efectes\nsocials com pels efectes en l’economia seria un instrument molt útil per a la ciutat,\ntot i que no creu que s’aprovi.\nEl Sr. Vives manifesta el vot en contra de la proposició del Grup Socialista. En\nprimer lloc, explica que pel que fa als ajuts a la rehabilitació hi ha una primera\nconvocatòria amb una dotació de 8,2 milions i que s’està treballant en una segona\nconvocatòria amb una dotació prevista de 18 milions i mig. Manifesta que, tal com\nha explicat el Sr. Bolaños, tot això s’ha de fer com s’ha de fer, però, a més, creu\nque hi ha un error conceptual en la manera com es presenta el superàvit de què\nparla el Grup Socialista, i és que tal com es presenta farien incórrer l’Ajuntament\nen dèficit, cosa que el govern no pot consentir.\nComenta que els superàvits pressupostaris són superàvits amb unes finalitats\ndeterminades que, si no s’acompleixen, fan que les institucions incorrin en dèficit.\nPer això, diu, el govern ha treballat d’una manera diferent i ha defensat l’opció del\nque s’anomena l’operació 100 per a 1.000, que permet treballar amb uns diners\nque hi ha en caixa i fer aquestes convocatòries que cobreixen de sobres la\nproposició del Grup Socialista, amb l’esperit de la qual està d’acord.\nEl Sr. Portabella creu que està bé que hi hagi ajudes a la rehabilitació, però ja va\nmanifestar la seva posició pel que fa al superàvit en una proposició semblant que\nel Grup Socialista va presentar a la Comissió d’Economia. Conclou, doncs, que està\nd’acord amb el fons, però té dubtes substancials a l’entorn de la seva viabilitat. Per\naixò s’abstindrà, igual que el dia anterior. Rectifica, però, dient que com que el\nGrup Socialista ha acceptat la seva esmena hi votarà a favor.\nLa Sra. Escarp agraeix el vot favorable d’Iniciativa i d’UpB.\nComenta que la discussió al voltant de si una administració ha de tenir com a\nobjectiu generar superàvit o atendre les necessitats dels ciutadans ja l’han tingut a\nla Comissió d’Economia i a totes les comissions. Explica que el plantejament del\nGrup Socialista és que no ha de generar dèficit, però tampoc superàvit. Creu que a\nles diferents intervencions s’ha donat resposta al fet que sí que és possible, d’acord\namb la Llei d’estabilitat pressupostària a través d’un pla econòmic financer,\ndestinar aquests diners a altres recursos. Considera que són diferents lectures de\nla llei.\nPel que fa a aquesta proposició, diu que en aquesta concretament en el text\ndispositiu no fa referència a d’on han de sortir. Admet que surten en els atesos,\nperò no en el text dispositiu. Ho diu perquè és evident que és el que podia facilitar\nmés l’acord de la necessitat de destinar-hi més diners.\nIndica que es queda amb una dada: més diners, perquè creu que en el fons tots\nels grups hi estan d’acord, tant per la importància de la rehabilitació com per les\ndades inicials del nombre d’habitatges que donava anteriorment, com per la\nnecessitat del que genera econòmicament de retorn, com també perquè lliga amb\nl’argument que el seu grup sempre ha donat al voltant dels 140, que en moments\nde crisi econòmica, hi ha d’haver inversió contracíclica i no estalvi. Comenta que és\nun dels temes que moltes vegades ha volgut manifestar entre esquerra i dreta.\nDiu que es queda amb la dada dels 8 milions que deia el Sr. Vives, tot i que\nconstata que a la convocatòria que s’ha publicitat surten 5,5 milions. Admet, però,\nque potser s’ho ha mirat malament. S’alegra que el Sr. Vives hagi dit que hi\ndestinaran 18,5 milions. Suposa que seran convocatòries posteriors, però troba\nevident que fins als 60 milions del Pla Empenta encara en falten, ja que no sap si\nel primer any eren 12. Li agradaria, doncs, que el Sr. Vives li digués els diners que\ns’hi han destinat.\nCreu que el Sr. Vives està d’acord amb el fons d’aquesta proposició, entre altres\ncoses, perquè el seu mantra és l’autosuficiència energètica, i considera que no es\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\npot treballar amb autosuficiència energètica si no es fa a través de la millora i\nl’eficiència energètica del parc d’habitatge de la ciutat, igual que no es pot treballar\namb emissions zero amb sis carrils de circulació a l’avinguda Diagonal. Pensa,\ndoncs, que val la pena fer aquest esforç.\nAtès que el Sr. Vives li ha facilitat aquestes dades que no són les que estan\npublicitades, li demana si li pot passar per escrit el grau de compliment del Pla\nEmpenta.\nEl Sr. Vives expressa el vot contrari de CIU, la Sra. Escarp expressa el vot\nfavorable del PSC, el Sr. Bolaños expressa el vot contrari del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. Es rebutja.\nDel Grup Municipal PP:\n23. La Comissió d’Hàbitat Urbà i Medi Ambient acorda: Instar al govern\nmunicipal a presentar el Projecte de reforma de l’avinguda Diagonal entre el\npasseig de Gràcia i la plaça de les Glòries, així com la millora de l’avinguda\nDiagonal en l’àmbit de la Zona Universitària, en el termini màxim de 6 mesos.\nEl Sr. Bolaños explica que el motiu d’aquesta proposició és instar el govern\nmunicipal a presentar un projecte de reforma de l’avinguda Diagonal entre el\npasseig de Gràcia i la plaça de les Glòries, així com la millora de la mateixa\navinguda en l’àmbit de la zona universitària, en un termini de sis mesos.\nLa Sra. Escarp manifesta el vot contrari del seu grup, i diu que és un no\npreventiu, perquè, tot i que li agradaria que s’engegués el projecte, els\nantecedents no ajuden a fer un altre posicionament.\nLa sorprèn que el Sr. Vives sigui tan taxatiu amb el fet que el tramvia no\npassarà per la Diagonal. No la sorprèn perquè sap que és la seva posició, però la\nsorprèn com a grup. Afegeix que també l’ha sorprès la proposició del Partit Popular\nen què deia que volia que el govern li digués que el tramvia no passaria per la\nDiagonal. Comenta que uns diran per la Diagonal, uns altres pel carrer Mallorca i\npotser uns altres per Urgell, per posar tres exemples, però no li ha agradat que\ns’obligui un govern a dir que no.\nConsidera que és possible que ningú en el món no digui que s’han de connectar\nels tramvies i que el millor és l’autobús elèctric, però destaca que el Sr. Molins,\nque no és susceptible de ser socialista, reclamava l’enllaç per la Diagonal.\nS’imagina que els treballadors d’Alstom també.\nCreu que anteriorment han fet el debat important, i que potser s’hauria pogut\nfer tot junt, tot i que valia la pena separar les al·legacions de la resta. Manifesta,\ndoncs, que ja ha dit que el seu grup considera la Diagonal com un element\nestructurador de la ciutat.\nConclou que, com que els antecedents marquen el que possiblement es veurà al\ncap de sis mesos, el seu grup hi votarà en contra.\nLa Sra. Sanz comenta que Iniciativa no donarà suport a aquesta proposició,\njustament pels arguments que explicava la Sra. Escarp. Creu que s’estan fent\npedaços, quan caldria pensar la reforma de la Diagonal tota sencera. I sobretot diu\nque no incorpora la proposta de la connectivitat dels tramvies, i també la sorprèn\nla rotunditat del Sr. Vives negant que el tramvia pugui passar per la Diagonal,\nperquè pensa que és incoherent amb el que havia defensat Convergència i Unió\nanteriorment.\nIndica que té unes declaracions del Sr. Trias en què defensava la connectivitat\ndels tramvies per la Diagonal, i es pregunta per què ja no i si no hi havia bons\ntècnics en aquells moments. Creu que els arguments tècnics eren els mateixos i\nque potser ara n’hi ha uns altres perquè els interessa tenir-ne uns altres. Reitera la\npregunta sobre si Convergència vol connectar els tramvies. Demana si el Sr. Vives\nli respondrà o si ha de tornar a dir determinades paraules per tal que li respongui.\nCreu que cal abordar la qüestió de manera seriosa perquè és un element de\npolítica de mobilitat sostenible que no es pot obviar. No es vol reiterar en els\narguments tècnics que ja s’han dit en altres ocasions, que s’han esgrimit a la\nComissió de Seguretat i Mobilitat i que defensen entitats molt diverses. Insisteix en\n\n3947\n\n\f3948\n\nGASETA MUNICIPAL DE BARCELONA\n\nNÚM. 21\n\nel fet que no són entitats d’Iniciativa. Diu que ja li agradaria que totes les entitats\nciutadanes fossin properes a Iniciativa, ja que segurament no tindrien cinc\nregidors, sinó molts més. Demana, doncs, que es tractin les qüestions amb\nseriositat i que s’agafin les propostes de les entitats amb respecte i seriositat, atès\nque hi participa molta gent.\nConclou que com que aquesta proposta no incorpora aquesta connectivitat no hi\ndonarà suport.\nEl Sr. Portabella diu que s’abstindrà perquè també s’ha abstingut en el punt\nanterior i l’argument és el mateix.\nEstà d’acord que es faci aquesta ampliació de la plaça del Passeig de Gràcia fins\na les Glòries i que es faci en el tram que va fins a Esplugues, però creu que a la\nreforma de la Diagonal s’han posat els bous davant del carro, ja que opina que\nprimer hauria d’haver anat aquesta proposició i que s’hagués aprovat una reforma\nde la Diagonal i després ja s’hauria desenvolupat en trams i s’hauria ajustat a les\ncaracterístiques de cada un dels trams, s’hauria calendaritzat i se li hauria\nadjudicat un pressupost. Comenta que això no ha anat així, sinó que el govern va\npactar la part de Diagonal - Passeig de Gràcia fins a Francesc Macià i que com que\nel tram és relativament petit en el conjunt de la Diagonal i a la resta de l’avinguda\nhi ha trossos que necessiten més aquesta rehabilitació llavors el govern diu que es\nfaci tota, deixant de banda la tipologia de rambla que té la Diagonal des de Glòries\nfins al Besòs, cosa que no vol dir que no s’hagi de revisar si es revisa el conjunt.\nConclou, doncs, que s’abstindrà per aquest motiu.\nPel que fa al tramvia, diu que cada vegada que es discuteixi el tema l’hi\ntrobaran, perquè troba absolutament desencertat que es vulgui fer una icona d’un\ndels sistemes de mobilitat pública. Creu que el que cal defensar és el transport\npúblic més eficient per connectar la ciutat. Opina que si el tramvia de Barcelona ha\nde connectar nòduls de transport públic, el que ha de fer és baixar per avinguda\nTarradellas i connectar amb l’estació de Sants, i per fer això ha de connectar\nl’estació de Sants amb la plaça Espanya, perquè allà hi ha nòduls ferroviaris, de\nmitja distància, d’autobusos. No comparteix, doncs, el fet de passar-lo per la\nDiagonal, on ja hi ha transport públic i s’ha instal·lat amb èxit la xarxa ortogonal.\nConstata, a més, que ocupa més superfície que el transport públic i que per portar\ntanta gent com l’autobús calen uns combois que agafen cinquanta metres i\nnecessita una andana al mig del carrer, que quan es va presentar al mandat\nanterior tenia un metre i mig i si un es despistava anava a parar a la calçada per\non passaven els cotxes. Per tant, exclama que ja n’hi ha prou de tanta glorificació\ndel tramvia, i reitera que cal defensar el transport públic més eficient i que es\nconnectin els nòduls de mobilitat.\nAssenyala que caldrà veure on resideix la insistència que ha de passar el\ntramvia per la Diagonal, quan no és a la Diagonal on falta el transport públic, sinó\na molts altres llocs de la ciutat, que podria perfectament vincular el tramvia, com a\nla continuació des del carrer Wellington fins a l’estació de França, que continua\nsent un altre nòdul de transport públic amb el ferroviari, encara que sigui més\ndiscret que el de Sants o el de plaça Espanya, però diu que això sí que és útil.\nConclou que cal plantejar-se no fer mai més cap línia de transport que no vinculi\nnòduls de transport, i que llavors sí que els hi trobaran.\nEl Sr. Vives manifesta el suport del govern a la proposició presentada pel Partit\nPopular en el termini que s’ha parlat, ja que en sis mesos l’Ajuntament farà un\navantprojecte i el compartirà amb els grups.\nEl Sr. Bolaños agraeix que el govern doni suport a aquesta proposició i presenti\nel projecte d’aquest altre àmbit de la Diagonal, també molt important per a la\nciutadania.\nLamenta que altres grups no vulguin donar suport a aquesta proposta que en\ncerta manera reclamaven. Comenta que no només es vol reformar una part de la\nDiagonal, sinó tota, i que es comença per aquest tram perquè té més ús.\nAssenyala que es fa per fases, i tot i que admet que es podria haver fet un\ncalendari des de l’inici, diu que al final serà el mateix resultat. Comenta que per\naixò posava algunes similituds amb el passeig Sant Joan, perquè se’n va inaugurar\nel mandat anterior un tram i aquest mandat s’inaugurarà la segona part i no passa\nres, encara que siguin governs diferents.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEntén que la Diagonal s’ha de reformar, i indica que hi ha unes premisses\ncompartides per uns i no compartides per altres, admissibles totes elles. I per\nevitar suspicàcies, que ningú pensi que només es vol reformar una part de la\nDiagonal i no altres parts, demana que es presenti el projecte i que es calendaritzi,\nperquè tant dret tenen els que estan i passegen en una part com els que estan i\npassegen en una altra.\nReitera l’agraïment al govern, i diu que no menysprea la participació de les\nentitats, ja que tenen tot el dret a participar i dir-hi la seva, però manifesta que cal\ntenir clar que la ciutadania ja va poder votar sobre el tema en el mandat anterior i\nque del 13% que van votar el 80% van dir que no volien tramvia amb rambla ni\nrambla amb bulevard.\nConclou que ara hi ha unes entitats que estan en contra d’aquest projecte, i\nconsidera que tenen tota la legitimitat per presentar les seves al·legacions i donar\nla seva opinió. I afegeix que la ciutadania estava en contra de les opcions a i b del\nmandat anterior. Diu que això va quedar clar, que va costar 3 milions d’euros\nconsultar els ciutadans, i que el resultat va ser el que va ser.\nEntén que hi ha unes premisses amb què el Grup Popular està d’acord i l’únic\nque demana és que es presenti el projecte d’un altre tros que queda per reformar\nde la Diagonal, perquè també cal reformar-lo. Assenyala que no es queda només\namb el fet que es reformi des de Francesc Macià fins a passeig de Gràcia, sinó que\nvol que es reformi més part de la Diagonal. I manifesta que per evitar que ningú\npugui pensar que només se’n vol reformar una part el seu grup presenta aquesta\nproposició, i agraeix al govern que l’accepti.\nLa Sra. Sanz aclareix al Sr. Bolaños que la gent va dir que no volia reforma de la\nDiagonal, però que no hi havia la proposta del tramvia, només es preguntava per\nquin tipus de reforma.\nEs pregunta per què es fa la reforma de la Diagonal si la gent va votar que no\nvolia una reforma, ja que va votar en contra de les dues propostes. Demana al Sr.\nBolaños per què no fan una consulta a veure si la seva proposta és més\nàmpliament acceptada. Li pregunta si tenen por, i diu que Iniciativa no en va tenir,\nde por, i la va posar a votació, i que com que la gent va dir que no la van retirar.\nS’adreça al Sr. Portabella per dir-li que hi ha arguments tècnics per l’aposta pel\ntramvia, com ara que és més eficient, que gasta menys, que hi cap més gent i que\ncontamina menys que els autobusos. Comenta que té informació dels autobusos\nelèctrics en emissió de CO2 i capacitat, i diu que li ho deixa al Sr. Portabella perquè\ns’ho pugui mirar. Atès que és una informació elaborada per la Plataforma en\ndefensa del transport públic, creu que deu tenir alguna validesa tècnica, i\nconsidera que està demostrat que el tramvia és millor que l’autobús.\nEl Sr. Portabella entén que la Sra. Sanz s’ha confós quan ha dit que els\nautobusos elèctrics tenen més emissions de CO2.\nLa Sra. Sanz li replica que ho diu a la informació.\nEl Sr. Portabella no entén com pot fer emissions de CO2 un autobús elèctric.\nLa Sra. Sanz li diu que la producció de l’energia també deu generar CO2.\nEl Sr. Portabella comenta que Alstom no es fa a Catalunya i que cal comptar el\nCO2 de desplaçament de la seu, de General Elèctrica.\nLa presidenta demana a la Sra. Sanz que no intervingui, atès que el Sr.\nPortabella està en l’ús de la paraula.\nEl Sr. Portabella creu que aquest tema no s’ha acabat de gestionar bé i que el\nseu grup ho ha dit des del primer moment amb la manera com es presentaven tots\nels aspectes de la reforma de la Diagonal.\nLi sembla un error intentar estigmatitzar un carrer o un transport públic, ja que\nsi es comencen a fer llistes de carrers i de sistemes de transport públic bons i\ndolents al final no se sabrà cap a on tirar. Li sembla ridícul que la reforma de la\nDiagonal pugui acabar significant una batalla sobre si un carrer és pijo o no és pijo\ni sobre si un mitjà de transport públic és millor que un altre, quan el que s’hauria\nde defensar és el transport públic més eficient, amb més capacitat de portar gent i\namb més connectivitat.\nEl Sr. Vives expressa el vot favorable de CIU, la Sra. Escarp expressa el vot\ncontrari del PSC, el Sr. Bolaños expressa el vot favorable del PP, la Sra. Sanz\n\n3949\n\n\f3950\n\nGASETA MUNICIPAL DE BARCELONA\n\nNÚM. 21\n\nexpressa el vot contrari del ICV-EUiA i el Sr. Portabella expressa l’abstenció del\nUpB. S’aprova.\nDel Grup Municipal ICV-EUiA:\n24. La Comissió d’Hàbitat Urbà i Medi Ambient acorda instar al govern municipal\na: 1) Paralitzar els projectes en curs a l’àmbit del Parc de la Ciutadella. 2) Elaborar\nun Pla Director del Parc de la Ciutadella i del seu entorn, incloent el Zoo, amb un\nprocés participatiu previ obert amb presència de la ciutadania i d’entitats veïnals i\nsocials.\nLa Sra. Sanz explica que la proposició tracta d’elaborar un pla director del parc\nde la Ciutadella i del seu entorn, incloent-hi el parc del zoo, amb un procés\nparticipatiu previ i obert amb la presència de la ciutadania i d’entitats veïnals i\nsocials.\nCreu que el parc de la Ciutadella és una peça fonamental de la ciutat per la seva\nimportància com a verd estratègic per les dimensions, la proximitat a teixits molt\ndensos de barris de l’entorn, com la Ribera, també per la importància quant a la\nbiodiversitat, pels usos que acull aquest parc urbà, en què hi ha el zoo, el\nParlament, diversos museus, els equipaments educatius, esportius, una església,\nun hivernacle, etc. Sap que hi ha molts equipaments en el seu interior i que és un\nespai que està canviant i que canviarà pels canvis que es produiran a l’entorn, com\nl’èxit del Centre Cultural del Born, la futura biblioteca provincial, els usos que pugui\nacollir en un futur l’estació de França i els solars edificables del carrer Wellington i\nel passeig de la Circumval·lació.\nComenta que hi ha alguns projectes de diferents intervencions que el govern\nmunicipal té previst desenvolupar específicament en el zoo, com ara el nou accés o\nno al carrer Wellington amb la passarel·la, les millores de les instal·lacions del zoo,\nla proposta del nou delfinari, etc. Assenyala que bona part d’aquestes propostes no\nhan estat ben acollides per part de la ciutadania, d’algunes entitats animalistes ni\ndels treballadors del zoo. Recorda que a la Comissió de febrer es va aprovar una\nproposició presentada pel Partit Popular en relació amb el fet de replantejar el\nprojecte actual del nou accés al parc de la Ciutadella des del carrer Wellington, que\nparteix en dos el zoo. Li pregunta al Sr. Vives com està el compliment d’aquesta\nproposició, perquè té a veure amb la proposició que el seu grup presenta en\naquesta sessió. Indica que ha tingut algunes reunions amb gent del govern\nmunicipal, però que les darreres informacions no són gaire esperançadores en\naquest sentit.\nConsidera que una cosa és l’obertura i l’altra la proposta del delfinari, que no\nsurt en cap document, ni en el Pla estratègic ni en cap element que el govern hagi\npresentat, més enllà d’una nota de premsa.\nCreu que cal ampliar la perspectiva i no centrar-se en un punt fix, i donar\ncoherència a tot plegat perquè no sembli que s’estan fent pedaços, tenint en\ncompte que és un parc urbà important per a la ciutat i que ha de conviure amb\ntots els usos que s’estan fent. Proposa, doncs, una reflexió col·lectiva.\nAgraeix la proposta de transacció del PSC i del Partit Popular, que implica\nsuprimir el primer punt, cosa que li sembla bé perquè creu que forçosament caldrà\naturar-se per pensar què es fa i com se li dóna coherència. Opina que va\nincorporada en l’elaboració del pla director.\nPensa, per tant, que cal decidir el futur de la Ciutadella de manera consensuada\ni col·lectiva.\nLa Sra. Escarp expressa el suport del seu grup a la proposició tal com ha\nquedat, amb la reflexió al voltant de l’elaboració d’un pla director del parc de la\nCiutadella i del seu entorn.\nRecorda que en aquesta Comissió s’havia aprovat una proposició al voltant del\nreplantejament, i diu que està pendent que el govern digui què s’ha fet o no sobre\nel compliment d’aquesta proposició. Creu, doncs, que és millor complir aquella i,\nper tant, que el govern ho presenti als grups, i introduir l’element del nou pla\ndirector.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nOpina que hi ha molts elements en què val la pena asseure’s i fer-ne una\nreflexió general. Per això diu que hi votarà a favor.\nEl Sr. Bolaños també expressa el seu vot favorable. I agraeix la voluntat\nconstructiva d’Iniciativa d’arribar a un acord i entendre que al parc de la Ciutadella\ni al seu entorn passen moltes coses que sovint requereixen una reflexió conjunta\nper veure un pla global del que s’està fent. Diu que no vol anar veient diferents\nqüestions referents a aquesta zona, trobar-se-les als diaris o que un dia el govern\nles presenti sense que hi hagi un pla global que digui cap a on s’ha d’anar en tots\naquests àmbits, amb tots els equipaments que es pretenen canviar de lloc i per\nquè i on s’ubicaran.\nPer tant, li sembla bé fer aquesta reflexió a través d’un pla director, en què tots\nels grups reflexionin sobre el futur de tot el que ha de passar al parc de la\nCiutadella, al zoo i a l’entorn d’aquesta zona.\nEl Sr. Portabella diu que li agradava més la primera proposició que havia\npresentat Iniciativa que no la transaccionada, perquè creu que cal paralitzar el\nprojecte en curs en l’àmbit del parc de la Ciutadella pel que fa a la passarel·la\nentre Wellington i el parc. Creu que aquesta era l’aportació principal que feia\naquesta proposició.\nPel que fa al pla director, diu que té més reserves, ja que se’n va redactar un el\n2003, quan UpB, els socialistes i Iniciativa eren al govern. Explica que aquest pla\ndirector va ser la base per a la proposta d’execució de diversos projectes com el\npoliesportiu del parc de la Ciutadella, i que al principi del mandat 2007-2011 es va\ncomençar a parlar de fer un nou pla director. Entén que amb aquesta proposició\ns’insta el govern municipal a elaborar el pla director del parc de la Ciutadella i del\nseu entorn, incloent-hi el zoo, amb un procés participatiu previ i obert, amb la\nparticipació de la ciutadania i entitats veïnals i socials. Com que això li sembla bé,\nhi votarà a favor, però insisteix que creu que la part més interessant era la de la\npassarel·la.\nEl Sr. Vives manifesta el suport del govern a aquesta proposició perquè amb la\ntransacció s’ha eliminat el primer punt. Es compromet a fer aquest pla director que\ndoni pes als entorns del parc de la Ciutadella, i que inclourà tots els elements que\narriben fins al mar, per tant, passeig de Circumval·lació, les afectacions presents i\nfutures sobre les vies de l’estació de França i tot l’entorn de la part del passeig\nPujades, el carrer Wellington, etc., i sobretot la connexió amb la Universitat\nPompeu Fabra i tots els elements relacionats amb aquesta, essencials per\nconsolidar el campus d’aquesta universitat, que és una peça bàsica per al\nfuncionament de la ciutat en aquell punt.\nConclou que no vol limitar el compromís i reitera el suport, afegint que la feina\nque es farà ampliarà l’abast de tot aquest àmbit.\nSra. Sanz agraeix el suport de tots els grups, ja que creu que permet definir\nentre tots aquest entorn. Li sembla bé el que deia el Sr. Vives d’incorporar la\nUniversitat per la influència i la relació que té amb el parc i els equipaments que hi\nha a dins.\nQuant al que deia el Sr. Portabella que ha perdut la gràcia d’aturar la\npassarel·la, constata que això ja està aprovat. Aclareix que quan es presentava la\nidea inicial d’aturar els projectes no es parlava només del zoo, sinó de tot el que\nestà passant en aquest àmbit, perquè té la sensació que es van fent coses a\npedaços. Comenta que una altra cosa és la proposta del Partit Popular del febrer,\nque parlava d’aturar o replantejar el projecte de la passarel·la.\nInsisteix que en aquella proposició del Partit Popular, a la qual Iniciativa va\ndonar suport, ja hi havia la possibilitat d’aturar i replantejar, i que per això\ndemanava quin era l’acompliment de tot això, que considera que en algun moment\ncaldrà parlar-ne a la Comissió.\nRespecte del pla director, creu que és bo aturar-se i pensar en tot plegat de\nmanera col·lectiva, en el sentit de tots els projectes, perquè tinguin encaix els uns\namb els altres, i sobretot perquè els grups no es trobin diferents projectes a la\npremsa, com el del delfinari, abans d’haver-ne parlat en l’espai constituït per parlar\nd’aquests projectes. Considera que per evitar això cal aturar-se i començar a\ntreballar en aquest pla director.\n\n3951\n\n\f3952\n\nGASETA MUNICIPAL DE BARCELONA\n\nNÚM. 21\n\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Sanz\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova amb el redactat següent:\nLa Comissió d’Hàbitat Urbà i Medi Ambient acorda: Instar al govern municipal a\nelaborar un Pla Director del Parc de la Ciutadella i del seu entorn, incloent el Zoo,\namb un procés participatiu previ obert amb presència de la ciutadania i d’entitats\nveïnals i socials.\nDel Grup Municipal UpB:\n25. La Comissió d’Hàbitat Urbà i Medi Ambient acorda instar el Govern municipal\na destinar una partida pressupostària a executar les obres de rehabilitació o\nreforma de l’edifici dels estibadors.\nEl Sr. Portabella comenta que la proposició demana que es destini una partida\npressupostària a executar les obres de rehabilitació de la reforma de l’edifici dels\nestibadors, on hi ha la seu del sindicat dels estibadors de Barcelona, ubicat al\ncarrer del Mar, 97, que també és conegut com a Sant Pere, obra de l’arquitecte\nAntoni de Falguera.\nCom tothom sap, el preocupa l’estat de l’espai públic i dels edificis que tenen\nmolt d’ús. Comenta que si l’edifici només fos del sindicat, no hauria presentat la\nproposició, però diu que, a més del sindicat, hi ha l’Associació de Jubilats, la\ncooperativa La Sardineta, s’hi fan cursos de català per a adults, hi ha sales de\nreunió per tractar addiccions i sala de festes familiars per a veïns del barri. Li\nsembla que és un edifici en què hi va pràcticament tothom a la Barceloneta, i\nafegeix que té una horrible xarxa de protecció perquè no caigui res, tot i que creu\nque a Ciutat Vella s’estan intentant treure.\nExplica que el 1994 es va fer una reforma parcial de la façana, i que es compta\namb un pressupost de 176.000 euros. Comenta que des de Paisatge Urbà es poden\nfer uns suports a la millora de la rehabilitació de les façanes dels edificis, i creu que\nen aquest cas estaria justificat.\nLa Sra. Escarp pregunta al Sr. Portabella si 176.000 euros és l’import.\nEl Sr. Portabella aclareix que és un pressupost fet pels propietaris de l’edifici, no\npel govern.\nLa Sra. Escarp manifesta que està a favor que aquest edifici millori i es\nrehabiliti, i creu que caldria buscar la fórmula que hi hagi una certa aportació.\nComenta que coneix l’edifici i aclareix que en el text de la proposició no li\nquedava clar i per això, d’una banda, preguntava l’import, perquè creu que val la\npena saber on estan situats, i, de l’altra, si estan d’acord amb el concepte que\nPaisatge Urbà faci un esforç, perquè creu que la regidora del Districte, present a la\nsala, estarà d’acord a prioritzar això. Opina, però, que si hi ha una aportació no\ns’ha de dir només al govern, sinó també veure si es pot obtenir alguna cosa de\nl’Autoritat Portuària.\nConclou, doncs, que està d’acord amb el fons i amb la forma, després que el Sr.\nPortabella hagi fet l’aclariment.\nEl Sr. Portabella dóna les gràcies a la Sra. Escarp i li diu que té raó i que no ho\nha dit perquè ha donat per suposat que era en el marc de les subvencions\nhabituals que es donen des de l’Institut del Paisatge Urbà per a les façanes.\nDemana disculpes si no s’ha entès, i aclareix que no se li acudeix demanar una\nsubvenció a banda per a un edifici en relació amb tota la resta d’edificis de la\nciutat.\nEl Sr. Bolaños diu que hi votarà a favor, entenent el que acaba de matisar el Sr.\nPortabella, que Paisatge Urbà farà una aportació perquè es rehabiliti aquest edifici.\nLa Sra. Blasco té entès, per les dades que ha recollit, que és un edifici propietat\nde l’Autoritat Portuària, però algú li diu que no.\nEn tot cas, constata que de la redacció de la proposició no es desprenia el que\nacaba de dir el Sr. Portabella. Diu que hi votarà a favor tenint en compte que s’ha\naclarit que serà dins dels marcs dels ajuts a la rehabilitació que fa Paisatge Urbà o\nde les bonificacions d’ICIO d’uns equipaments, siguin propietat de qui sigui.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl Sr. Vives comenta que hauria donat suport a la proposició, però hauria\ndemanat que això s’emmarqués en l’àmbit dels ajuts de Paisatge Urbà. Com que el\nSr. Portabella ja ho ha aclarit, donarà un sí absolutament tranquil a la proposició.\nEl Sr. Portabella agraeix el vot favorable. Comenta que com que els\npressupostos no són il·limitats, quan es va demanar una subvenció a Paisatge Urbà\nes va denegar i per això demanava que ara no en quedés fora, però insisteix que\nno demana un tracte de privilegi per a cap edifici.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable del ICV-EUiA i el Sr. Portabella expressa el vot favorable\ndel UpB. S’aprova.\nb) Proposicions amb contingut de Declaració institucional\nc) Precs\nDel Grup Municipal PSC:\n26. Que el govern municipal treballi amb el Consorci del Parc de Collserola una\nproposta per abordar la regulació de les activitats nocturnes al Parc Natural de\nCollserola, mitjançant la modificació del reglament d’ús del Parc Natural de\nCollserola si s’escau i que aquesta proposta es porti a debat amb les entitats i\nveïns i veïnes afectades i els grups municipals.\nLa Sra. Escarp comenta que dues comissions enrere, en la Comissió de Mobilitat,\nes va parlar també de la regulació de l’ús de la bicicleta en el marc del Consorci del\nParc de Collserola, i sap que dins el marc del Consorci s’està treballant en aquest\nsentit.\nExplica que la demanda del prec és un tema que han plantejat algunes\nassociacions de protecció del parc i també alguns veïns al voltant de la creixent\nfreqüentació d’activitats nocturnes d’oci i esport. Diu que li ho han explicat gent de\nla plataforma i que ho ha contrastat amb el Consorci. Comenta que és gent que va\na caminar pel parc i que són convocatòries en què s’acumula molta gent. Afegeix\nque el parc no contempla aquest aspecte.\nDemana, doncs, que es treballi amb el Consorci, com s’ha fet amb el tema de la\nbicicleta, per regular els usos generals del parc.\nEl Sr. Vives diu que, com que s’ha de fer acceptació o no-acceptació del prec, si\naccepta el prec tal com està –és a dir, es compromet a treballar amb el Consorci–,\nno li diria la veritat del tot. Per tant, fa una acceptació parcial, en el sentit que tot\naixò s’està abordant en el marc de la discussió del pla especial, ja que és un\nproblema detectat i s’està treballant en aquesta línia.\nLa Sra. Escarp diu que va seguint el pla especial, i opina que el més important\nés que es recullin aquests usos del parc, ja que ha passat de tenir 1 milió de visites\na 21 milions.\nEs dóna per tractat.\nDel Grup Municipal PP:\n27. Instar al govern municipal a avançar en l’execució del Pla de Millora Urbana\nT1 i T2 de la Teixonera, incloent la construcció dels habitatges de protecció\nprevistos, tot indicant quina és la calendarització i la inversió prevista per a\naquesta actuació.\nEl Sr. Bolaños comenta que el prec tracta dels plans urbanístics de la Teixonera,\nal Districte d’Horta, ja que alguns estan encallats o no van a la velocitat desitjada,\ni per això pregunta com està la situació i quin calendari hi ha previst.\nEl Sr. Vives explica que el Pla de millora urbana T1 està en execució, al ritme\nque està, i que el Pla de millora T2 amb l’ordenació actual és inviable, i diu que cal\nfer una reordenació. Avança que en sis mesos hi haurà l’avantprojecte redactat i\nestaran en disposició d’ensenyar-li-ho, tot i que se’n pot fer un seguiment.\nEs dóna per tractat.\n\n3953\n\n\f3954\n\nGASETA MUNICIPAL DE BARCELONA\n\nNÚM. 21\n\n28. La Comissió d’Hàbitat Urbà i Medi Ambient acorda instar al Govern municipal\na estudiar un canvi de règim, com podria ser el de lloguer, per tal de donar sortida\na locals comercials que porten anys tancats a les diferents promocions d’habitatges\nde protecció oficial de REGESA, INCASOL i PMH, com per exemple, els locals de la\npromoció de Torre Baró del districte de Nou Barris, tot cedint el seu ús a entitats\nsocials mentre que els locals romanguin buits.\nEl Sr. Bolaños comenta que és un tema recurrent, el dels locals de promocions\npúbliques, i entén que no s’està actuant tal com caldria. Indica que una de les\nqüestions associades a això és el canvi de règim, ja que a la pàgina web el\nPatronat de l’Habitatge o de l’Incasòl posa «En comercialització» i hauria de dir\n«En comercialització indefinida».\nBasant-se en aquests fets, demana que es doni una solució a aquests locals, que\ntinguin una sortida al mercat i que si no la tenen almenys es doni prioritat a les\nentitats socials i unes condicions perquè puguin fer-hi les seves activitats a un cost\nmolt baix i que no hi hagi locals tapiats a la ciutat.\nEl Sr. Vives li diu al Sr. Bolaños que està d’acord amb el fons i amb la forma del\nque planteja, i explica que el Patronat Municipal d’Habitatge té 24 locals pendents\nd’adjudicació, 16 dels quals estan en procés avançat de comercialització –no\nindefinida, sinó de l’altra–, i que 2 són propietat de l’Incasòl. Comenta que aquests\nlocals es comercialitzen tant en règim de venda com de lloguer, i que d’aquests\nn’hi ha 8 posats a disposició del Pla de locals. Afegeix que el Patronat Municipal de\nBarcelona no ha administrat cap local titularitat de Regesa.\nPel que fa als locals de Torre Baró, diu que li consta que, dins de les actuacions\ndel Pla de dinamització del barri, s’estan fent accions des del Districte perquè\nRegesa abaixi els preus de lloguer.\nComenta, però, que els locals tenen una problemàtica associada, i és que són\nlocals buits, pelats, i que quan els han posat a disposició de les entitats aquestes\nno han pogut adequar-los. Informa que, seguint l’esperit del prec, el govern està\nestudiant aquesta qüestió.\nEl Sr. Bolaños diu que li agradaria tenir aquestes dades actualitzades.\nEn segon lloc, entén la qüestió que quan s’ofereix un local a una entitat social,\nperò està buit i l’entitat hi ha de fer una inversió, al final acaba no accedint-hi.\nInsisteix que molts locals estan en comercialització i que si estiguessin en\nlloguer potser tindrien més sortida. Admet que potser no són els del Patronat, però\nsí alguns de l’Incasòl. Posa com a exemple Torre Baró, en què hi havia uns pisos\nen venda i al final es van passar a lloguer i hi va haver molta gent que hi volia\naccedir. Pensa que pot passar el mateix amb els locals. I creu que això\ndinamitzaria aquests barris i se’ls donaria una utilització, a més d’uns ingressos per\na les administracions públiques.\nEl Sr. Vives li dóna la raó al Sr. Bolaños i diu que tots els locals es col·loquen en\nels dos sentits: venda o lloguer. Indica que s’està començant a fer i que ja es\nveurà quin resultat donarà.\nEs dóna per tractat.\nDel Grup Municipal ICV-EUiA:\n29. Que el govern municipal presenti, a la pròxima Comissió d’Hàbitat Urbà i\nMedi Ambient, un informe sobre les adjudicacions i la procedència de les inversions\nal Port Vell i la Nova bocana.\nLa Sra. Sanz explica que amb aquest prec demana que es presenti un informe\namb les adjudicacions i la procedència de les inversions que hi ha al Port Vell i a la\nNova Bocana, tenint en compte que havien sortit algunes informacions\npreocupants a la premsa. En llegeix algunes: «Oligarques russos inverteixen a la\nMarina del Port Vell a través de societats en paradisos», «Alguns inversors de\nforma directa o indirecta vinculats a la petroliera Lukoil camuflant la seva inversió\na través d’una àmplia estructura de societats pantalla radicades en paradisos\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nfiscals de Xipre, les Caiman i les Illes Verges» i «El Port compensa el guanyador de\nla seva última gran licitació».\nCreu que com a ciutat de Barcelona cal oferir llum i taquígrafs a totes aquestes\ninformacions que surten. Per això li ho demana al Sr. Vives, que és representant\nde l’Ajuntament a l’Autoritat Portuària, en què és membre del Consell\nd’Administració, i també president de Barcelona Regional. Comenta que Iniciativa\ncom a grup polític té un representant que és alcalde del Prat del Llobregat i que\ntambé li demanen informació d’aquestes operacions. Recorda que el Sr. Vives\nsempre diu que tots els grups tenen accés a tota la informació dels organismes en\nquè ell i l’Ajuntament són presents. Per això li demana aquesta informació per\natorgar legitimitat a les qüestions que fa l’Autoritat Portuària.\nEl Sr. Vives creu que no s’han de confondre els termes, ja que el fet que ell sigui\nvicepresident de l’Autoritat Portuària, que és qui fa les adjudicacions, no li permet\nanar facilitant les informacions de qualsevol manera. Es compromet, doncs, a\ntraslladar aquesta petició a l’Autoritat Portuària i haurà de ser aquesta qui faciliti\naquesta informació.\nLa Sra. Sanz li dóna les gràcies i diu que el procediment li sembla correcte, però\nindica que l’Autoritat Portuària és un organisme públic, format per administracions\npúbliques –una de les quals és l’Ajuntament–, i no entén per què el procés ha de\nser tan opac. Opina que és informació que afecta la ciutat de Barcelona i que\ns’hauria de poder mostrar aquesta informació públicament en aquesta Comissió o\nen una comissió especial.\nReconeix que hi ha empreses privades també, però diu que és com Barcelona\nTurisme, en què totes les dades es donen i la informació és pública i es discuteix a\nla Comissió d’Economia i no passa res.\nConclou que li sembla bé que el Sr. Vives demani que es faciliti aquesta\ninformació, i diu que també utilitzarà totes les vies per arribar-hi, però creu que si\nli diuen que sí el tinent d’alcalde ho hauria de presentar en el marc d’aquesta\nComissió com a membre de l’Ajuntament, perquè afecta la ciutat.\nEl Sr. Vives diu que la Sra. Sanz el sorprèn bastant, perquè demostra un\nenorme desconeixement de com funcionen les institucions d’aquest país. Afegeix\nque ella cada vegada que parla ho barreja tot d’opacitat i fa unes lectures\nraríssimes. Comenta que ell li ha dit el mateix que li deu explicar el Sr. Lluís\nTejedor, que és que hi ha uns procediments que s’acompliran i que la Sra. Sanz\ntindrà aquesta informació, ja que és una informació pública.\nDiu que ja li va explicar quina era la situació de les empreses adjudicatàries\nquan Iniciativa era responsable del Port i què ha passat amb les empreses\nadjudicatàries d’aquesta concessió. Comenta que hi va haver una situació en què\nes van fer unes adjudicacions a empreses ubicades a paradisos fiscals i que això\nnomés s’ha regularitzat quan Convergència ha estat la responsable de la gestió del\nPort. Li ho diu perquè la Sra. Sanz ho expliqui bé. Considera que en totes aquestes\ncoses ocultes de què la regidora Sanz parla s’hauria de mirar cap endins per veure\ncom és que des d’Iniciativa s’hi ha donat suport en diverses ocasions, cosa que\nactualment no passa. Conclou que això és el que li ensenyarà tranquil·líssimament\nquan tingui la informació.\nEs dóna per tractat.\n30. Que el govern municipal insti al Consorci del Parc Natural de Collserola a\nrealitzar, abans de l’aprovació inicial del pla especial de protecció del medi natural i\nel paisatge del Parc Natural de Collserola, un procés participatiu obert amb\npresència de la ciutadania i d’entitats veïnals, socials i ambientals per tal de definir\nel seu contingut.\nLa Sra. Sanz comenta que en aquest prec demana al govern municipal que\ns’insti el Consorci del Parc Natural de Collserola, abans de l’aprovació inicial del Pla\nespecial de protecció del medi natural, a fer un procés participatiu amb presència\noberta de tota la ciutadania i les entitats veïnals, socials i ambientals per definir els\nusos del parc.\nCreu que van tard perquè hauria de fer més temps que aquesta qüestió estigués\naprovada. Comenta que s’han iniciat alguns treballs, tal com es va explicar a l’Àrea\n\n3955\n\n\f3956\n\nGASETA MUNICIPAL DE BARCELONA\n\nNÚM. 21\n\nMetropolitana, i que hi ha municipis que estan fent processos participatius, com\nara Sant Just, però pensa que no té sentit que cada Ajuntament faci el seu propi\nprocés participatiu, i que cal un sol procés participatiu de tot aquest àmbit.\nEl Sr. Vives accepta el prec amb el benentès que la Sra. Sanz sap que qui\ntramita el Pla especial és l’Àrea Metropolitana i que, per tant, es traslladarà el prec\na l’Àrea Metropolitana.\nLa Sra. Sanz aclareix que parlava del Consorci en el sentit que és allà on hi ha\ntots els ajuntaments implicats i l’Àrea Metropolitana i la Diputació. Sap que és\nl’Àrea Metropolitana qui l’elabora, però diu que feia aquesta proposta concreta del\nConsorci perquè creia que aquest era l’espai.\nComenta que és membre de la Comissió de Medi Ambient de l’Àrea\nMetropolitana i que encara no s’ha portat a votació aquest Pla especial. Insisteix\nque demana un procés participatiu paral·lel a l’elaboració del Pla especial.\nEs dóna per tractat.\nDel Grup Municipal UpB:\n31. Que el Govern municipal vetlli pel compromís de l’empresa mixta Barcelona\nd’Aparcaments Municipals amb les polítiques d’estímul del vehicle elèctric, i que\ngaranteixi el manteniment i l’ampliació de les mesures vinculades al vehicle elèctric\nque actualment estan vigents als aparcaments de BSM.\nEl Sr. Portabella explica que aquest prec està en consonància amb la\npreocupació tant del govern de l’Ajuntament com de l’Àrea Metropolitana per\ndefensar la implantació del cotxe elèctric i de la camioneta elèctrica.\nComenta que Barcelona, com gairebé totes les ciutats europees, té uns nivells\nde contaminació atmosfèrica permanentment denunciats per la Unió Europea.\nEspecifica que les emissions de CO2 a causa dels cotxes estan al voltant d’un terç\ndel total, la contaminació acústica està al voltant del 80% i els òxids de nitrogen\nestan més o menys al 80%, i que aquests perjudiquen molt la ciutat a\nconseqüència del fet que la majoria de vehicles amb combustió fòssil van amb\ndièsel. Per això creu que és una bona estratègia i cal donar suport al fet que hi\nhagi una implantació ràpida de les camionetes i els cotxes elèctrics. Considera,\nperò, que el punt feble d’això és la càrrega, i afegeix que se n’ha parlat en algunes\nocasions a l’Àrea Metropolitana, en el Consell Comarcal i en l’àmbit de Barcelona.\nPensa que val la pena que les condicions que té BSM en càrrega i recàrrega de\nmotos i cotxes elèctrics s’estengui a BAMSA, ja que entre els quinze pàrquings de\ngestió pública i els onze que no són públics hi ha una certa diferència. Comenta\nque, a més, els preus de recàrrega són molt barats, i concreta que, per exemple,\ncarregar un cotxe val 1,20 euros, i una moto, 0,30 euros, que s’afegeixen al preu\ndel pàrquing, independentment del temps de càrrega. Constata que és molt més\nbarat que posar benzina o dièsel o qualsevol producte que no sigui l’elèctric.\nOpina, doncs, que aquestes condicions són molt bones i que val la pena que en\nun període de voluntat d’expansió justificada el cotxe elèctric i la camioneta\nelèctrica mantinguin aquestes condicions.\nEl Sr. Vives diu que portava tot d’explicacions que coincideixen amb el que diu el\nSr. Portabella. Comenta que el regidor demana alguna cosa més del que hi ha al\nprec, però accepta el literal i el que demana. Constata que a la Comissió hi ha els\nresponsables del vehicle elèctric, que prenen bona nota del que s’accepta.\nEs dóna per tractat.\nd) Preguntes\nDel Grup Municipal PSC:\n32. Està relacionada la reserva que preveu la MPGM de la Marina de la Zona\nFranca per a un equipament de ciutat al carrer dels Motors amb la Instal·lació\nd’una pista d’esquí indoor?\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Sra. Escarp comenta que el govern està tramitant una modificació del Pla\ngeneral metropolità a la Zona Franca en l’àmbit de la Marina, en què es parla\nd’establir una reserva de sòl per a un equipament de ciutat. Precisa que és una\nparcel·la situada al carrer Motors amb una geometria particular, estreta i allargada,\nque fa façana.\nDiu que això coincideix amb les informacions que han anat sortint sobre l’interès\nde l’empresa Snow World de construir una pista d’esquí indoor aprofitant el fred\nresidual de la regasificadora del Port, és a dir, que Ecoenergies Barcelona Sud\npogués subministrar els megawatts de fred que serien necessaris per al\nmanteniment. Vol saber, doncs, si aquesta reserva és per a aquest equipament.\nEl Sr. Vives diu que ha de donar una resposta ambivalent, perquè, d’una banda,\nés veritat que s’està fent aquesta modificació del Pla general metropolità, però, de\nl’altra, en cas que Barcelona optés als Jocs Olímpics del 2026, s’hi vol ubicar un\nequipament relacionat amb els jocs olímpics d’hivern. Comenta, però, que tot això\nestà pendent de moltes coses, com ara presentar la candidatura i que hi hagi\nveritables ofertes responsables i que compleixin els requeriments perquè aquest\nequipament sigui utilitzable per tothom i tingui sentit en el marc d’una hipotètica\ncelebració dels jocs olímpics a Barcelona.\nLa Sra. Escarp agraeix la resposta i diu que si això no fos així sí que caldria\npensar un marc d’equipament de ciutat que donés sentit a l’àmbit de la Marina.\nEl Sr. Vives indica que precisament per això no hi ha una definició encara, atès\nque cal acabar de configurar quin és el procediment i el futur de tot plegat.\nAssenyala que en cas que no hi hagi aquesta opció, l’equipament de ciutat\nrespondrà a altres requeriments.\nEs dóna per tractada.\nDel Grup Municipal UpB:\n33. Quin és el capteniment del Govern municipal sobre el desenvolupament del\nplanejament urbanístic a l’àmbit dels Tres Turons?\nEl Sr. Portabella pregunta quin és el capteniment del govern municipal sobre el\ndesenvolupament de la planificació urbanística en l’àmbit dels Tres Turons.\nSap que s’han fet algunes operacions entre el Guinardó i Can Baró, que s’ha fet\nl’adequació de les bateries antiaèries del turó de la Rovira, però no té la llista\nd’actuacions i avaluacions d’aquestes, i això no li permet fer una valoració del\nconjunt del projecte.\nEl Sr. Vives diu que ha preparat una llista dels projectes associats a la pregunta\ndel planejament urbanístic dels Tres Turons, i ofereix al Sr. Portabella passar-li\naquesta informació amb el compromís que el seu equip li facilitarà el detall de tot\nallò en què cregui que no hi ha informació suficient. Comenta que hi ha una\ninformació sobre els projectes, una altra sobre els compromisos pressupostaris,\netc., però que això mereixeria una anàlisi que no tindria sentit que li contestés en\nun moment.\nEs dóna per tractada.\ne) Seguiment Proposicions / Declaracions de Grup\nDel Grup Municipal PSC:\n34. Que s’informi de l’estat d’execució de la proposició núm. M1115/10597\npresentada pel Grup Municipal Socialista i aprovada a la Comissió d’Hàbitat Urbà i\nMedi Ambient en data 20 de febrer de 2014 amb el contingut següent: La Comissió\nd’Hàbitat Urbà i Medi Ambient acorda: I) Que el Govern municipal informi de la\nviabilitat tècnica de la desafectació de les cases del Passatge Santa Eulàlia a la\npropera Comissió d’Hàbitat Urbà i Medi Ambient. II) Que en cas positiu es presenti\nen un termini de 6 mesos el document urbanístic adient per a la seva aprovació\ninicial.\n\n3957\n\n\f3958\n\nGASETA MUNICIPAL DE BARCELONA\n\nNÚM. 21\n\nLa Sra. Escarp apunta que al febrer es va aprovar, amb els vots favorables de\ntots els grups, una proposició sobre la desafectació de les cases del passatge Santa\nEulàlia, i que aquesta proposició tenia dues parts: d’una banda, que s’informés de\nla viabilitat tècnica de la desafectació en la pròxima Comissió d’Hàbitat Urbà, i de\nl’altra, que, en cas positiu, després es presentés el document urbanístic adient per\na la seva aprovació inicial. Vol saber si existeix la viabilitat tècnica, si s’ha pogut\ntreballar o no.\nEl Sr. Vives comenta que hi ha un problema important, perquè la voluntat és\ndesafectar, però això comporta que hi ha d’haver un verd de reposició, i diu que\nl’Ajuntament no l’està trobant en l’àmbit immediat i està analitzant com fer-ho\npossible. Insisteix que la reposició de la zona verda no es pot fer en l’entorn\nimmediat, però el govern intentarà, sospesant-ho amb la Generalitat, veure com\nes pot fer en àmbits propers.\nLi agradaria que li expliquessin a la Sra. Escarp el detall de com es vol fer això,\natès que no és una informació reservada i es pot compartir amb tots els grups.\nReitera que la voluntat del govern és preservar alguns d’aquests elements que en\nun àmbit com Nou Barris donen caràcter al Districte.\nLa Sra. Escarp agraeix la resposta del tinent d’alcalde, i creu que el més\nimportant és que hi hagi la voluntat que això sigui possible i que es pugui aprofitar\nel treball de l’entitat i les associacions, també de recerca històrica.\nConclou que es posarà en contacte amb el gerent adjunt d’Hàbitat Urbà per\nconèixer-ne més el detall i poder continuar.\nEs dóna per tractada.\nDel Grup Municipal PP:\n35. Es requereix al govern municipal que informi sobre les gestions realitzades i\nl’estat d’execució de la proposició M1115/6693, aprovada en la sessió de 24 de\ngener de 2013: La Comissió d’Hàbitat Urbà i Medi Ambient acorda: Instar al\nGovern municipal a executar la MPGM a l’àmbit dels terrenys situats a l’avinguda\nde la Meridiana, entre els carrers de la Nació, del Degà Bahí de Trinxant i de\nTomàs Padró, aprovada definitivament al 2009, tot indicant quina es la\ncalendarització i la inversió prevista per a aquesta actuació, i habilitar un\naparcament provisional en superfície fins que s’iniciïn les obres definitives.\nEl Sr. Bolaños diu que és el seguiment de la proposició que es va aprovar uns\nmesos enrere sobre l’àmbit de Sant Martí, concretament Trinxant-Meridiana.\nEl Sr. Vives comenta que s’estan duent a terme les expropiacions i que li pot\ndonar informació sobre Degà Bahí 80, 82 i sobre el carrer Nació 16, 18, 20 i 22.\nAfegeix que té les expropiacions concretes i que li passarà la informació perquè no\nn’hagi de prendre nota.\nEs dóna per tractada.\nDel Grup Municipal ICV-EUiA:\n36. Que el Govern municipal informi de les actuacions realitzades segons el prec\nacceptat a la Comissió d’Hàbitat Urbà i Medi Ambient en sessió de 23 de gener de\n2014 amb el redactat següent: (M1115/10421) Que el Govern municipal presenti\nen el termini de 3 mesos en aquesta comissió un programa, a desenvolupar en el\nmarc del Consorci de l’Habitatge de Barcelona, que garanteixi els mateixos drets\nals llogaters d’habitatges protegits de titularitat privada que als de titularitat\npública, amb el punts següents, entre d’altres: - Un protocol d’atenció i\nassessorament a les oficines d’habitatge. - Una campanya d’informació als\nllogaters per què puguin conèixer els seus drets. - Augmentar el control en\nl’adjudicació i la gestió, i en cas de ser necessari, exercir la capacitat sancionadora\ndel Consorci.\nLa Sra. Sanz comenta que tres mesos enrere Iniciativa va presentar un prec que\nel govern va acceptar, en què demanava que en el termini de tres mesos es\npresentés un programa, a desenvolupar en el marc del Consorci d’Habitatge de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nBarcelona, que garantís els mateixos drets als llogaters d’habitatge protegit de\ntitularitat privada que als de titularitat pública, amb protocols, campanya\nd’informació, augment del control de l’adjudicació i la gestió en cas de ser\nnecessari, etc.\nExplica que més d’un mes enrere va tornar a presentar un prec en què\ndemanava el compliment del prec anterior, perquè li arribava informació d’alguns\ndels llogaters dels edificis d’habitatge protegit venuts per la Fundació Pisos de\nLloguer, de Travessera de les Corts i d’Urrutia. Comenta que el Sr. Vives va tornar\na acceptar el prec i va dir que compartia la preocupació d’Iniciativa, que el govern\nes posava a treballar en aquesta línia i que s’havien vist amb la Federació\nd’Associacions de Veïns de Barcelona per parlar d’aquestes qüestions. Diu que el\ngovern es va comprometre a treballar en la línia d’aquest prec, però que li\nsegueixen arribant informacions dels llogaters que li expliquen que aquestes\nsituacions se segueixen produint.\nComenta que esperava que en aquesta sessió el govern donés compliment\nd’aquest prec i que presentés el programa que es demanava, però que no ha estat\naixí. Diu que en veure que no apareixia en l’ordre del dia va pensar que el Sr.\nVives donaria la informació al final de la Comissió.\nDemana, doncs, que es presenti el programa i que es compleixin tots els\ncompromisos.\nEl Sr. Vives diu que té una resposta exhaustiva punt per punt que li facilitarà tot\nseguit per escrit, i que en tots els elements que tingui dubte el Sr. Sorolla està a la\nseva disposició per aclarir-li-ho.\nAfegeix que la resposta és molt exhaustiva tant pel protocol d’atenció i\nassessorament com per la campanya d’informació i l’augment del control en\nl’adjudicació. Diu que continua compartint la preocupació i que s’està fent un\nseguiment molt precís en l’àmbit del Consorci de l’Habitatge de Barcelona dels\nelements que poden generar dubtes. Insisteix, però, que li facilitarà aquestes\ndades en la documentació que li lliurarà a continuació.\nLa Sra. Sanz creu que, a banda que li ho facin arribar i en puguin parlar a\nbastament, és interessant que es presenti en el marc de la Comissió per analitzarho.\nComenta que a tots els grups els arriben aquests casos i que passen a tots els\ndistrictes, tant a Nou Barris, com a les Corts, com a Sant Andreu. I troba que\nevidencien que, per molt bona voluntat que hi hagi, encara es donen casos en què\nes demanen coses als llogaters que no són acceptables tenint en compte que són\npromocions públiques d’habitatge. Afegeix que ha dit del dret i del revés que això\nla preocupa.\nAfirma que no ha estat mai a la Fundació Pisos de Lloguer, i menys a l’Instituto\nColón, que és qui ha comprat aquests habitatges. Per tant, comenta que l’única via\nde coneixement és el govern municipal, i declara que els grups han de poder donar\nresposta al que pregunten els veïns. Per tant, creu que el millor exercici de\ntransparència és que el govern ho presenti.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n19.32 h.\n\n3959\n\n\f3960\n\nGASETA MUNICIPAL DE BARCELONA\n\nNÚM. 21\n\nActa de la sessió extraordinària del dia 29 de maig de 2014, aprovada el\ndia 19 de juny de 2014.\nA la sala President Lluís Companys de la casa de la ciutat, el 29 de maig de\n2014, s’hi reuneix la Comissió d’Hàbitat Urbà i Medi Ambient, sota la presidència\nde la Ima. Sra. Montserrat Sánchez Yuste. Hi assisteixen les Imes. Sres. i els Ims.\nSrs.: Antoni Vives i Tomàs, Mercè Homs i Molist, Joan Puigdollers i Fargas,\nAssumpta Escarp Gibert, Eduardo Bolaños Rodríguez, Oscar Ramírez Lara, Janet\nSanz Cid, Joaquim Mestres Garrido i Jordi Portabella Calvete, assistits per\nl’assessor jurídic, Sr. Joan Caparrós i Hernández, que actua per delegació del\nsecretari general i que certifica.\nTambé hi són presents les Sres. i els Srs.: Albert Civit i Fons, gerent d’Hàbitat\nUrbà; Antoni Sorolla i Edo, gerent adjunt d’Habitatge; Manuel Valdés López, gerent\nadjunt d’Infraestructures i Coordinació Urbana; Roman Llagostera Pujol, gerent\nadjunt de Medi Ambient i Serveis Urbans, i Joan Llort i Corbella, gerent adjunt\nd’Urbanisme.\nExcusen la seva absència les Imes. Sres. i els Ims. Srs.: Irma Rognoni i Viader,\nJordi Martí i Galbis, Carmen Andrés Añón, David Escudé Rodríguez, Alberto\nVillagrasa Gil i Elsa Blasco Riera.\nS’obre la sessió a les 18.03 h.\nORDRE DEL DIA\nPart Informativa\nCompareixences Govern municipal\nDels Grups municipals del PSC, PP i ICV-EUiA:\nÚnica. Que comparegui el Tercer Tinent d’Alcalde i Regidor d’Hàbitat Urbà, Im.\nSr. Antoni Vives i Tomàs, amb la finalitat d’informar sobre els assumptes següents:\n- Com a representant de l’Ajuntament de Barcelona al Consell d’Administració de\nl’Autoritat Portuària del port de Barcelona, quin va ser el seu coneixement i\nintervenció en el procediment de concessió administrativa de Marina Port Vell i la\nseva ampliació.\n- Com a representant de l’Ajuntament de Barcelona al Consell d’Administració de\nl’Autoritat Portuària del port de Barcelona, quin va ser el seu coneixement i\nintervenció en el procediment de concessió administrativa de Marina Vela.\n- Sobre tota la documentació administrativa de tots dos procediments des de\n2010.\nLa Sr. Sánchez formula la compareixença.\nEl Sr. Vives, en relació amb el tercer punt de la compareixença, confirma que ha\nlliurat als grups tota la documentació que els podia facilitar com a membre del\nConsell d’Administració del Port.\nRespecte del primer punt, explica que el 21 de juny del 2010 la Marina del Port\nVell va demanar a l’Autoritat Portuària de Barcelona (APB) la seva conformitat en\nrelació amb les operacions següents de transmissió d’accions a favor de Salamanca\nManagement Holdings Limited: 8.780 accions de la Marina del Port Vell el titular de\nles quals era Global Via, i 3.560 accions de la Marina del Port Vell, el titular de les\nquals era Nyesa Valores Corporación.\nTot seguit, manifesta que per acord del Consell d’Administració del 30 de juny\ndel 2010, l’APB va decidir no exercir en aquestes operacions el pacte de sindicació\nd’accions o de dret preferent d’adquisició. Assenyala que, posteriorment, el 21 de\njuliol del 2010, el Consell d’Administració de l’APB va acordar informar\nfavorablement la venda de les accions de Global Via Infraestructuras i de Nyesa\nValores Corporación de la Marina del Port Vell a favor de Salamanca Management,\naixí com la venda de les accions de la Marina del Port Vell de l’APB a favor de la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nmateixa empresa. En el cas de la venda d’accions de l’APB, detalla que es va fer un\nesment explícit de la necessitat d’informe favorable de Puertos del Estado i que\nJordi Valls, president aleshores de l’APB, va autoritzar, el 23 de juliol del 2010, la\nvenda d’accions a Salamanca Nine amb el suport d’un informe de la Subdirecció\nGeneral d’Econòmic i Financer de l’APB del 22 de juliol del 2010, a més de\nl’informe jurídic de Puertos del Estado.\nD’altra banda, explica que Puertos del Estado va emetre el 2 de novembre del\n2010 el seu informe favorable a la venda de les accions de l’APB a la Marina del\nPort Vell, SA, representatives del 14,98% del capital social per l’import ofert pel\nGrup Salamanca de 674.100 euros. Afegeix que la venda va ser autoritzada pel\nConsell d’Administració de l’APB el 17 de novembre del 2010 i que l’acord tenia\nl’informe favorable de la Subdirecció General d’Econòmic i Financer de l’APB de 15\nde novembre de 2010.\nFinalment, seguint l’article 192.4 de la Llei de ports, el 18 de desembre del 2013\nel Consell d’Administració de l’APB va autoritzar la transmissió del 100% de les\naccions de la Marina del Port Vell titularitat de Salamanca Nine a Salamanca\nFourteen.\nPel que fa als tràmits de modificació de la concessió de la Marina del Port Vell,\nexplica que el Pla especial del Port Vell de Barcelona va ser aprovat definitivament\nel maig del 1989 en el Consell Plenari de l’Ajuntament de Barcelona, i la concessió\nde la Marina del Port Vell va ser atorgada el 19 de març del 1991. Constata que el\n9 de desembre del 1998 el Consell Plenari de l’Ajuntament de Barcelona va\naprovar definitivament la modificació del Pla especial del Port Vell en els àmbits de\nla reordenació dels molls de Barcelona i del Dipòsit, i que el 23 de novembre del\n2001 el Consell Plenari de l’Ajuntament va aprovar definitivament la modificació\ndel Pla especial amb l’únic vot contrari del grup d’ICV-EUiA.\nTot seguit, explica que el 14 de desembre de 2010 la Marina del Port Vell va\ndemanar una pròrroga de 5 anys del termini de la concessió i l’aprovació d’un\nprojecte de rehabilitació del forjat interior del moll del Dipòsit, que va ser aprovada\npel Consell d’Administració de l’APB el 17 de novembre del 2010. Afirma que\naquest acord va comptar amb el suport de l’informe de la Subdirecció General\nd’Explotació i Planificació Portuària de 8 de novembre del 2010. Subratlla, a més,\nque aquesta pròrroga es va sotmetre a informació pública, tot i que no era\nnecessari.\nAssenyala que el 25 de març del 2011 el Consell Plenari de l’Ajuntament de\nBarcelona va aprovar definitivament, amb el suport de tots els grups tret de\nl’abstenció d’ERC, la modificació del Pla especial del Port Vell de Barcelona per\najustar els paràmetres i l’ordenació del moll de Pescadors (àmbit 10).\nContinua explicant que a finals del 2011 la Marina del Port Vell va presentar a\nl’APB un projecte de modificació de la seva concessió que es va considerar\nsubstancial, d’acord amb l’article 88.2 de la Llei de ports, atès que incloïa una\npròrroga extraordinària del seu termini i una ampliació del seu objecte físic.\nManifesta que el projecte es va sotmetre a informació pública a 30 dies, però com\nque el concessionari va introduir-hi modificacions, es va tornar a fer un segon\ntràmit d’informació pública de 30 dies amb el projecte modificat.\nManifesta que el pas següent va ser demanar l’informe de Puertos del Estado i\nafegeix que el 17 d’octubre del 2012 Puertos del Estado va emetre l’informe\nfavorable. Comenta que aleshores l’APB va donar tràmit d’audiència a tots aquells\nque havien comparegut, es va analitzar l’informe per part de la Subdirecció de\nPlanificació Portuària i el 28 de novembre del 2012 el Consell d’Administració de\nl’APB va acordar modificar la concessió de la Marina del Port Vell amb una pròrroga\nextraordinària i l’ampliació del seu objecte físic. També va autoritzar l’execució\nd’una part de les obres demanades pel concessionari, sense autoritzar, però, una\naltra part que requeria prèviament la modificació del planejament urbanístic.\nExposa que en el Plenari del Consell Municipal de Barcelona amb data 1 de\nfebrer del 2013 es va aprovar la modificació del Pla especial, amb el suport dels\ngrups de CiU i PP, i el vot en contra de la resta de grups, i afegeix que 5 de\ndesembre del 2013 la Marina del Port Vell va demanar a l’APB l’autorització per\nexecutar les obres. Aquesta petició es va sotmetre a una tercera informació\npública, sobre la qual no es va rebre cap al·legació.\n\n3961\n\n\f3962\n\nGASETA MUNICIPAL DE BARCELONA\n\nNÚM. 21\n\nTot seguit, assenyala que el 18 de desembre del 2013, el Consell\nd’Administració de l’APB va acordar l’ampliació de l’àmbit físic de la concessió per\nincorporar una superfície subterrània necessària per a les instal·lacions de la\nconcessió, i es van concedir tres llicències: la de construcció de nous tancaments,\nl’edifici d’accés i l’edifici de serveis. Afegeix que el 26 de febrer del 2014 el Consell\nd’Administració de l’APB va autoritzar l’execució d’aquestes obres, que alhora\ncomptaven amb l’informe de la Subdirecció General d’Explotació i Planificació\nPortuària de 18 de febrer del 2014.\nRespecte del relat cronològic exposat, el Sr. Vives afirma haver tingut\nconeixement de la totalitat de la informació en qualitat de tinent d’alcalde i com a\nmembre del Consell d’Administració del Port.\nReferint-se al segon punt plantejat, exposa que la modificació del Pla especial de\nla nova bocana del Port de Barcelona es va aprovar en el Consell Plenari de\nl’Ajuntament de Barcelona de 21 de juliol del 2006 amb el vot favorable de tots els\ngrups. Explica que sis anys més tard, el 21 de juny del 2012, el Consell\nd’Administració de l’APB va delegar en el Sr. Cambra, el president, l’aprovació del\nplec del concurs de la concessió administrativa. Comenta que la proposta del\ndirector general del Port es va basar en l’informe de la Subdirecció General\nd’Explotació i Planificació Portuària.\nTot seguit, manifesta que per resolució del president de l’APB de 26 de juliol del\n2012, a proposta de la Subdirecció General d’Explotació i Planificació Portuària, es\nva convocar un concurs mitjançant els anuncis corresponents amb un termini per\npresentar ofertes de 8 mesos, que supera amb escreix els 52 dies naturals\nexigibles. Explica que només s’hi van presentar Auxiliar Ibérica, SA, Formentera\nMar i Barcelona Nautic Center, i que finalment l’adjudicació va recaure en Auxiliar\nIbérica, SA. A més, indica que Varadero Barcelona, SL va interposar dos recursos\ncontra l’adjudicació davant del Tribunal Administratiu Central de Recursos\nContractuals, que el Tribunal Superior de Justícia de Catalunya ha rebutjat.\nPer acabar, el Sr. Vives confirma que, com a membre del Consell, ha tingut\nconeixement de tota la informació exposada.\nEl Sr. Bolaños justifica la petició d’aquesta comissió extraordinària per la\nvoluntat d’informar-se sobre els projectes i els usos del Port de Barcelona, atès\nque no s’ha celebrat cap reunió amb els grups per exposar-los la situació actual. A\nmés, recorda que l’Oficina Antifrau i un jutjat de Barcelona han obert\ninvestigacions sobre dos projectes del Port. Entén que l’administració competent és\nuna altra, però com que el Port està situat al municipi de Barcelona, demana\nconèixer els plans de l’Autoritat Portuària en el Port Vell, en la Marina Vela, sobre\nla possibilitat d’ubicar el museu de l’Hermitage a la zona portuària o sobre la\npossible venda del World Trade Center, entre d’altres.\nConsidera que la comissió extraordinària és molt oportuna, tot i que li hauria\nagradat que compareguessin anteriors responsables del Port, així com l’actual\nresponsable.\nQuant a la Marina Vela, es refereix al contenciós amb una empresa que\nsuposadament ocupa un espai il·legalment i que possiblement provoqui la querella\ncontra el president del Port. Demana explicacions sobre aquesta qüestió.\nPel que fa al tema de la Marina del Port Vell, considera que requereix més\nexplicacions perquè, tot i que els han lliurat un seguit de documentació, afirma que\nhi ha molts documents que no se’ls han entregat. Tot seguit, fa referència al\ndocument 8, que detalla un entramat societari de la Marina del Port Vell i de\nSalamanca Group. Tot i que creu que hauria de ser el president de Port qui donés\nles explicacions oportunes, pregunta al Sr. Vives si tenia coneixement de\nl’existència d’aquest document i quin és el seu parer pel que fa a la transmissió\nd’accions d’unes societats a unes altres del mateix holding. En aquest sentit,\nconsidera que en el document queda clara la procedència d’algunes societats que\nestan ubicades en territoris que podrien despertar alguna suspicàcia. En relació\namb aquest tema, vol saber si són operacions lògiques.\nPer acabar, pel que fa a l’autorització que es demana i que finalment es denega,\ncreu que si el concessionari és un altre, l’Autoritat Portuària s’hauria de posicionar,\natès que l’últim responsable d’aquesta concessió acaba sent una altra societat.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nLa Sra. Escarp explica que el seu grup s’ha sumat a la compareixença per posar\nla democràcia al servei de la transparència i per poder tenir accés a la\ndocumentació. Alhora es mostra agraïda per les explicacions aportades pel Sr.\nVives, ja que considera que té una visió més global del tema, i subratlla la\nimportància cada vegada major del Port per a la ciutat de Barcelona i la\npreocupació que genera.\nQuant a la nova bocana, no entén que només s’hi presentés una empresa i que,\ntot i així, es fes una pròrroga de tres mesos per resoldre el concurs. Tampoc no\nentén que de les tres empreses que formen la UTE, totes tres tinguin el mateix\nconseller delegat. A més, té la sensació que no tenen experiència al voltant de la\ngestió de ports, tret del Port de Formentera. Afegeix que el recurs sobre aquesta\nadjudicació argumenta que es tracta d’una concessió teledirigida, ja que una de les\nempreses que formen la UTE és l’absorbent de l’empresa que havia fet el contracte\nprèviament amb Varadero i que utilitzava aquella part de l’espai públic. Demana\nque s’aclareixi aquesta qüestió.\nPel que fa al Port Vell, es refereix a dos aspectes. D’una banda, quant a\nl’entramat societari de Salamanca Group i la modificació de la concessió, sol·licita\nla intervenció de la Guàrdia Civil si s’ha produït un delicte fiscal o un possible\nblanqueig de diners, atès que es tractaria d’un delicte federal. D’altra banda, pel\nque fa a les obres del Port Vell, considera que hi ha hagut pressa per tirar-les\nendavant i explicar-ne el final sense l’aprovació del Pla especial. En aquest sentit,\nfa referència a la modificació de la concessió del novembre de 2012, en què\ns’aprovava modificar els anys de concessió i el domini, però no els edificis, atès\nque depenien del Pla especial. Tot i que les obres es van començar per la banda\nmarítima, considera que posaven les bases perquè s’hi poguessin construir edificis.\nPer tant, suggereix que potser ja sabien que el Grup Municipal del PP votaria a\nfavor del pla i, per tant, podien fer-se aquestes primeres obres. De tota manera,\ncreu que hauria estat més correcte esperar a tenir el Pla especial per poder fer la\nmodificació de la concessió.\nLa Sra. Sanz agraeix la compareixença del Sr. Vives i recorda que altres\nvegades en què s’havien tractat aquestes qüestions havia mostrat una actitud\nreticent i crispada. Per això, espera que la compareixença sol·licitada pels tres\ngrups serveixi perquè entengui la necessitat d’oferir absoluta transparència davant\nd’unes sospites que estan sent investigades i que preocupen molt.\nTot seguit, afirma que el seu grup demana transparència en tot el que passa en\nl’àmbit del Port i destaca la importància que el Govern municipal tingui voluntat\npolítica de desenvolupar i fer efectiva aquesta transparència, a fi d’evitar sol·licitar\ncomissions amb compareixences extraordinàries. A més, recorda que l’espai on es\nduen a terme totes aquestes concessions forma part de la ciutat, i que és l’entitat\npública Autoritat Portuària de Barcelona, participada per l’Ajuntament, qui les duu\na terme.\nEn el tema del projecte de la nova bocana, referma les preguntes que s’han\nplantejat. Més enllà de totes les denúncies, els sobta que el projecte de la nova\nbocana no inclogui els accessos per als vianants i creu que s’hauria de tenir en\ncompte aquest element.\nEn l’àmbit de la Marina del Port Vell i de tot el Port Vell, es refereix a dos\nprojectes molt diferents. El primer, una concessió de gestió, que s’amplia per cinc\nanys, per fer uns treballs de forjat en l’àmbit del moll del Dipòsit. Per tant, un\nprojecte de manteniment, gestió i adequació de l’espai que no incloïa el moll\nd’Espanya. El segon, la marina de luxe, que incorpora el moll d’Espanya i redueix\nl’element d’aigua visible amb la privatització de la riba a través de tanques de\nseguretat. Manifesta la seva oposició al segon pla, perquè el gaudi del Port queda\nrestringit als megaiots de luxe.\nPer acabar, demana que el Govern esclareixi les diferents informacions i notícies\naparegudes a la premsa segons les quals oligarques russos estarien invertint a la\nMarina del Port Vell a través de societats en paradisos. Tot i que reconeix que el\nGovern municipal no té cap obligació de donar explicacions, atès que hi ha uns\norganismes pertinents que han d’explorar què està passant, apel·la a l’obligació\nètica de donar respostes sobre un espai que pertany a la ciutadania i aclarir\nl’entramat d’empreses que hi ha al darrere de Salamanca Group.\n\n3963\n\n\f3964\n\nGASETA MUNICIPAL DE BARCELONA\n\nNÚM. 21\n\nEl Sr. Portabella agraeix la compareixença del Sr. Vives i es refereix a la\npreocupació històrica del seu grup entorn de la relació entre el Port i la ciutat de\nBarcelona. Pel que fa a les qüestions de la bocana nord i la Marina del Port Vell,\nconsidera que reflecteixen la tensió continuada que hi ha hagut durant dècades\nentre els ports i Barcelona i es mostra preocupat per la manca de transparència i\nles ampliacions de la superfície subterrània de 1.800 m². En aquest sentit, creu\nque cal fer una reflexió sobre aquesta relació tensa i al·ludeix a la dificultat de\nl’Ajuntament per fer polítiques en l’àmbit del Port, ja que, tot i estar ubicat a\nBarcelona, no és un terreny de la ciutat.\nTot seguit, manifesta que l’operació de la concessió de la Marina del Port Vell\nrespon a un cicle d’inauguració, decadència i reforma de la reforma. Posa\nd’exemple la Marina del Fòrum, la planificació de la qual fracassa constantment, o\nel projecte del World Trade Center, ara en venda. D’altra banda, critica que en les\nampliacions per poder treure amb ferrocarril les càrregues del Port, l’Ajuntament\nde Barcelona hagi perdut 6.270 m² de sòl a favor del Port.\nCreu que la relació tensa entre la ciutat i el Port repercuteix en la decadència\ndels usos de la ciutat, i considera que el Govern municipal hauria de tenir\ncompetències fins arran de làmina d’aigua.\nFinalment, demana al Govern una reflexió sobre la relació entre la ciutat i el\nPort, on la ciutat sempre perd. Com que l’Ajuntament és l’enllaç entre el Port i la\nciutat, demana que es prioritzi la defensa de la ciutat i que intervingui en tots els\nelements de permanent decadència que s’intenten reajustar constantment.\nEl Sr. Vives respon que compareixerà totes les vegades que calgui i assegura\nque s’ha posat a disposició dels grups tota la informació de què disposava. Reitera\nque ha tingut coneixement de les operacions efectuades i de les decisions preses, i\nafirma que ha exercit la seva funció amb responsabilitat.\nPel que fa a les societats i les qüestions que els grups demanaven, argumenta\nque s’han cenyit a la legislació i han comptat en tot moment amb l’advocat de\nl’Estat, amb el secretari del Port i amb els representants jurídics de l’Ajuntament\nde Barcelona, que en cap cas hi han vist irregularitats.\nEn resposta a les paraules de la Sra. Sanz sobre les sospites i les ombres, diu\nque es tracta de qüestions delicades que s’han de tractar amb molt de rigor i, per\naixò, són els juristes els que s’encarreguen d’analitzar-les.\nQuant a la relació entre el Port i la ciutat, coincideix amb l’opinió expressada pel\nSr. Portabella que la ciutat hauria de tenir més poder de decisió sobre el Port, però\nassegura que la relació no és tensa, sinó d’absoluta col·laboració. De tota manera,\nrecorda que estan sotmesos a una llei estatal que determina les actuacions.\nFinalment, reitera la seva disposició a compartir la informació i afirma que tot el\nprocés s’ha ajustat a la llei, tal com han indicat els juristes del Port de Barcelona.\nEl Sr. Bolaños pregunta si tota aquesta documentació s’ha lliurat a l’Oficina\nAntifrau, perquè en cas contrari el seu grup la hi remetria.\nEn segon lloc, manifesta que no l’han convençut les explicacions del Sr. Vives.\nRecorda que el diari El Mundo va publicar unes informacions relatives al Port i creu\nque part de la informació que s’ha presentat ratifica el que s’hi deia, tot i que això\nno vol dir que finalment es tracti d’una irregularitat. Opina que el Sr. Vives, com a\nvicepresident i responsable, hauria de vetllar per la transparència de les operacions\ni hauria d’haver intentat esbrinar si hi havia alguna irregularitat, encara que els\nadvocats haguessin dit que tot era correcte.\nPer acabar, es queixa del poc temps d’intervenció per a una qüestió tan\nrellevant com aquesta.\nLa Sra. Sánchez recorda que són els temps fixats per la Junta de Portaveus.\nEl Sr. Bolaños, per acabar, reitera la seva voluntat que continuï aquesta\ncol·laboració i reclama el dret de ser informats com a grups municipals de tot allò\nrelacionat amb al Port de Barcelona. A més, demana que si té alguna\ndocumentació que hagi de compartir amb els grups, la hi lliuri i no esperi que\ndemanin una comissió extraordinària.\nLa Sra. Escarp puntualitza que la desconfiança i la necessitat d’aquesta\ncompareixença sorgeixen tant de la preocupació pel Port, tenint en compte que\nalgunes obres del Port tenen un impacte molt important per a la ciutat, com de la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nmanca de transparència del mateix Port. En aquest sentit, posa de manifest que de\nvegades l’accés a la tramitació del que s’hi fa és molt difícil.\nRespecte del Port Vell, creu que la desconfiança prové del fet de vendre abans\nde tenir els instruments aprovats.\nFinalment, pregunta si s’ha demanat la intervenció de Salamanca al\nMaremàgnum.\nLa Sra. Sanz es manifesta insatisfeta amb la compareixença del Sr. Vives atès\nque, malgrat el rigor, no hi ha trobat la transparència que hi esperava. Assenyala\nque l’objectiu era endegar la proactivitat del Sr. Vives, mentre que s’ha limitat a\nrecopilar informació.\nD’altra banda, lamenta que l’Ajuntament rebutgi col·laborar amb un col·lectiu de\npersones que està pensant com ha de ser la relació de la ciutat amb el Port de\nBarcelona i, en canvi, voti favorablement una concessió de la marina de luxe.\nEl Sr. Portabella opina que la relació entre el Port i la ciutat no és millor que\nabans i que els interessos del Port sovint no són compatibles amb els de la ciutat.\nPosa alguns exemples en aquest sentit, com ara la pèrdua de superfície de\nl’Ajuntament de Barcelona en favor del Port, o l’operació del Port del Fòrum,\ncontestada pels veïns i veïnes de la Barceloneta. A més, vaticina que el\nBlau@Ictínia no es podrà fer fins que l’Ajuntament de Barcelona tingui\ncompetències fins arran de mar.\nPer acabar, afirma que la ciutat és més important que el Port i que, per tant, en\nla relació entre el Port i la ciutat no pot ser que la ciutat hi surti perdent.\nEl Sr. Vives insisteix en la transparència i la legalitat de les accions empreses,\ndefensa les accions que s’estan duent a terme al Port i assegura que tot s’ajusta a\ndret.\nNo havent-hi altres assumptes per tractar, la Presidència aixeca la sessió a les\n18.48 hores.\n\n3965\n\n\f3966\n\nGASETA MUNICIPAL DE BARCELONA\n\nNÚM. 21\n\nAcords\nAcords de les sessions del mes de juny de 2014\nCOMISSIÓ DE PRESIDÈNCIA I RÈGIM INTERIOR\nSessió de 18 de juny de 2014.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. La Comissió de Presidència i Règim Interior acorda que el model de bases de\nla gestió cívica d'equipaments per activitats i serveis municipals de l'Ajuntament de\nBarcelona, actualment en exposició pública, es modifiqui en allò què es refereix a\nla Comissió de Valoració, procediment i valoració de les propostes i adjudicació i\nformalització de la gestió cívica, per tal que: La Comissió de Valoració que avaluï i\npuntuï els projectes de gestió cívica d'acord amb els criteris marcats per les bases,\nestigui formada en un 40% per persones externes a l'Ajuntament, en un 30% per\npersonal del Districte i en un 30% per personal d'altres àrees de l'Ajuntament. Es\npodran sol·licitar informes a experts externs avaluant la qualitat i aptituds de les\ncandidatures presentades, seran informes no vinculants. Constarà l'obligació\nd'incorporar-los als treballs de la Comissió, tenir-los en compte i incorporar-los a\nl'expedient. Actuarà com a Secretari el Secretari Delegat del Districte.\nDel Grup Municipal d’ICV-EUiA:\n2. La Comissió de Presidència i Règim Interior acorda que l'Ajuntament de\nBarcelona: Reclami al Govern de l'estat l'impuls d'un procés de canvi constitucional\ni la convocatòria d'un referèndum sobre la forma política de l'estat, on la\nciutadania decideixi amb els seus vots entre República i Monarquia.\nDel Grup Municipal d’UpB:\n3. La Comissió de Presidència i Règim Interior acorda instar el Govern municipal\na promoure l'aplicació a tota la ciutat del protocol d'actuació entre el Tribunal\nSuperior de Justícia de Catalunya, l'Ajuntament de Barcelona, el Departament de\nJustícia de la Generalitat de Catalunya, la Secretaria de Govern del Tribunal\nSuperior de Justícia de Catalunya, l'Il·lustre col·legi d'Advocats de Barcelona i\nl'Il·lustre Col·legi de Procuradors dels Tribunals de Barcelona, d'execució de les\ndiligències de llançament al partit judicial de Barcelona, i en conseqüència presenti\na tots els Plenaris de Districte de la nostra ciutat i a la Comissió Especial Mixta\ncontra els Desnonaments una mesura de govern amb la concreció d'aquesta\npromoció, en forma de Plans Especials de Districte sobre el Tractament dels\nDesnonaments.\nCOMISSIÓ D'ECONOMIA, EMPRESA I OCUPACIÓ\nSessió de 18 de juny de 2014.\nPart Decisòria / Executiva\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nPropostes d’acord\n1. Incorporar a l’objecte del dret de superfície atorgat a favor de la Fundació\nPrivada de l’Escola del Gremi de Pastisseria i Museu de la Xocolata de Barcelona\nrespecte de la finca del carrer Tantarantana núms. 13-17, i constituït per\nescriptura formalitzada el 17 de gener de 2012, les entitats 1 i 4 de la finca del\ncarrer Comerç núm. 36 i, com a conseqüència, modificar les condicions segona,\ntercera i quarta, reguladores del dret de superfície, segons resulta de la nova\nredacció, que s’annexa; formalitzar en escriptura pública l’ampliació i modificació\ndel dret de superfície en els termes del present acord; inscriure-la en el Registre\nde la Propietat; i facultar l'Alcalde per a la realització de totes les actuacions\nencaminades a concretar, clarificar i executar el present acord.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n2. La Comissió d'Economia, Empresa i Ocupació acorda instar al Govern\nmunicipal perquè faci totes les gestions necessàries per tal de garantir que tots els\ntreballadors de l'Oficina d'Atenció a l'Empresa-Data Resource Center&Showroom\n(OAE-DRC&Showroom), amb independència de si són treballadors de Barcelona\nActiva o de la Cambra de Comerç, tinguin una remuneració que respongui\nfonamentalment al nivell de complexitat, preparació i valor afegit que desenvolupin\nen el marc d'aquest projecte municipal.\nDel Grup Municipal del PP:\n3. La Comissió d'Economia, Empresa i Ocupació acorda: instar al Govern\nmunicipal a que l'Ajuntament de Barcelona sol·liciti a la Generalitat de Catalunya\nmàxima prioritat per a Barcelona en el cobrament del seu deute a través del Fons\nde Liquiditat Autonòmica (FLA) del Govern d'Espanya. En la comissió extraordinària\ndel deute, on es debatrà monogràficament el pagament de l'Estat i de la\nGeneralitat del FLA, es realitzi un exercici de transparència i doni a conèixer els\ndocuments emesos per la Generalitat on s'estableixen les prioritats del cobrament\ndel FLA. Instar també al Govern municipal a que doni a conèixer la documentació\nacreditativa del deute de la Generalitat amb l'Ajuntament que inicialment no\nestava reconegut i que s'ha acreditat durant l'any 2013 i 2014, la informació\nrelativa a l'import del deute tributari del Grup Generalitat de Catalunya amb\nl'Ajuntament de Barcelona de l'any 2014, detallada per tribut, any d'antiguitat,\norganisme deutor i bé immoble afectat.\nDel Grup Municipal d’ICV-EUiA:\n4. La Comissió d'Economia, Empresa i Ocupació acorda: 1) Dur a terme a tots\nels Consells Municipals de l'Ajuntament de Barcelona un procés participatiu durant\nels mesos de setembre i octubre sobre el projecte de Pressupost Municipal de\n2015. 2) Que en aquests Consells Municipals el Govern presenti la proposta de\npressupost general, el pressupost de l'àrea que afecta a cadascun d'aquests\nConsells Municipals i, si s'escau, el de cada Regidoria. 3) Que cada Consell\nMunicipal analitzi el Pressupost Municipal en les dimensions abans esmentades i\nelabori un dictamen relatiu a aquest. El Govern municipal haurà de respondre per\nescrit a tots aquests dictàmens. 4) Una vegada elaborats i respostos aquests\ndictàmens, es procedirà a l'aprovació inicial del Pressupost en la Comissió\nd'Economia, Empresa i Ocupació que correspongui.\n\n3967\n\n\f3968\n\nGASETA MUNICIPAL DE BARCELONA\n\nNÚM. 21\n\nCOMISSIÓ D'HÀBITAT URBÀ I MEDI AMBIENT\nSessió de 19 de juny de 2014.\nPart Decisòria / Executiva\nPropostes d’acord\n1. Aprovar la declaració d'interès públic i utilitat municipal de les obres\nconsistents en la instal·lació d'un ascensor a la finca del carrer Fàtima, núm. 10, de\nconformitat amb l'Ordenança Fiscal 2.1. de l'any 2013; concedir a la Comunitat de\nPropietaris de la finca del carrer Fàtima, núm. 10, de conformitat amb l'Ordenança\nFiscal 2.1. de l'any 2013 la bonificació del 90% sobre la quota de l'impost de\nConstruccions, Instal·lacions i Obres generada per la concessió de la llicència\nd'obres per a la instal·lació d'un ascensor en edifici plurifamiliar, el 14 d'abril de\n2013 (essent la quota total de 1.625,42 euros i aplicant la bonificació del 90%, la\nquota resultant exigible és de 162,54 euros); atès que s'ajusta a allò establert en\nl'article 7è de l'esmentada ordenança, en tant que es tracta d'unes obres que\nafavoreixen les condicions d'accés i habitabilitat de les persones amb discapacitat i\nque no s'integrin en obres o construccions d'abast general. L'11 d'abril de 2013 la\ncomunitat de propietaris va liquidar la quantitat de 1.625,42 euros en concepte\nd'impost sobre construccions, instal·lacions i obres; per tant, amb la concessió de\nla bonificació correspon la devolució de 1.462,88 euros; aplicar el mateix tipus de\nbonificació al cost total de l'obra que resulti de la inspecció final de l'obra i donar\ntrasllat a l'Institut Municipal d'Hisenda als efectes pertinents.\n2. Aprovar la declaració d'interès públic i utilitat municipal de les obres\nconsistents en la instal·lació d'un ascensor a la finca del carrer Hedilla, núms. 8488, de conformitat amb l'Ordenança Fiscal 2.1. de l'any 2013; concedir a la\nComunitat de Propietaris de la finca del carrer Hedilla, núms. 84-88, de\nconformitat amb l'Ordenança Fiscal 2.1. de l'any 2013 la bonificació del 90% sobre\nla quota de l'impost de construccions, instal·lacions i obres generada per la\nconcessió de la llicència d'obres per a la instal·lació d'un ascensor en edifici\nplurifamiliar, el 12 d'agost de 2013 (essent la quota total de 1.507,5 euros i\naplicant la bonificació del 90%, la quota resultant exigible és de 150,75 euros);\ndonat que s'ajusta a allò establert en l'article 7è de l'esmentada ordenança, atès\nque es tracta d'unes obres que afavoreixen les condicions d'accés i habitabilitat de\nles persones amb discapacitat i que no s'integrin en obres o construccions d'abast\ngeneral. El 13 de juny de 2013 la comunitat de propietaris va liquidar la quantitat\nde 1.507,5 euros en concepte d'impost sobre construccions, instal·lacions i obres;\nper tant, amb la concessió de la bonificació correspon la devolució de 1.356,75\neuros; aplicar el mateix tipus de bonificació al cost total de l'obra que resulti de la\ninspecció final de l'obra; i donar trasllat a l'Institut Municipal d'Hisenda als efectes\npertinents.\n3. Aprovar inicialment, de conformitat amb l’article 111 i següents del\nReglament Orgànic Municipal, el Reglament de funcionament intern del Consell\nCiutadà per a la sostenibilitat; sotmetre’l a tràmit d’informació pública, per un\ntermini de 30 dies, per tal que es puguin presentar les al·legacions i suggeriments\nescaients; publicar el text de l’acord al Butlletí Oficial de la Província de Barcelona.\n4. Aprovar inicialment, de conformitat amb l'article 66.3 de la Carta Municipal de\nBarcelona, la Modificació puntual del Pla General Metropolità per a l’adaptació del\nsistema viari a la topografia del terreny i per a la preservació dels jardins existents\nals carrers de Finestrelles, avinguda de Pearson, carrer de Joan d’Alós i el Torrent\nde les Roses, d’iniciativa municipal; exposar-la al públic pel termini d’un mes; i\nprecisar que l’esmentat termini s’amplia en un mes en cas que coincideixi\ntotalment o parcialment amb el mes d’agost.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n5. La Comissió d'Hàbitat Urbà i Medi Ambient acorda: I) Reclamar al govern\nmunicipal que doni compliment a la proposició aprovada el gener de 2012, per la\nComissió d'Hàbitat Urbà i Medi Ambient relativa a l'Estació de Sants i els seus\nentorns. II) Aportar a la propera Comissió d'Hàbitat Urbà un informe amb els\ncompromisos ferms amb els que s'hagi arribat amb altres administracions, quant a\nles obres, calendaris i pressupost, així com les que tingui previstes fer\nl'Ajuntament en l'àmbit de les seves competències.\nDel Grup Municipal del PP:\n6. La Comissió d'Hàbitat urbà i Medi Ambient acorda: Instar al govern municipal\na definir un espai de treball compartit per tal de complementar el projecte executiu\nde remodelació de l'avinguda del Paral·lel per tal d'aconseguir un projecte amb el\nmàxim consens.\nDel Grup Municipal d’ICV-EUiA:\n7. La Comissió d'Hàbitat Urbà i Medi Ambient acorda instar al govern municipal a\nque, en el marc del tràmit de redacció del Pla Especial de Concurrència Pública i\naltres activitats al Districte de Gràcia (Pla d'usos de Gràcia): 1) Es realitzi,\nprèviament a l'aprovació inicial del document, un procés de participació ciutadana\nobert per definir els objectius i els criteris del Pla Especial, amb presència de la\nciutadania i d'entitats veïnals i socials, per tal d'assegurar que el nou Pla respongui\na l'interès públic i tingui un alt nivell de consens. 2) Que incorpori al tràmit\nd'aprovació inicial una suspensió de llicències d'obres i activitats.\nMoció\n8. Aprovar inicialment, de conformitat amb l'article 66.3 de la Carta Municipal de\nBarcelona, la Modificació del Pla General Metropolità a les finques situades als\ncarrers de d’Alfons XII, núms. 49-51 i del Xiprer, núms. 40-46 i Montevideo, núm.\n33-53, d’iniciativa municipal; exposar-la al públic pel termini d’un mes i precisar\nque l’esmentat termini s’amplia en un mes en cas que coincideixi totalment o\nparcialment amb el mes d’agost; suspendre, de conformitat amb l’article 73.2 del\nText Refós de la Llei d’Urbanisme aprovat per Decret Legislatiu 1/2010 de 3\nd’agost, la tramitació de plans urbanístics derivats concrets, així com l’atorgament\nde llicències de parcel.lació de terrenys, d’edificació, reforma, rehabilitació o\nenderrocament de construccions, d’instal·lació o ampliació d’activitats o usos\nconcrets i d’altres autoritzacions municipals connexes establertes per la legislació\nsectorial, en l’àmbit delimitat i grafiat en el plànol que figura a l’expedient elaborat\nde conformitat amb el punt 3 de l’esmentat article; determinar, a l’empar de\nl’article 74.1 de l’esmentat text legal, que el termini d’aquesta suspensió serà, com\na màxim, de dos anys, que començarà a comptar des de l’endemà de la publicació\nal BOPB d’aquest acord; i publicar-lo en el Butlletí Oficial de la Província de\nBarcelona.\n\n3969\n\n\f3970\n\nGASETA MUNICIPAL DE BARCELONA\n\nNÚM. 21\n\nCOMISSIÓ DE QUALITAT DE VIDA, IGUALTAT, JOVENTUT I ESPORTS\nSessió de 17 de juny de 2014.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. Que l'Ajuntament de Barcelona: 1. Elabori una normativa que reguli el\nfuncionament dels locals de les associacions i clubs de cànnabis, en aquelles\ncompetències que li corresponen, en un termini inferior a 3 mesos. 2. Insti al\nGovern de la Generalitat de Catlaunya a regular el funcionament de les\nassociacions cannàbiques i els clubs socials de cànnabis.\nDel Grup Municipal d’ICV-EUiA:\n2. La Comissió de Qualitat de Vida, Igualtat, Joventut i Esports insta a la\nRegidoria de la Dona i Drets Civils que desenvolupi un conjunt de mesures contra\nl'atur femení, incorporant mesures de formació, contractació i de foment de\nl'emprenedoria social amb l'objectiu de millorar les oportunitats i la situació laboral\nde les dones, fent especial atenció als col·lectius de dones joves i de mes de 45\nanys.\nDel Grup Municipal d’UpB:\n3. La Comissió de Qualitat de Vida, Igualtat, Joventut i Esports acorda instar al\ngovern municipal a elaborar una campanya de conscienciació sobre la importància\nde recuperació i reparació d'elements ortopèdics en desús i establir vies de\ncol·laboració amb les entitats sense ànim de lucre que actualment estan treballant\nen aquesta línia d'actuació.\nDeclaracions Institucionals\n4. La Comissió de Qualitat de Vida, Igualtat, Joventut i Esports acorda: Totes les\nforces polítiques amb representació al Ple de l’Ajuntament de Barcelona, a fi i\nefecte d’afavorir la construcció d’una societat més cohesionada i inclusiva, volen\nexpressar la seva voluntat de: Primer. Enfortir les capacitats per fer front al repte\nd’acollir i afavorir la inclusió de les persones refugiades. Segon. Millorar el\nconeixement de la ciutadania barcelonina sobre la realitat de les persones\nrefugiades. Tercer. Participar en el desplegament del Pla de protecció internacional\na Catalunya recentment aprovat per la Generalitat de Catalunya en allò que la\nciutat de Barcelona sigui competent en raó de la matèria i en funció de la legislació\ndel règim local i de l’Estatut d’Autonomia.\n5. La Comissió de Qualitat de Vida, Igualtat, Joventut i Esports acorda: Primer.\nCal considerar la vellesa com un valor en sí mateixa, i les persones grans com un\ngran actiu de la ciutat. Segon. Cal avançar en la promoció dels valors positius de la\nvellesa i en actuacions que promoguin el bon tracte i l’apoderament de la gent\ngran. Tercer. L’enfocament orientat al bon tracte ha de ser la base del treball per\nl’eradicació dels maltractaments. El bon tracte s’inscriu en l’exercici dels drets\nhumans i de ciutadania: qualsevol persona gran té dret a ser ben tractada. Quart.\nCal promoure accions que facilitin el reconeixement del maltractament com a\nproblema social i promoure iniciatives de sensibilització per eradicar la tolerància\nsocial a determinades formes de tractar les persones grans, com ara la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\ninfantilització, la indiferència o la negació de la seva autonomia. Cinquè. Cal un\ncompromís per portar a terme una tasca de prevenció de les situacions de\nmaltractament vers la gent gran. Sisè. Cal reforçar els instruments d’intervenció i\natenció dels professionals per donar respostes a les persones grans que reben\nmaltractaments i a les persones que l’infringeixen. Setè. D’acord a la Resolució\n46/91 de l’Assemblea General de Nacions Unides, cal vetllar de manera ferma,\nperquè la gent gran que viu en equipaments residencials, tingui garantits els seus\ndrets i llibertats fonamentals pel que fa a la cura i a un tracte digne. Vuitè. És\nnecessari crear i posar en marxa un marc de treball integral, recollit en el Protocol\nd’actuació que permeti coordinar i unificar criteris i actuacions, per tal de combatre\nels maltractaments vers la gent gran, implicant a tots els agents: xarxa de serveis\nsocials bàsics, xarxa de serveis especialitzats d’atenció a la gent gran, xarxa de\nsalut, xarxa d’atenció a les dones, cossos i forces de seguretat, agents judicials i\nsocietat civil. Novè. Cal actuar amb contundència davant qualsevol situació de\nmaltractament institucional en equipaments de llarga estada, derivats de l’actuació\nindividual del professional que comporti negligència o abandonament de la persona\nresident. Amb aquesta Declaració Institucional, volem expressar el suport a la\nxarxa d’entitats, serveis i professionals, que treballen per eradicar els\nmaltractaments vers la gent gran, a la nostra ciutat.\nCOMISSIÓ DE CULTURA, CONEIXEMENT, CREATIVITAT I INNOVACIÓ\nSessió de 17 de juny de 2014.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. La Comissió de Cultura, Coneixement, Creativitat i Innovació acorda que el\nGovern municipal insti la Generalitat de Catalunya a modificar les bases generals\nque han de regir la concessió de subvencions en matèria cultural de manera que es\ngaranteixi que les subvencions no puguin ser modificades un cop han estat\naprovades i que s'informi els grups municipals de les gestions dutes a terme.\nDel Grup Municipal del PP:\n2. La Comissió de Cultura, Coneixement, Creativitat i Innovació acorda instar al\nGovern municipal a destinar espais del Disseny Hub Barcelona a empreses dels\nsectors productius, com ara el tèxtil o el disseny, per tal de convertir l'equipament\nen espai de referència d'empreses i emprenedors d'aquests sectors.\nDel Grup Municipal d’ICV-EUiA:\n3. La Comissió de Cultura, Coneixement, Creativitat i Innovació insta al Govern\nmunicipal a: 1) Reclamar al Consorci d'Educació de Barcelona que l'actual Àula de\nFormació d'Adults de Bon Pastor es converteixi en Centre de Formació d'Adults de\nBon Pastor el curs 2015-2016 i que creï, en un breu termini de temps, un àmbit de\nparticipació per tal de treballar tots els requisits que siguin necessaris per assolir\naquest objectiu. 2) Fer efectiva de manera immediata la compra al Patronat\nMunicipal de l'Habitatge dels locals previstos per al futur Centre de Formació\nd'Adults del Bon Pastor.\n\n3971\n\n\f3972\n\nGASETA MUNICIPAL DE BARCELONA\n\nNÚM. 21\n\nDeclaració Institucional\n4. La Comissió de Cultura, Coneixement, Creativitat i Innovació acorda: Primer.\nL’Ajuntament de Barcelona dóna suport a la vaga de fam per l’educació digna, de\nqualitat i en català que està duent a terme Jaume Sastre a Sa Casa Llarga de\nPalma des del dia 8 de maig de 2014. Segon. L’Ajuntament de Barcelona insta el\nPresident del Govern Balear, José Ramón Bauzà Díaz, a negociar els deu punts\nabans esmentats (A) Suspensió de tots els expedients sancionadors que s’iniciïn\namb clara intenció repressiva prèviament i durant la vaga. B) Retirada del Decret\ndel TIL. C) Retirada del projecte del decret de Convivència i de la Llei de Símbols.\nD) Beques de transport i de menjador efectives i convocades en el temps i la forma\nadient. Dotació suficient i eficient perquè es pugui dur un bon pla de reutilització\nde llibres. E) Recuperació de les plantilles, del professorat d’Atenció a la Diversitat i\nde les ràtios anteriors a les retallades. F) Substitucions immediates de les baixes.\nG) Baixes 100% remunerades. H) Contractació d’interins durant els mesos de juliol\ni agost. I) Recuperació dels complements i reconeixement de nous sexennis des de\nl’1 de juny de 2012 i acompliment de l’acord salarial de 2008 per l’escola\nconcertada. J) Petició a la Conselleria d’Educació que insti al Govern a retirar la\nLOMQE) amb els representants del món educatiu adients, per tal d’acabar amb les\ntensions que es viuen tant dins el món educatiu com a la societat en general.\nTercer. L’Ajuntament de Barcelona farà arribar aquesta demanda al Govern de les\nIlles Balears i a tots els grups parlamentaris que formen part del Parlament de les\nIlles Balears.\nCOMISSIÓ DE SEGURETAT I MOBILITAT\nSessió de 19 de juny de 2014.\nPart Decisòria / Executiva\nPropostes d’acord\n1. Aprovar inicialment el Pla de Mobilitat Urbana de la ciutat de Barcelona per al\nperíode 2013-2018; i sotmetre’l a informació pública, durant el termini de 45 dies,\na efectes que s'hi puguin presentar al·legacions o suggeriments.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n2. La Comissió de Seguretat i Mobilitat acorda: 1. Instar al Govern municipal a\nque lideri davant la Generalitat de Catalunya el procés per tal de tancar les\nnegociacions amb les empreses concessionàries que permetin tornar a emprendre\nles obres de la L9/L10 del Metro en el tram de la Zona Franca de manera\nimmediata, per garantir que aquest servei estigui en funcionament l'any 2016 en\ntot el seu tram. 2. Instar al Govern municipal a defensar davant la Generalitat de\nCatalunya la priorització de l'arribada del metro als barris de La Marina davant\nd'altres opcions. 3. Instar al Govern municipal a treballar en el sentit que l'arribada\ndel metro als barris de La Marina estigui contemplada en el Pla d'Infraestructures\ndel Govern de la Generalitat així com també en els Pressupostos de l'any 2015.\nDel Grup Municipal del PP:\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n3. La Comissió de Seguretat i Mobilitat acorda: Que les polítiques de mobilitat de\nl'Ajuntament de Barcelona contempli l'arribada de metro als barris de la ciutat de\nBarcelona, donant a conèixer la calendarització definitiva prevista per a la seva\nfinalització, i instant al Govern de la Generalitat a portar a terme la seva\nincorporació al Pla Director d'Infraestructures.\nDel Grup Municipal d’ICV-EUiA:\n4. La Comissió de Seguretat i Mobilitat insta al Govern municipal a: 1. Presentar\nun informe a la propera comissió i al proper Consell de Barri de La Marina amb\ntotes les actuacions realitzades sobre les línies d'autobusos als barris de La Marina,\nel resultats que se n'han obtingut, les actuacions pendents de realitzar, així com\nles futures actuacions. 2. Exigir al Govern de la Generalitat de Catalunya a\nreinicialitzar de forma immediata les obres de la línia 10 del metro en el tram de la\nZona Franca i dels barris de La Marina, per tal que aquesta estigui en\nfuncionament l'any 2016.\nDel Grup Municipal d’UpB:\n5. La Comissió de Seguretat i Mobilitat acorda instar el govern municipal a\nplantejar un acord amb la Generalitat de Catalunya per a abordar la finalització de\nles obres de la L9 del metro en el seu tram fins la Zona Franca, habilitant les\nestacions per l'ús de passatgers.\n\n3973\n\n\f3974\n\nGASETA MUNICIPAL DE BARCELONA\n\nNÚM. 21\n\nDISPOSICIONS GENERALS\nDecrets de l’Alcaldia\nDecret. En ús de les facultats conferides a aquesta Alcaldia per l’article 13 de la\nCarta Municipal de Barcelona, disposo:\nPrimer. Creació de la Comissió de Govern Obert de l’Ajuntament de Barcelona\nSegon. Designar membres de l’esmentada Comissió les persones següents:\nPresident: Im. Sr. Joaquim Forn i Chiariello, Primer Tinent d’Alcalde\nVicepresident: Sr. Carles Agustí i Hernández, Comissionat de Participació\nCiutadana i Associacionisme\nMembres:\nGerent Municipal\nGerent de Recursos\nGerent de Prevenció, Seguretat i Mobilitat\nGerent d’Economia, Empresa i Ocupació\nGerent d’Habitat Urbà\nGerent de Qualitat de Vida, Igualtat i Esports\nGerent de Cultura, Coneixement, Creativitat, Innovació\nGerent Adjunt de Projectes Estratègics\nGerent Adjunt de Coordinació d’Empreses i Entitats\nGerent Adjunt de Coordinació Territorial\nGerent de l’Institut Municipal d’Informàtica\nSecretari General\nDirector de Serveis Generals de la Gerència de Recursos\nDirector de Serveis Jurídics\nDirector d’Atenció Ciutadana\nDirector Executiu de Processos i Millora de la Gestió\nDirector de e-Administració\nDirector de Participació i Associacionisme\nResponsable Oficina de Management i Pressupost Executiu\nDirector de Serveis i Planificació i Control d’Habitat Urbà\nDirector de Serveis de Secretaria General\nDirector de Serveis de Gestió Econòmica i Control de Recursos de la Gerència de\nQualitat de Vida, Igualtat i Esports\nDirector d’Innovació Social de de la Gerència de Qualitat de Vida, Igualtat i\nEsports\nDirector de Serveis i Gestió Econòmica de la Gerència de Prevenció, Seguretat i\nMobilitat\nDirectora de Recursos de l’Institut de Cultura de Barcelona\nResponsable de Participació d’Habitat Urbà\nSecretari: Responsable de Comunicació de Govern Obert\nBarcelona, 2 de juny de 2014. L’Alcalde, Xavier Trias i Vidal de Llobatera.\n(Ref. 1981/14)\n***\nDecret. En ús de les facultats conferides a aquesta Alcaldia per l’article 13 de la\nCarta Municipal de Barcelona, disposo:\nDesignar nou membre de la Comissió de Govern Obert, creada en data 2 de juny\nde 2014, el gerent de Recursos Humans i Organització.\nBarcelona,13 de juny de 2014. L’alcalde, Xavier Trias i Vidal de Llobatera.\n(Ref. 2281/14)\n***\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nDecret En ús de les facultats conferides a aquesta Alcaldia per l’article 21 de la\nLlei Reguladora de les Bases del Règim Local, i l’article 13 de la Carta Municipal,\ndisposo:\nModificar la denominació del Departament de Serveis d'Atenció Ciutadana per la\nde Departament d’Operacions i Processos d’Atenció Especialitzada, i assignar-li les\nfuncions que es detallen a l’annex.\nCrear el Departament de Serveis Presencials, adscrit a la Direcció d’Atenció\nCiutadana, amb les funcions que es detallen als annexos i assignar-li una dotació\ndel lloc de Cap de Departament 1 [40.10.GE.10] del vigent Catàleg de Llocs de\nTreball.\nTraslladar els llocs de treball i les persones que els ocupen, tal com es detalla als\nannexos, per tal d’adaptar-los a les necessitats organitzatives, tot mantenint la\nforma d’ocupació als respectius llocs de treball.\nBarcelona,20 de juny de 2014. L’alcalde, Xavier Trias i Vidal de Llobatera.\n(Ref. 2180/14)\nANNEX 1: DESCRIPCIÓ DE LES FUNCIONS DELS ÒRGANS AFECTATS\nDepartament d’Operacions i Processos d’Atenció Especialitzada\nÒrgan superior immediat: Direcció d’Atenció Ciutadana\nNivell Associat: 26\nMissió:\nDesenvolupament i impuls del model d’atenció ciutadana i dels processos\nd’atenció i coordinació dels serveis d’atenció especialitzada que li siguin\nencomanats.\nFuncions:\n•\nGarantir l’adequació de tots els serveis d’atenció a l’estratègia i les\npolítiques del model d’atenció a la ciutadania definit.\n•\nEstablir i homogeneïtzar els criteris i els processos d’atenció, per al conjunt\ndels canals d’atenció.\n•\nDirigir les operacions de la plataforma multicanal d’informació i atenció i\ntambé les del servei d’atenció diferida.\n•\nSupervisar, avaluar i coordinar els recursos externs destinats a donar\nsuport als serveis d’atenció ciutadana en el seu àmbit de gestió.\nDepartament de Serveis Presencials\nÒrgan superior immediat: Direcció d’Atenció Ciutadana\nNivell Associat: 26\nMissió:\nCoordinació dels diferents serveis d’atenció presencials que li siguin encomanats.\nFuncions:\n•\nDirigir les oficines d’atenció ciutadana dels districtes, l’oficina central\nd’atenció ciutadana, l’oficina de troballes i el grup d’atenció ciutadana de la\noficina d’atenció a les empreses.\n•\nMantenir la coordinació amb altres xarxes d’atenció presencial de\nl’Ajuntament.\n•\nSupervisar, avaluar i coordinar els recursos externs destinats a donar\nsuport als serveis d’atenció ciutadana en el seu àmbit de gestió.\n•\nGarantir l’adequació de tots els serveis d’atenció presencials a l’estratègia i\nles polítiques del model d’atenció a la ciutadania definit.\n\n3975\n\n\f3976\n\nGASETA MUNICIPAL DE BARCELONA\n\n•\n\nNÚM. 21\n\n10-7-2014\n\nImplementar els criteris i els procediments d’atenció definits per al conjunt\ndels canals d’atenció, garantint també l’assoliment dels nivells de qualitat\ndefinits.\n\nANNEX 2: ORGANIGRAMA\nA continuació es detalla gràficament l’organigrama de la Direcció d’Atenció\nCiutadana, a la que es refereix aquest expedient.\nLa concreció es porta a terme per a òrgans dels nivells 28 a 26.\n\nANNEX 3: MOVIMENTS DE PERSONAL\nA continuació, es detallen els moviments de personal en l’àmbit de la Direcció de\nl’Alcaldia, derivats d’aquest expedient:\nS posició\n\nUnitat organitzativa actual\n\nUnitat Organitzativa destí\n\n7006246\n\nDepartament de Serveis d'Atenció Ciutadana\n\nDepartament de Serveis Presencials\n\n7006251\n\nDepartament de Serveis d'Atenció Ciutadana\n\nDepartament de Serveis Presencials\n\n7006269\n\nDepartament de Serveis d'Atenció Ciutadana\n\nDepartament de Serveis Presencials\n\n7006270\n\nDepartament de Serveis d'Atenció Ciutadana\n\nDepartament de Serveis Presencials\n\n7006297\n\nDepartament de Serveis d'Atenció Ciutadana\n\nDepartament de Serveis Presencials\n\n7006523\n\nDepartament de Serveis d'Atenció Ciutadana\n\nDepartament de Serveis Presencials\n\n7006547\n\nDepartament de Serveis d'Atenció Ciutadana\n\nDepartament de Serveis Presencials\n\n7006581\n\nDepartament de Serveis d'Atenció Ciutadana\n\nDepartament de Serveis Presencials\n\n7006582\n\nDepartament de Serveis d'Atenció Ciutadana\n\nDepartament de Serveis Presencials\n\n7006591\n\nDepartament de Serveis d'Atenció Ciutadana\n\nDepartament de Serveis Presencials\n\n7006734\n\nDepartament de Serveis d'Atenció Ciutadana\n\nDepartament de Serveis Presencials\n\n7006737\n\nDepartament de Serveis d'Atenció Ciutadana\n\nDepartament de Serveis Presencials\n\n7006899\n\nDepartament de Serveis d'Atenció Ciutadana\n\nDepartament de Serveis Presencials\n\n7006903\n\nDepartament de Serveis d'Atenció Ciutadana\n\nDepartament de Serveis Presencials\n\n7006904\n\nDepartament de Serveis d'Atenció Ciutadana\n\nDepartament de Serveis Presencials\n\n7006957\n\nDepartament de Serveis d'Atenció Ciutadana\n\nDepartament de Serveis Presencials\n\n7006961\n\nDepartament de Serveis d'Atenció Ciutadana\n\nDepartament de Serveis Presencials\n\n7007730\n\nDepartament de Serveis d'Atenció Ciutadana\n\nDepartament de Serveis Presencials\n\n7007745\n\nDepartament de Serveis d'Atenció Ciutadana\n\nDepartament de Serveis Presencials\n\n7007747\n\nDepartament de Serveis d'Atenció Ciutadana\n\nDepartament de Serveis Presencials\n\n7007754\n\nDepartament de Serveis d'Atenció Ciutadana\n\nDepartament de Serveis Presencials\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nS posició\n\nUnitat organitzativa actual\n\nUnitat Organitzativa destí\n\n7007760\n\nDepartament de Serveis d'Atenció Ciutadana\n\nDepartament de Serveis Presencials\n\n7007762\n\nDepartament de Serveis d'Atenció Ciutadana\n\nDepartament de Serveis Presencials\n\n7007775\n\nDepartament de Serveis d'Atenció Ciutadana\n\nDepartament de Serveis Presencials\n\n7007784\n\nDepartament de Serveis d'Atenció Ciutadana\n\nDepartament de Serveis Presencials\n\n7007789\n\nDepartament de Serveis d'Atenció Ciutadana\n\nDepartament de Serveis Presencials\n\n7007791\n\nDepartament de Serveis d'Atenció Ciutadana\n\nDepartament de Serveis Presencials\n\n7007794\n\nDepartament de Serveis d'Atenció Ciutadana\n\nDepartament de Serveis Presencials\n\n7007797\n\nDepartament de Serveis d'Atenció Ciutadana\n\nDepartament de Serveis Presencials\n\n7007835\n\nDepartament de Serveis d'Atenció Ciutadana\n\nDepartament de Serveis Presencials\n\n7007856\n\nDepartament de Serveis d'Atenció Ciutadana\n\nDepartament de Serveis Presencials\n\n7007857\n\nDepartament de Serveis d'Atenció Ciutadana\n\nDepartament de Serveis Presencials\n\n7007868\n\nDepartament de Serveis d'Atenció Ciutadana\n\nDepartament de Serveis Presencials\n\n7007869\n\nDepartament de Serveis d'Atenció Ciutadana\n\nDepartament de Serveis Presencials\n\n7007979\n\nDepartament de Serveis d'Atenció Ciutadana\n\nDepartament de Serveis Presencials\n\n7008794\n\nDepartament de Serveis d'Atenció Ciutadana\n\nDepartament de Serveis Presencials\n\n7009014\n\nDepartament de Serveis d'Atenció Ciutadana\n\nDepartament de Serveis Presencials\n\n7009023\n\nDepartament de Serveis d'Atenció Ciutadana\n\nDepartament de Serveis Presencials\n\n7009117\n\nDepartament de Serveis d'Atenció Ciutadana\n\nDepartament de Serveis Presencials\n\n7010019\n\nDepartament de Serveis d'Atenció Ciutadana\n\nDepartament de Serveis Presencials\n\n7010093\n\nDepartament de Serveis d'Atenció Ciutadana\n\nDepartament de Serveis Presencials\n\n7010141\n\nDepartament de Serveis d'Atenció Ciutadana\n\nDepartament de Serveis Presencials\n\n7010143\n\nDepartament de Serveis d'Atenció Ciutadana\n\nDepartament de Serveis Presencials\n\n7010621\n\nDepartament de Serveis d'Atenció Ciutadana\n\nDepartament de Serveis Presencials\n\n7010667\n\nDepartament de Serveis d'Atenció Ciutadana\n\nDepartament de Serveis Presencials\n\n7010910\n\nDepartament de Serveis d'Atenció Ciutadana\n\nDepartament de Serveis Presencials\n\n7010912\n\nDepartament de Serveis d'Atenció Ciutadana\n\nDepartament de Serveis Presencials\n\n7011061\n\nDepartament de Serveis d'Atenció Ciutadana\n\nDepartament de Serveis Presencials\n\n7011191\n\nDepartament de Serveis d'Atenció Ciutadana\n\nDepartament de Serveis Presencials\n\n7011193\n\nDepartament de Serveis d'Atenció Ciutadana\n\nDepartament de Serveis Presencials\n\n7011238\n\nDepartament de Serveis d'Atenció Ciutadana\n\nDepartament de Serveis Presencials\n\n7011607\n\nDepartament de Serveis d'Atenció Ciutadana\n\nDepartament de Serveis Presencials\n\n7011638\n\nDepartament de Serveis d'Atenció Ciutadana\n\nDepartament de Serveis Presencials\n\n7012326\n\nDepartament de Serveis d'Atenció Ciutadana\n\nDepartament de Serveis Presencials\n\n7012329\n\nDepartament de Serveis d'Atenció Ciutadana\n\nDepartament de Serveis Presencials\n\n7012348\n\nDepartament de Serveis d'Atenció Ciutadana\n\nDepartament de Serveis Presencials\n\n7012916\n\nDepartament de Serveis d'Atenció Ciutadana\n\nDepartament de Serveis Presencials\n\n7013172\n\nDepartament de Serveis d'Atenció Ciutadana\n\nDepartament de Serveis Presencials\n\n7013237\n\nDepartament de Serveis d'Atenció Ciutadana\n\nDepartament de Serveis Presencials\n\n7013496\n\nDepartament de Serveis d'Atenció Ciutadana\n\nDepartament de Serveis Presencials\n\n7013503\n\nDepartament de Serveis d'Atenció Ciutadana\n\nDepartament de Serveis Presencials\n\n7013514\n\nDepartament de Serveis d'Atenció Ciutadana\n\nDepartament de Serveis Presencials\n\n3977\n\n\f3978\n\nGASETA MUNICIPAL DE BARCELONA\n\nNÚM. 21\n\n10-7-2014\n\nS posició\n\nUnitat organitzativa actual\n\nUnitat Organitzativa destí\n\n7013536\n\nDepartament de Serveis d'Atenció Ciutadana\n\nDepartament de Serveis Presencials\n\n7013663\n\nDepartament de Serveis d'Atenció Ciutadana\n\nDepartament de Serveis Presencials\n\n7013668\n\nDepartament de Serveis d'Atenció Ciutadana\n\nDepartament de Serveis Presencials\n\n7013673\n\nDepartament de Serveis d'Atenció Ciutadana\n\nDepartament de Serveis Presencials\n\n7013679\n\nDepartament de Serveis d'Atenció Ciutadana\n\nDepartament de Serveis Presencials\n\n7014198\n\nDepartament de Serveis d'Atenció Ciutadana\n\nDepartament de Serveis Presencials\n\n7014582\n\nDepartament de Serveis d'Atenció Ciutadana\n\nDepartament de Serveis Presencials\n\n7014835\n\nDepartament de Serveis d'Atenció Ciutadana\n\nDepartament de Serveis Presencials\n\n7014903\n\nDepartament de Serveis d'Atenció Ciutadana\n\nDepartament de Serveis Presencials\n\n7014954\n\nDepartament de Serveis d'Atenció Ciutadana\n\nDepartament de Serveis Presencials\n\n7014984\n\nDepartament de Serveis d'Atenció Ciutadana\n\nDepartament de Serveis Presencials\n\n7015114\n\nDepartament de Serveis d'Atenció Ciutadana\n\nDepartament de Serveis Presencials\n\n7015125\n\nDepartament de Serveis d'Atenció Ciutadana\n\nDepartament de Serveis Presencials\n\n7015137\n\nDepartament de Serveis d'Atenció Ciutadana\n\nDepartament de Serveis Presencials\n\n7015139\n\nDepartament de Serveis d'Atenció Ciutadana\n\nDepartament de Serveis Presencials\n\n7015186\n\nDepartament de Serveis d'Atenció Ciutadana\n\nDepartament de Serveis Presencials\n\n7015272\n\nDepartament de Serveis d'Atenció Ciutadana\n\nDepartament de Serveis Presencials\n\n7015274\n\nDepartament de Serveis d'Atenció Ciutadana\n\nDepartament de Serveis Presencials\n\n7015275\n\nDepartament de Serveis d'Atenció Ciutadana\n\nDepartament de Serveis Presencials\n\n7015292\n\nDepartament de Serveis d'Atenció Ciutadana\n\nDepartament de Serveis Presencials\n\n7015305\n\nDepartament de Serveis d'Atenció Ciutadana\n\nDepartament de Serveis Presencials\n\n7015321\n\nDepartament de Serveis d'Atenció Ciutadana\n\nDepartament de Serveis Presencials\n\n7015347\n\nDepartament de Serveis d'Atenció Ciutadana\n\nDepartament de Serveis Presencials\n\n7015354\n\nDepartament de Serveis d'Atenció Ciutadana\n\nDepartament de Serveis Presencials\n\n7015357\n\nDepartament de Serveis d'Atenció Ciutadana\n\nDepartament de Serveis Presencials\n\n7015359\n\nDepartament de Serveis d'Atenció Ciutadana\n\nDepartament de Serveis Presencials\n\n7015360\n\nDepartament de Serveis d'Atenció Ciutadana\n\nDepartament de Serveis Presencials\n\n7015361\n\nDepartament de Serveis d'Atenció Ciutadana\n\nDepartament de Serveis Presencials\n\n7015366\n\nDepartament de Serveis d'Atenció Ciutadana\n\nDepartament de Serveis Presencials\n\n7015369\n\nDepartament de Serveis d'Atenció Ciutadana\n\nDepartament de Serveis Presencials\n\n7015377\n\nDepartament de Serveis d'Atenció Ciutadana\n\nDepartament de Serveis Presencials\n\n7015384\n\nDepartament de Serveis d'Atenció Ciutadana\n\nDepartament de Serveis Presencials\n\n7015385\n\nDepartament de Serveis d'Atenció Ciutadana\n\nDepartament de Serveis Presencials\n\n7015388\n\nDepartament de Serveis d'Atenció Ciutadana\n\nDepartament de Serveis Presencials\n\n7015410\n\nDepartament de Serveis d'Atenció Ciutadana\n\nDepartament de Serveis Presencials\n\n7015412\n\nDepartament de Serveis d'Atenció Ciutadana\n\nDepartament de Serveis Presencials\n\n7015413\n\nDepartament de Serveis d'Atenció Ciutadana\n\nDepartament de Serveis Presencials\n\n7015415\n\nDepartament de Serveis d'Atenció Ciutadana\n\nDepartament de Serveis Presencials\n\n7015427\n\nDepartament de Serveis d'Atenció Ciutadana\n\nDepartament de Serveis Presencials\n\n7015444\n\nDepartament de Serveis d'Atenció Ciutadana\n\nDepartament de Serveis Presencials\n\n7015464\n\nDepartament de Serveis d'Atenció Ciutadana\n\nDepartament de Serveis Presencials\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nS posició\n\nUnitat organitzativa actual\n\nUnitat Organitzativa destí\n\n7015466\n\nDepartament de Serveis d'Atenció Ciutadana\n\nDepartament de Serveis Presencials\n\n7015507\n\nDepartament de Serveis d'Atenció Ciutadana\n\nDepartament de Serveis Presencials\n\n7015508\n\nDepartament de Serveis d'Atenció Ciutadana\n\nDepartament de Serveis Presencials\n\n7015509\n\nDepartament de Serveis d'Atenció Ciutadana\n\nDepartament de Serveis Presencials\n\n7015510\n\nDepartament de Serveis d'Atenció Ciutadana\n\nDepartament de Serveis Presencials\n\n7015511\n\nDepartament de Serveis d'Atenció Ciutadana\n\nDepartament de Serveis Presencials\n\n7015543\n\nDepartament de Serveis d'Atenció Ciutadana\n\nDepartament de Serveis Presencials\n\n7015595\n\nDepartament de Serveis d'Atenció Ciutadana\n\nDepartament de Serveis Presencials\n\n7015626\n\nDepartament de Serveis d'Atenció Ciutadana\n\nDepartament de Serveis Presencials\n\n7015631\n\nDepartament de Serveis d'Atenció Ciutadana\n\nDepartament de Serveis Presencials\n\n7015632\n\nDepartament de Serveis d'Atenció Ciutadana\n\nDepartament de Serveis Presencials\n\n7015634\n\nDepartament de Serveis d'Atenció Ciutadana\n\nDepartament de Serveis Presencials\n\n7015635\n\nDepartament de Serveis d'Atenció Ciutadana\n\nDepartament de Serveis Presencials\n\n7015691\n\nDepartament de Serveis d'Atenció Ciutadana\n\nDepartament de Serveis Presencials\n\n7015701\n\nDepartament de Serveis d'Atenció Ciutadana\n\nDepartament de Serveis Presencials\n\n7015702\n\nDepartament de Serveis d'Atenció Ciutadana\n\nDepartament de Serveis Presencials\n\n7015703\n\nDepartament de Serveis d'Atenció Ciutadana\n\nDepartament de Serveis Presencials\n\n7015707\n\nDepartament de Serveis d'Atenció Ciutadana\n\nDepartament de Serveis Presencials\n\n7015708\n\nDepartament de Serveis d'Atenció Ciutadana\n\nDepartament de Serveis Presencials\n\n7015721\n\nDepartament de Serveis d'Atenció Ciutadana\n\nDepartament de Serveis Presencials\n\n7015730\n\nDepartament de Serveis d'Atenció Ciutadana\n\nDepartament de Serveis Presencials\n\n7015742\n\nDepartament de Serveis d'Atenció Ciutadana\n\nDepartament de Serveis Presencials\n\n7015751\n\nDepartament de Serveis d'Atenció Ciutadana\n\nDepartament de Serveis Presencials\n\n7015757\n\nDepartament de Serveis d'Atenció Ciutadana\n\nDepartament de Serveis Presencials\n\n7015759\n\nDepartament de Serveis d'Atenció Ciutadana\n\nDepartament de Serveis Presencials\n\n7015766\n\nDepartament de Serveis d'Atenció Ciutadana\n\nDepartament de Serveis Presencials\n\n7015769\n\nDepartament de Serveis d'Atenció Ciutadana\n\nDepartament de Serveis Presencials\n\n7015777\n\nDepartament de Serveis d'Atenció Ciutadana\n\nDepartament de Serveis Presencials\n\n7015787\n\nDepartament de Serveis d'Atenció Ciutadana\n\nDepartament de Serveis Presencials\n\n7015798\n\nDepartament de Serveis d'Atenció Ciutadana\n\nDepartament de Serveis Presencials\n\n7015805\n\nDepartament de Serveis d'Atenció Ciutadana\n\nDepartament de Serveis Presencials\n\n7015807\n\nDepartament de Serveis d'Atenció Ciutadana\n\nDepartament de Serveis Presencials\n\n7015808\n\nDepartament de Serveis d'Atenció Ciutadana\n\nDepartament de Serveis Presencials\n\n7016021\n\nDepartament de Serveis d'Atenció Ciutadana\n\nDepartament de Serveis Presencials\n\n7016592\n\nDepartament de Serveis d'Atenció Ciutadana\n\nDepartament de Serveis Presencials\n\n7016780\n\nDepartament de Serveis d'Atenció Ciutadana\n\nDepartament de Serveis Presencials\n\n7016875\n\nDepartament de Serveis d'Atenció Ciutadana\n\nDepartament de Serveis Presencials\n\n7018573\n\nDepartament de Serveis d'Atenció Ciutadana\n\nDepartament de Serveis Presencials\n\n7020158\n\nDepartament de Serveis d'Atenció Ciutadana\n\nDepartament de Serveis Presencials\n\n7023126\n\nDepartament de Serveis d'Atenció Ciutadana\n\nDepartament de Serveis Presencials\n\n7029569\n\nDepartament de Serveis d'Atenció Ciutadana\n\nDepartament de Serveis Presencials\n\n3979\n\n\f3980\n\nGASETA MUNICIPAL DE BARCELONA\n\nNÚM. 21\n\n10-7-2014\n\nS posició\n\nUnitat organitzativa actual\n\nUnitat Organitzativa destí\n\n7029570\n\nDepartament de Serveis d'Atenció Ciutadana\n\nDepartament de Serveis Presencials\n\n8000892\n\nDepartament de Serveis d'Atenció Ciutadana\n\nDepartament de Serveis Presencials\n\n8000893\n\nDepartament de Serveis d'Atenció Ciutadana\n\nDepartament de Serveis Presencials\n\n8002524\n\nDepartament de Serveis d'Atenció Ciutadana\n\nDepartament de Serveis Presencials\n\n8003904\n\nDepartament de Serveis d'Atenció Ciutadana\n\nDepartament de Serveis Presencials\n\n8006457\n\nDepartament de Serveis d'Atenció Ciutadana\n\nDepartament de Serveis Presencials\n\n8006458\n\nDepartament de Serveis d'Atenció Ciutadana\n\nDepartament de Serveis Presencials\n\n8006811\n\nDepartament de Serveis d'Atenció Ciutadana\n\nDepartament de Serveis Presencials\n\n8007677\n\nDepartament de Serveis d'Atenció Ciutadana\n\nDepartament de Serveis Presencials\n\n8007677\n\nDepartament de Serveis d'Atenció Ciutadana\n\nDepartament de Serveis Presencials\n\n8008121\n\nDepartament de Serveis d'Atenció Ciutadana\n\nDepartament de Serveis Presencials\n\n8008302\n\nDepartament de Serveis d'Atenció Ciutadana\n\nDepartament de Serveis Presencials\n\n8008337\n\nDepartament de Serveis d'Atenció Ciutadana\n\nDepartament de Serveis Presencials\n\n8008513\n\nDepartament de Serveis d'Atenció Ciutadana\n\nDepartament de Serveis Presencials\n\n8008526\n\nDepartament de Serveis d'Atenció Ciutadana\n\nDepartament de Serveis Presencials\n\n8008569\n\nDepartament de Serveis d'Atenció Ciutadana\n\nDepartament de Serveis Presencials\n\n8008570\n\nDepartament de Serveis d'Atenció Ciutadana\n\nDepartament de Serveis Presencials\n\n8008700\n\nDepartament de Serveis d'Atenció Ciutadana\n\nDepartament de Serveis Presencials\n\n8008723\n\nDepartament de Serveis d'Atenció Ciutadana\n\nDepartament de Serveis Presencials\n\n8008729\n\nDepartament de Serveis d'Atenció Ciutadana\n\nDepartament de Serveis Presencials\n\n8008729\n\nDepartament de Serveis d'Atenció Ciutadana\n\nDepartament de Serveis Presencials\n\n8008729\n\nDepartament de Serveis d'Atenció Ciutadana\n\nDepartament de Serveis Presencials\n\n8008861\n\nDepartament de Serveis d'Atenció Ciutadana\n\nDepartament de Serveis Presencials\n\n8008869\n\nDepartament de Serveis d'Atenció Ciutadana\n\nDepartament de Serveis Presencials\n\n8008891\n\nDepartament de Serveis d'Atenció Ciutadana\n\nDepartament de Serveis Presencials\n\n8009030\n\nDepartament de Serveis d'Atenció Ciutadana\n\nDepartament de Serveis Presencials\n\n8009229\n\nDepartament de Serveis d'Atenció Ciutadana\n\nDepartament de Serveis Presencials\n\n8009232\n\nDepartament de Serveis d'Atenció Ciutadana\n\nDepartament de Serveis Presencials\n\n8009234\n\nDepartament de Serveis d'Atenció Ciutadana\n\nDepartament de Serveis Presencials\n\n8009302\n\nDepartament de Serveis d'Atenció Ciutadana\n\nDepartament de Serveis Presencials\n\n8009343\n\nDepartament de Serveis d'Atenció Ciutadana\n\nDepartament de Serveis Presencials\n\n8009378\n\nDepartament de Serveis d'Atenció Ciutadana\n\nDepartament de Serveis Presencials\n\n8009580\n\nDepartament de Serveis d'Atenció Ciutadana\n\nDepartament de Serveis Presencials\n\n8009605\n\nDepartament de Serveis d'Atenció Ciutadana\n\nDepartament de Serveis Presencials\n\n8009605\n\nDepartament de Serveis d'Atenció Ciutadana\n\nDepartament de Serveis Presencials\n\n***\nDecret. L’Alcalde, de conformitat amb l’article 52.2 de la Carta Municipal de\nBarcelona, el que es disposa a l’article 12.3 de la Llei 7/2007, de 12 d’abril, per la\nque s’aprova l’Estatut bàsic de l’empleat públic, i l’art. 304 i següents del Decret\nlegislatiu 2/2003, de 28 d’abril, pel qual s’aprova el Text refós de la Llei municipal i\nde règim local de Catalunya, resol:\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl nomenament com a personal eventual, amb efectes 16 de juny de 2014, del\nSr. Luís Fernando García Egea, subgrup de classificació A1, en el lloc de tècnic/a 2\nde la família Serveis de suport polític – codi 80.20.PO.10, amb complement de\ndestinació de nivell 24, adscrit al Grup Polític Municipal Socialista i amb el règim de\nplena dedicació.\nLa publicació de la present resolució a la Gaseta Municipal als efectes pertinents.\nQue es doni compte de la present resolució al Consell Municipal en la pròxima\nsessió que se celebri.\nBarcelona, 7 de juliol de 2014. L’alcalde, Xavier Trias i Vidal de Llobatera.\n(Ref. 2398/14)\n***\nDecret. L’Alcalde, de conformitat amb l’article 52.2 de la Carta Municipal de\nBarcelona, el que es disposa a l’article 12.3 de la Llei 7/2007, de 12 d’abril, per la\nque s’aprova l’Estatut bàsic de l’empleat públic, i l’art. 304 i següents del Decret\nlegislatiu 2/2003, de 28 d’abril, pel qual s’aprova el Text refós de la Llei municipal i\nde règim local de Catalunya, resol:\nEl nomenament com a personal eventual, amb efectes 16 de juny de 2014, del\nSr. Oriol Bartomeus Bayés, subgrup de classificació A1, en el lloc de tècnic/a 2 de\nla família Serveis de suport polític – codi 80.20.PO.10, amb complement de\ndestinació de nivell 24, adscrit al Grup Polític Municipal Socialista, amb una jornada\nlaboral de 22 hores setmanes en còmput anual.\nLa publicació de la present resolució a la Gaseta Municipal als efectes pertinents.\nQue es doni compte de la present resolució al Consell Municipal en la pròxima\nsessió que se celebri.\nBarcelona, 7 de juliol de 2014. L’alcalde, Xavier Trias i Vidal de Llobatera.\n(Ref. 2399/14)\n\n3981\n\n\f3982\n\nGASETA MUNICIPAL DE BARCELONA\n\nNÚM. 21\n\nPERSONAL\nConcursos i oposicions\nLa Comissió de Govern, actuant per delegació de l’Alcalde, va aprovar en sessió\ncelebrada el 25 de juny de 2014 el següent acord:\nPrimer Procedir novament a l’Obertura del termini de presentació de sol·licituds\nde la convocatòria de promoció interna horitzontal del personal laboral fix a la\ncorresponent categoria funcionarial del procés de promoció interna per a la\nselecció, pel sistema de concurs oposició, de 30 places de la categoria d’Auxiliar\nAdministratiu/va, aprovada mitjançant decret de 5 d’abril de 2011 i publicada en la\nGaseta Municipal núm. 11, de 10 d’abril de 2011, solament per a aquell personal\nlaboral fix de la categoria d’Auxiliar Administratiu/va, de conformitat amb l’Acord\ndel Comitè d’Empresa de l’Ajuntament de Barcelona sobre modificacions de l’article\n11 de l’annex de condicions específiques de personal laboral de 21 de novembre de\n2013. 2n) Els aspirants que en temps i forma ja varen presentar la sol·licitud de\nparticipació al procés restaran exempts de tornar a efectuar-la.\n\nLa Comissió de Govern, actuant per delegació de l’Alcalde, va aprovar en sessió\ncelebrada el 25 de juny de 2014 el següent acord:\n1r) Procedir novament a l’Obertura del termini de presentació de sol·licituds de\nla convocatòria de promoció interna horitzontal del personal laboral fix a la\ncorresponent categoria funcionarial del procés de promoció interna per a la\nselecció, pel sistema de concurs oposició, de 30 places de la categoria de Gestor/a\nd’Administració General, aprovada mitjançant decret de 5 d’abril de 2011 i\npublicada en la Gaseta Municipal núm. 11, de 10 d’abril de 2011, solament per a\naquell personal laboral fix de la categoria de Gestor/a d’Administració General, de\nconformitat amb l’Acord del Comitè d’Empresa de l’Ajuntament de Barcelona sobre\nmodificacions de l’article 11 de l’annex de condicions específiques de personal\nlaboral de 21 de novembre de 2013. 2n) Els aspirants que en temps i forma ja\nvaren presentar la sol·licitud de participació al procés restaran exempts de tornar a\nefectuar-la.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nConcursos de personal\nModificació de les bases de la convocatòria\nConcurs 141/14 (IMEB)\n“Modificar les bases de la convocatòria per a la provisió definitiva per concurs de\nmèrits d’un lloc de treball de Suport 3 de la família professional General (GE)\nadscrit/a al Servei de Recursos Humans de la Direcció de Recursos i Serveis\nGenerals de l’Institut d’Educació (IMEB), publicades a la Gaseta el 30 de juny de\n2014, d’acord amb el estableix l’article 105.2 de la Llei 30/1992, de 26 de\nnovembre, de règim jurídic de les administracions públiques i del procediment\nadministratiu comú, en el sentit següent: En el punt 5 de les bases,\non diu: “Experiència en tramitació d’expedients de personal: nomenaments,\nexcedències, comissions de serveis, compatibilitats, fins a 1 punt”, ha de dir “fins a\n1,5 punts”, i\non diu: “Experiència en atenció i comunicació al personal: atenció incidències,\ninformació i assessorament sobre normativa i acords laborals d’aplicació; redacció\nde propostes de circulars i instruccions, fins a 1 punt”, ha de dir “fins a 1,5 punts”.\n\nBASES GENERALS QUE HAN DE REGIR LA CONVOCATÒRIA DE QUATRE\nCONCURSOS PER A LA PROVISIÓ DE CINC LLOCS DE TREBALL\n(Aprovades per decret de l’Alcaldia)\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\n– Haver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\n– Haver transcorregut un mínim de dos anys des de l'última destinació\nobtinguda per concurs.\nMÈRITS COMUNS A TOTS ELS CONCURSOS\n\n3983\n\n\f3984\n\nGASETA MUNICIPAL DE BARCELONA\n\n1.\n2.\n\n3.\n\n4.\n\nNÚM. 21\n\nAntiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\nGrau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n– Per posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\nNivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n– Pel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n– A aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\nCursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\n\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\nde la proposta de la Junta de Valoració de l'últim concurs en què hagi obtingut la\nplaça.\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs núm. 104/2014-C. Convocatòria per a la provisió definitiva per concurs\nde mèrits d’un lloc de treball de suport 3 de la família professional General (GE)\nadscrit al Departament de Comunicació de la Direcció de Serveis Generals del\nDistricte de l’Eixample (Nivell 18)\nConcurs núm. 105/2014-C. Convocatòria per a la provisió definitiva per concurs\nde mèrits d’un lloc de treball de suport 3 de la família professional General (GE)\nadscrit al Departament de Serveis Jurídics-Secretaria de la Direcció de Serveis\nGenerals del Districte d’Horta-Guinardó. (Nivell 18)\nConcurs núm. 106/2014-C. Convocatòria per a la provisió definitiva per concurs\nde mèrits d’1 lloc de treball de tècnic/A 3 de la família de Serveis de Gestió i\nAdministració (GA) adscrit a la Direcció de Finançament de la Gerència d’Economia,\nEmpresa i Ocupació. (Nivell 22)\nConcurs núm. 107/2014-C. Convocatòria per a la provisió definitiva per concurs\nde mèrits de dos llocs de treball de suport 2 de la família professional General (GE)\nadscrits al Departament de Gestió Operativa de la Direcció de Serveis de Neteja i\nGestió de Residus de la Gerència Adjunta de Medi Ambient i Serveis Urbans. (Nivell\n20)\n\nSuport 3 de la família professional General (GE) adscrit al Departament de\nComunicació de la Direcció de Serveis Generals del Districte de l’Eixample\nConcurs núm. 104/2014-C\nConvocatòria per a la provisió definitiva per concurs de mèrits d’un lloc de\ntreball de suport 3 de la família professional General (GE) adscrit al Departament\nde Comunicació de la Direcció de Serveis Generals del Districte de l’Eixample\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\n\n3985\n\n\f3986\n\nGASETA MUNICIPAL DE BARCELONA\n\nNÚM. 21\n\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\nEs convoca la provisió per concurs de mèrits d’un lloc de treball de Suport 3 de\nla família professional General (GE) adscrit al Departament de Comunicació de la\nDirecció de Serveis Generals del Districte de l’Eixample.\n1. Classificació del lloc convocat\nDenominació:\nSuport 3 (90.30.GE.10 segons catàleg vigent)\nÀmbit funcional:\nSuport\nTipus de lloc:\nSuport\nVinculació:\nFuncionària\nSubgrup d’accés:\nC1, C2\nDestinació:\nNivell 18\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n18 (394,79 € mensuals segons catàleg vigent)\n667 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Suport 3 de la família GE)\n3.1.1 Missió\nRealitzar la gestió integral i/o verificació d’un o més processos administratius o\ndonar suport directe a un comandament o directiu, en les matèries i processos que\nsiguin competència de l’òrgan on presten els seus serveis, d’acord amb les\ndirectrius del superior i la normativa establerta per tal d’aconseguir la resolució\nprevista i l’adequat tractament d’aquests processos en termes d’eficàcia i amb la\nqualitat requerida.\n3.1.2 Funcions\n1. Les funcions bàsiques del lloc són les següents:\n•\nExecutar i integrar un o més processos de naturalesa diversa i/o\nespecialitzada\nde\nl’òrgan\non\nestà\nadscrit,\ncontrolant\nel\nseu\ndesenvolupament.\n•\nElaborar documentació administrativa, sobre el procés o processos sota la\nseva responsabilitat.\n•\nDonar suport administratiu directe a òrgans, per tal de coordinar l’actuació\nd’aquestes amb altres òrgans de la Corporació Municipal o amb altres\nentitats.\n•\nPrestar serveis directes als ciutadans o al personal de la Corporació\nMunicipal, sobre els processos que executa, en el marc de les Competències\ni recursos de l’òrgan on presten servei.\n•\nExercir l’actuació inspectora, si correspon a l’òrgan on presten els seus\nserveis.\n2. Les tasques d’aquest lloc de treball requereixen de la supervisió d’un superior\nsobre el desenvolupament dels processos per tal de validar l’alineament de la seva\ntasca als resultats.\n3. El lloc requereix autonomia per prioritzar processos i tasques i permet escollir\no proposar alternatives dins les directrius fixades.\n4. Les tasques d’aquest lloc de treball requereixen de l’actuació sobre un marc\nnormatiu i/o de processos estandarditzats, dins de l’òrgan on presten els seus\nserveis.\n5. Les tasques d’aquest lloc de treball requereixen de la interacció amb la\nciutadania o amb personal de la Corporació Municipal per informar-los o assistir-los\nsobre els procediments, criteris, serveis i recursos que estan sota la seva\nresponsabilitat.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n6. Aquest lloc de treball requereix d’amplis coneixements sobre els processos\nadministratius que li són assignats.\n3.2. Descripció funcional de l’òrgan al qual està adscrit el lloc (Departament de\nComunicació)\n3.2.1. Funcions\n•\nCoordinació de les actuacions i polítiques en matèria de comunicació del\nDistricte.\n•\nInterlocució amb els mitjans de comunicació, seguint els criteris municipals\nen aquesta matèria.\n•\nOrganització dels actes institucionals en l’àmbit del Districte, en\ncol·laboració, en els casos que correspongui, amb les Direccions Sectorials\nvinculades.\n•\nElaboració de productes de comunicació, senyalització i elements d’imatge\ncorporativa del Districte.\n•\nGestió i manteniment de continguts de la web i la intranet del districte.\n•\nResponsable de vetllar per l’aplicació de la identitat corporativa de\nl’Ajuntament en l’àmbit del Districte.\n•\nGarantir l’adequació de les respostes realitzades al ciutadà seguint el model\nd’atenció al ciutadà definit.\n•\nCoordinació en el procés d’elaboració i integració de la memòria del\ndistricte.\n•\nCol·laborar amb la Direcció que correspongui en l’elaboració d’estudis\nd’opinió i enquestes en l’àmbit del Districte.\n•\nAssoliment dels objectius i compromisos adoptats pels plans municipals i del\nDistricte en l’àmbit de les seves competències.\n•\nGestió i supervisió dels contractes amb empreses dins del seu àmbit\nd’actuació.\n•\nGestió, coordinació i supervisió dels recursos humans i materials assignats.\n•\nIntegració de la prevenció de riscos laborals dins de l’àmbit del seu equip,\nvetllant per al compliment de la normativa i procediments establerts en\naquesta matèria.\n•\nAplicació dels criteris funcionals definits pels sectors de referència.\n•\nTotes aquelles que li siguin atribuïdes per la Direcció en el compliment de\nles seves funcions.\n4. Requisits de participació\n•\nPertànyer al grup C, subgrup C1 (categoria Administrativa) i C2 (categoria\nAuxiliar Administrativa)\n•\nPortar un mínim d’un any de serveis com a funcionari/a de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix podran participar en la present convocatòria aquells/es\ntreballadors/res en règim laboral fix del mateix grup, subgrups i categories\nestablerts en aquesta convocatòria i que actualment pertanyin a una categoria\npròpia del règim funcionarial segons l'acord del Consell Municipal de 21 de\ndesembre de 2012 i 24 de juliol de 2013 i de 20 de desembre de 2013\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit\nd’estar en possessió del certificat de nivell de suficiència de català C1\n(antic C) o superior de la Direcció General de Política Lingüística o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de\nles situacions que s'indiquen a continuació i així ho indiquin\nexpressament a l'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n\n3987\n\n\f3988\n\nGASETA MUNICIPAL DE BARCELONA\n\nNÚM. 21\n\nDisposar dels títols de l’ensenyament reglat no universitari expedits\npel Departament d’Ensenyament d’acord amb les equivalències amb\nels certificats de referència de la Direcció General de Política\nLingüística d’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració,\nen què hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n−\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en redacció de documents, informes i/o memòries, fins a 1,5\npunts.\n− Experiència en treball en coordinació amb altres departaments i/o amb\nagents externs a l'organització (entitats, ciutadans, organitzacions\npúbliques o privades) , fins 1,5 punts.\n− Experiència en l’ús de sistemes d’informació i comunicació amb el ciutadà\n(IRIS, web corporatiu, xarxes socials...), fins a 1,5 punts.\n− Experiència en producció de materials de comunicació, fins a 1,5 punts\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Exercici de valoració de les competències professionals requerides per a\nl’òptim desenvolupament de les funcions del lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Suport 3 de la família professional General\nd’acord amb el Sistema d’Ordenació Municipal (SOM):Compromís professional,\nTreball en equip, Orientació al servei públic, Pensament analític, Flexibilitat i\nobertura al canvi, Autoconfiança, Rigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n6. Junta de valoració\nPresident:\n− Sr. Màxim López Manresa , Gerent del districte de l’Eixample, o persona en\nqui delegui.\nVocals:\n− Sra. Sira Garcia Bosch, Cap Departament de Comunicació del districte de\nl’Eixample, o persona en qui delegui.\n− Sra. Júlia Almansa Díez , Cap Departament de Recursos Interns, o persona\nen qui delegui.\n− Sr. Francesc Martínez Lizán, Tècnic del Departament de Selecció i Promoció\nde la Gerència de Recursos Humans i Organització, o persona en qui\ndelegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de la Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\n3989\n\n\f3990\n\nGASETA MUNICIPAL DE BARCELONA\n\nNÚM. 21\n\nSuport 3 de la família professional General (GE) adscrit al Departament de\nServeis Jurídics-Secretaria de la Direcció de Serveis Generals del Districte\nd’Horta-Guinardó.\nConcurs núm. 105/2014-C\nConvocatòria per a la provisió definitiva per concurs de mèrits d’un lloc de\ntreball de suport 3 de la família professional General (GE) adscrit al Departament\nde Serveis Jurídics-Secretaria de la Direcció de Serveis Generals del Districte\nd’Horta-Guinardó.\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\nEs convoca la provisió per concurs de mèrits d’un lloc de treball de Suport 3 de\nla família professional General (GE) adscrit al Departament de Serveis JurídicsSecretaria de la Direcció de Serveis Generals del Districte d’Horta-Guinardó.\n1. Classificació del lloc convocat\nDenominació:\nSuport 3 (90.30.GE.10 segons catàleg vigent)\nÀmbit funcional:\nSuport\nTipus de lloc:\nSuport\nVinculació:\nFuncionària\nSubgrup d’accés:\nC1, C2\nDestinació:\nNivell 18\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n18 (394,79 € mensuals segons catàleg vigent)\n667 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Suport 3 de la família GE)\n3.1.1 Missió\nRealitzar la gestió integral i/o verificació d’un o més processos administratius o\ndonar suport directe a un comandament o directiu, en les matèries i processos que\nsiguin competència de l’òrgan on presten els seus serveis, d’acord amb les\ndirectrius del superior i la normativa establerta per tal d’aconseguir la resolució\nprevista i l’adequat tractament d’aquests processos en termes d’eficàcia i amb la\nqualitat requerida.\n3.1.2 Funcions\n1. Les funcions bàsiques del lloc són les següents:\n•\nExecutar i integrar un o més processos de naturalesa diversa i/o\nespecialitzada\nde\nl’òrgan\non\nestà\nadscrit,\ncontrolant\nel\nseu\ndesenvolupament.\n•\nElaborar documentació administrativa, sobre el procés o processos sota la\nseva responsabilitat.\n•\nDonar suport administratiu directe a òrgans, per tal de coordinar l’actuació\nd’aquestes amb altres òrgans de la Corporació Municipal o amb altres\nentitats.\n•\nPrestar serveis directes als ciutadans o al personal de la Corporació\nMunicipal, sobre els processos que executa, en el marc de les Competències\ni recursos de l’òrgan on presten servei.\n•\nExercir l’actuació inspectora, si correspon a l’òrgan on presten els seus\nserveis.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n2. Les tasques d’aquest lloc de treball requereixen de la supervisió d’un superior\nsobre el desenvolupament dels processos per tal de validar l’alineament de la seva\ntasca als resultats.\n3. El lloc requereix autonomia per prioritzar processos i tasques i permet escollir\no proposar alternatives dins les directrius fixades.\n4. Les tasques d’aquest lloc de treball requereixen de l’actuació sobre un marc\nnormatiu i/o de processos estandarditzats, dins de l’òrgan on presten els seus\nserveis.\n5. Les tasques d’aquest lloc de treball requereixen de la interacció amb la\nciutadania o amb personal de la Corporació Municipal per informar-los o assistir-los\nsobre els procediments, criteris, serveis i recursos que estan sota la seva\nresponsabilitat.\n6. Aquest lloc de treball requereix d’amplis coneixements sobre els processos\nadministratius que li són assignats.\n3.2. Descripció funcional de l’òrgan al qual està adscrit el lloc (Departament de\nServeis Jurídics-Secretaria)\n3.2.1. Funcions\n•\nAssessorament jurídic als òrgans de govern, consultius, directius i operatius\ndel Districte.\n•\nAssessorament jurídic de les normes internes orgàniques i procedimentals\ndels districtes i informar, en el seu cas.\n•\nRedactar, quan s’escaigui, i informar els convenis i concerts la tramitació\ndels quals estigui atribuïda als Districtes, sense perjudici de l’informe de la\nDirecció de Serveis Jurídics en aquells casos en què resulti procedent la\nseva emissió.\n•\nGestió i tramitació d’expedients d’expropiació forçosa, sense perjudici de la\ntramitació dels recursos administratius, que correspon a la Direcció de\nServeis Jurídics centrals.\n•\nGestió i tramitació de cessions de vial.\n•\nGestió i tramitació dels expedients sancionadors.\n•\nRemissió al Registre Civil de les actes de celebració de matrimoni.\n•\nCustòdia del Registre d’Interessos dels Consellers/es del Districte.\n•\nGestió i tramitació d’expedients de responsabilitat patrimonial per accidents\ni danys del Districte.\n•\nGestió i tramitació d’expedients de reivindicació i defensa dels béns de\nl'Ajuntament del Districte.\n•\nGestió de les al•legacions i dels recursos interposats contra actes i\nresolucions municipals dictats per qualsevol òrgan del districte en exercici\nde les competències delegades, i informar en el seu cas.\n•\nInformar sobre els aspectes jurídics de llicències i inspecció i d’altres actes\nadministratius, quan correspongui.\n•\nInformar sobre les al•legacions presentades en període d’informació pública\nen els expedients relatius a plans, propostes o actuacions que no\nultrapassin l’àmbit territorial del districte, sense perjudici de l’informe de\nServeis Jurídics quan l’òrgan competent sigui central.\n•\nEmetre els informes preceptius respecte els plecs de clàusules\nadministratives particulars en els procediments de contractació del Districte.\n•\nSeguiment de les disposicions normatives, de l’efectivitat del seu\nconeixement i de la seva operativitat al districte.\n•\nAssoliment dels objectius i compromisos adoptats pels plans municipals i del\nDistricte en l’àmbit de les seves competències.\n•\nGestió i supervisió dels contractes amb empreses dins del seu àmbit\nd’actuació.\n•\nInterlocució amb els diferents òrgans jurisdiccionals en les seves relacions\namb el Districte.\n•\nGestió, coordinació i supervisió dels recursos humans i materials assignats.\n•\nIntegració de la prevenció de riscos laborals dins de l’àmbit del seu\ndepartament, vetllant per al compliment de la normativa i procediments\nestablerts en aquesta matèria.\n\n3991\n\n\f3992\n\nGASETA MUNICIPAL DE BARCELONA\n\n•\n•\n•\n\nNÚM. 21\n\nAplicació dels criteris funcionals definits pels sectors de referència. Exercici\nde les funcions amb la coordinació establerta pels Serveis Jurídics en l’àmbit\nde les seves competències.\nExercici de les competències que li siguin delegades.\nTotes aquelles funcions que li siguin atribuïdes per la Direcció en el\ncompliment de les seves funcions i les que li siguin delegades per la\nSecretaria General.\n\n4. Requisits de participació\n•\nPertànyer al grup C, subgrup C1 (categoria Administrativa) i C2 (categoria\nAuxiliar Administrativa)\n•\nPortar un mínim d’un any de serveis com a funcionari/a de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix podran participar en la present convocatòria aquells/es\ntreballadors/res en règim laboral fix del mateix grup, subgrups i categories\nestablerts en aquesta convocatòria i que actualment pertanyin a una categoria\npròpia del règim funcionarial segons l'acord del Consell Municipal de 21 de\ndesembre de 2012 i 24 de juliol de 2013 i de 20 de desembre de 2013\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística o equivalent. Restaran\nexempts d'acreditar els coneixements de llengua catalana en la\nconvocatòria, els i les candidates que es troben en una de les situacions que\ns'indiquen a continuació i així ho indiquin expressament a l'apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en tasques de tramitació, seguiment i resolució de processos\nadministratius en les matèries relacionades amb les funcions del lloc de\ntreball fins a 2 punts.\n− Experiència en gestió i explotació d'aplicacions i programes informàtics\nrelacionats amb el desenvolupament de les funcions del lloc de treball\n(taulell edictes, gaseta municipal,...) fins a 2 punts.\n− Experiència en tramitació, seguiment i processos d'òrgans de govern del\nDistricte fins a 2 punts.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Exercici de valoració de les competències professionals requerides per a\nl’òptim desenvolupament de les funcions del lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Suport 3 de la família professional General\nd’acord amb el Sistema d’Ordenació Municipal (SOM): Compromís professional,\nTreball en equip, Orientació al servei públic, Pensament analític, Flexibilitat i\nobertura al canvi, Autoconfiança, Rigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Carles Mas Lloveras, Gerent del Districte d'Horta-Guinardó, o persona\nen qui delegui.\nVocals:\n− Sra. Montserrat Martínez Riba, Directora de Serveis Generals del Districte\nd'Horta-Guinardó o persona en qui delegui.\n− Sra. Ana Clària Vila, Cap del Departament de Serveis Jurídics-Secretaria del\nDistricte d'Horta-Guinardó, o persona en qui delegui.\n− Sr. Francesc Martínez Lizán, Tècnic del Departament de Selecció i Promoció\nde la Gerència de Recursos Humans i Organització, o persona en qui\ndelegui.\nRepresentant de la Junta de Personal o del Comitè d'Empresa.\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de la Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\n\n3993\n\n\f3994\n\nGASETA MUNICIPAL DE BARCELONA\n\nNÚM. 21\n\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nTècnic/a 3 de la família de Serveis de Gestió i Administració (GA) adscrit a\nla Direcció de Finançament de la Gerència d’Economia, Empresa i\nOcupació.\nConcurs núm. 106/2014-C\nConvocatòria per a la provisió definitiva per concurs de mèrits d’1 lloc de treball\nde tècnic/a 3 de la família de Serveis de Gestió i Administració (GA) adscrit a la\nDirecció de Finançament de la Gerència d’Economia, Empresa i Ocupació.\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\nEs convoca la provisió per concurs de mèrits d’1 lloc de treball de tècnic/a 3 de\nla família de Serveis de Gestió i Administració (GA) adscrit a la Direcció de\nFinançament de la Gerència d’Economia, Empresa i Ocupació.\n1. Classificació del lloc convocat\nDenominació:\nTècnic/a 3 (80.30.GA.90 segons catàleg vigent)\nÀmbit funcional:\nTècnic\nTipus de lloc:\nTècnic\nVinculació:\nFuncionària\nSubgrup d’accés:\nA2\nDestinació:\nNivell 22\nSistema de provisió:\nConcurs de mèrits\nClasse de lloc:\nLloc de promoció\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n22 (509,84 € mensuals segons catàleg vigent)\n797 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Tècnic/a 3 de la família GA)\n3.1.1 Missió\nRealitzar funcions complexes de caràcter tècnic pròpies de la seva família\nprofessional, en les matèries i processos que siguin competència de l’òrgan on\npresten els seus serveis.\n3.1.2 Funcions bàsiques\n•\nDesenvolupar treballs tècnics i estudis de la seva especialitat, sobre les\nmatèries que siguin competència de l’òrgan on presten els seus serveis.\n•\nRedactar informes, dictàmens o propostes de resolució que siguin\ncompetència de l’òrgan on presten els seus serveis, d’acord amb la\nnormativa o els procediments establerts.\n•\nPrestar serveis directes ciutadans i/o usuaris de la Corporació Municipal\ndeterminant mesures i mobilitzant els recursos disponibles, en el marc de\nles competències de l’òrgan on presten els seus serveis.\n•\nAssessorar i donar suport a altres tècnics, en el marc de les Competències i\nrecursos de l’òrgan on presten servei.\n•\nExercir l’actuació inspectora, si correspon a l’òrgan on presten els seus\nserveis.\n1. Aquest tipus de tècnic actua en un àmbit tàctic i amb component tècnic,\nrealitzant tasques complexes de caràcter tècnic, integrades dins de processos\ndefinits, requerint de coneixement de la relació entre diferents processos del seu\nàmbit funcional o família professional.\n2. Requereixen de coneixements en un camp tècnic, científic o especialitzat.\n3. Les tasques d’aquest lloc de treball es desenvolupen habitualment dins d’un\nmarc normatiu i procediments estandarditzat.\n4. Disposen de llibertat per planificar i organitzar el seu temps i rebre supervisió\nsobre els resultats.\n5. Requereixen de la capacitat de comunicació i influència necessària per\ninteractuar amb la ciutadania o amb personal de la Corporació Municipal influint-los\ni donant-los servei en el seu àmbit de competència.\n3.2. Descripció funcional de l’òrgan al qual està adscrit el lloc (Direcció de\nFinançament)\n3.2.1. Missió\nExecució i coordinació de la gestió financera i control econòmic-financer de\nl'Ajuntament de Barcelona i dels organismes públics, empreses municipals,\nconsorcis, fundacions i associacions amb personalitat jurídica participades per\nl’Ajuntament.\n3.2.2. Funcions\n•\nGestionar el deute municipal. Preparar el pla financer consolidat amb\nescenaris plurianuals.\n•\nNegociar amb les entitats financeres i inversores nacionals i estrangeres els\nconvenis de tresoreria, de finançament, de cobertures de risc financer i de\nserveis bancaris.\n•\nGestionar administrativament els crèdits, emprèstits i emissions de deute\npúblic.\n•\nPreparar la informació financera escaient per als mercats financers, pel\nMinisteri d’Hisenda i Administracions Públiques, o l'autoritat que autoritzi les\nemissions públiques de deute o l'endeutament en els mercats\ninternacionals, i per les autoritats que tutelen l'endeutament\n•\nmunicipal i el compliment de la llei d'estabilitat pressupostària.\n•\nConciliar els comptes centralitzats de l'Ajuntament amb els comptes\nbancaris i realitzar la comptabilitat del llibre de caixa.\n\n3995\n\n\f3996\n\nGASETA MUNICIPAL DE BARCELONA\n\n•\n•\n•\n•\n•\n\nNÚM. 21\n\nCoordinar les tresoreries de l'Ajuntament de Barcelona, dels organismes\npúblics i les societats municipals, amb la finalitat de reduir els saldos\nociosos de caixa.\nCoordinar les revisions de la qualificació creditícia del deute municipal.\nProposar a la Gerència del Sector l’adopció d’acords en les matèries pròpies\nde les seves competències.\nRepresentar a la Gerència del Sector, per delegació d’aquesta, en les\nactuacions pròpies de les seves competències.\nQualsevol altra funció similar que li sigui encarregada en les matèries\npròpies de les seves competències.\n\n4. Requisits de participació\n•\nPertànyer al grup A, subgrup A2 de la categoria de Gestor/a d’Administració\nGeneral.\n•\nPortar un mínim d’un any de serveis com a funcionari/a de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix podran participar en la present convocatòria aquells/es\ntreballadors/res en règim laboral fix del mateix grup, subgrups i categories\nestablerts en aquesta convocatòria i que actualment pertanyin a una categoria\npròpia del règim funcionarial segons l'acord del Consell Municipal de 21 de\ndesembre de 2012 i 24 de juliol de 2013 i de 20 de desembre de 2013\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística o equivalent. Restaran\nexempts d'acreditar els coneixements de llengua catalana en la\nconvocatòria, els i les candidates que es troben en una de les situacions que\ns'indiquen a continuació i així ho indiquin expressament a l'apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en el tractament d’informació econòmico-financera, als\nefectes de la Llei d’Orgànica d’Estabilitat Pressupostària i Sostenibilitat\nFinancera, fins a 2 punts.\n− Experiència en la gestió administrativa dels passius financers, fins a 2\npunts.\n− Experiència en l’elaboració i seguiment de plans de tresoreria, fins a 2\npunts.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de TÈCNIC/A 3 de la família professional de Gestió i\nAdministració d’acord amb el Sistema d’Ordenació Municipal (SOM): Compromís\nprofessional, Treball en equip, Orientació al servei públic, Pensament analític,\nRecerca d’informació i actualització de coneixements, Flexibilitat i obertura al\ncanvi, Rigor i organització i Comunicació i influència.\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és d’11,5\npunts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr., Pau Batalla Roldán, Director de Finançament, Gerència d’Economia,\nEmpresa i Ocupació o persona en qui delegui.\nVocals:\n− Sra., Griselda Sánchez, Directora de Programa de Control Econòmic\nFinancer, Direcció de Finançament, Gerència d’Economia, Empresa i\nOcupació.\n− Sr. Francesc Gisbert i Sempere, Cap del Departament d’Administració de la\nGerència d’Economia, Empresa i Ocupació.\n− Sr. Francesc Martínez Lizán, Tècnic del Departament de Selecció de la\nGerència de Recursos Humans i Organització, o persona en qui delegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de la Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\n\n3997\n\n\f3998\n\nGASETA MUNICIPAL DE BARCELONA\n\nNÚM. 21\n\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nSuport 2 de la família professional General (GE) adscrits al Departament\nde Gestió Operativa de la Direcció de Serveis de Neteja i Gestió de Residus\nde la Gerència Adjunta de Medi Ambient i Serveis Urbans.\nConcurs núm. 107/2014-C\nConvocatòria per a la provisió definitiva per concurs de mèrits de dos llocs de\ntreball de suport 2 de la família professional General (GE) adscrits al Departament\nde Gestió Operativa de la Direcció de Serveis de Neteja i Gestió de Residus de la\nGerència Adjunta de Medi Ambient i Serveis Urbans\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\nEs convoca la provisió per concurs de mèrits de dos lloc de treball de SUPORT 2\nde la família professional General (GE) adscrits al Departament de Gestió\nOperativa de la Direcció de Serveis de Neteja i Gestió de Residus de la Gerència\nAdjunta de Medi Ambient i Serveis Urbans.\n1. Classificació dels llocs convocats\nDenominació:\nSuport 2 (90.20.GE.10 segons catàleg vigent)\n\n10-7-2014\n\n\fNÚM. 21\n\n10-7-2014\n\nÀmbit funcional:\nTipus de lloc:\nVinculació:\nSubgrup d’accés:\nDestinació:\nSistema de provisió:\nClasse de lloc:\nEls llocs de treball objecte\n2. Esquema retributiu\nDestinació:\nComplement específic:\n\nGASETA MUNICIPAL DE BARCELONA\n\nSuport\nSuport\nFuncionària\nC1\nNivell 20\nConcurs de mèrits\nLloc de promoció\nde la present convocatòria tenen jornada ordinària.\n20 (439,70 € mensuals segons catàleg vigent)\n792 € mensuals segons catàleg vigent\n\n3. Descripció funcional\n3.1. Descripció funcional dels llocs convocats (Suport 2 de la família GE)\n3.1.1 Missió\nRealitzar la gestió integral o supervisió d’un o més processos administratius, en\nles matèries i processos que siguin competència de l’òrgan on presten els seus\nserveis, d’acord amb la normativa establerta i amb la supervisió d’un superior.\n3.1.2 Funcions bàsiques\n1. Les funcions bàsiques dels llocs de treball són:\n•\nExecutar i integrar un o més processos de naturalesa diversa i/o\nespecialitzada\nde\nl’òrgan\non\nestà\nadscrit,\ncontrolant\nel\nseu\ndesenvolupament.\n•\nElaborar documentació administrativa, sobre el procés o processos sota la\nseva responsabilitat.\n•\nParticipar en la programació, planificació i control del procés o processos\nsota la seva responsabilitat, proposant alternatives.\n•\nPrestar serveis directes als ciutadans o al personal de la Corporació\nMunicipal, sobre els processos que executa, en el marc de les Competències\ni recursos de l’òrgan on presten servei.\n•\nExercir l’actuació inspectora, si correspon a l’òrgan on presten els seus\nserveis.\n2. Les tasques d’aquest lloc de treball requereixen de la supervisió periòdica\nd’un superior sobre els resultats dels processos per tal de validar l’alineament de la\nseva tasca.\n3. El lloc requereix d’autonomia per prioritzar processos i tasques dins de les\ndirectrius establertes.\n4. Les tasques d’aquest lloc de treball requereixen de l’actuació sobre un marc\nnormatiu i/o de processos estandarditzats i diversificats, dins de l’òrgan on presten\nels seus serveis.\n5. Les tasques d’aquest lloc de treball requereixen de la interacció amb la\nciutadania o amb personal de la Corporació Municipal per informar-los o assistir-los\nsobre els procediments, criteris, serveis i recursos que estan sota la seva\nresponsabilitat.\n6. Aquest lloc de treball requereix de coneixements específics i experiència sobre\nels processos tècnics i administratius diversos en l’àmbit de la seva responsabilitat.\n3.2. Descripció funcional de l’òrgan al qual estan adscrits els llocs (Departament\nde Gestió Operativa)\n3.2.1 Missió\nCoordinació de les contractes de les diferents zones de neteja urbana, de\nrecollida domiciliaria així com de la resta de contractes de la Direcció. Coordinació\nde les actuacions de la Gerència amb: l'Institut de Parcs i Jardins, amb els\nDistrictes i amb la resta d'òrgans municipals. Gestió de Plans de Millora.\n3.2.2. Funcions\n•\nSupervisar, controlar i planificar les activitats desenvolupades pels\nadjudicataris d’acord amb les condicions de les contractes, en relació a la\ngestió dels serveis de neteja viària i recollida de residus (recollida en\ncontenidors, recollida pneumàtica i altres contractes operatius).\n•\nPlanificació i control de les activitats a realitzar pels responsables de zona.\n\n3999\n\n\f4000\n\nGASETA MUNICIPAL DE BARCELONA\n\n•\n•\n•\n•\n•\n•\n•\n•\n\nNÚM. 21\n\nConfeccionar alternatives i plans operatius per tal d’assolir els objectius\nfixats per la Direcció de Serveis.\nCoordinar, amb la resta de Serveis, aquelles actuacions que els afectin de\nforma global o puntual.\nInformes i propostes de caràcter tècnic i econòmic per a la contractació dels\nserveis i per l’adquisició de materials.\nControl sobre la certificació dels treballs executats.\nControl i supervisió dels contractes dels serveis de la Direcció.\nAnalitzar els costos de funcionament i proposar preus unitaris pels nous\nserveis.\nRevisió i actualització, en el seu cas, dels plans tècnics de neteja urbana.\nParticipar, com a Cap de Guàrdia, en el sistema rotatori.\n\n4. Requisits de participació\n•\nPertànyer al grup C, subgrup C1 (categoria Administrativa)\n•\nPortar un mínim d’un any de serveis com a funcionari/a de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix, podran participar en la present convocatòria aquells/es\ntreballadors/res de l’Ajuntament de Barcelona en règim laboral fix del mateix grup,\nsubgrups i categories establerts en aquesta convocatòria sempre i quan la seva\ncategoria estigui inclosa en les declarades funcionarials en virtut dels acords del\nConsell Municipal de 21 de desembre de 2012, de 24 de juliol de 2013 i 20 de\ndesembre de 2013.\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística o equivalent. Restaran\nexempts d'acreditar els coneixements de llengua catalana en la\nconvocatòria, els i les candidates que es troben en una de les situacions que\ns'indiquen a continuació i així ho indiquin expressament a l'apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en gestió de serveis d’empreses externalitzades 2 punts.\n− Experiència en tasques de tramitació, seguiment i resolució de processos\nadministratius i tècnics-administratius en matèries relacionades amb les\nfuncions del lloc de treball 2 punts.\n− Experiència en atenció a clients interns i externs 2 punts.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Exercici de valoració de les competències professionals requerides per a\nl’òptim desenvolupament de les funcions del lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Suport 3 de la família professional General\nd’acord amb el Sistema d’Ordenació Municipal (SOM):Compromís professional,\nTreball en equip, Orientació al servei públic, Pensament analític, Flexibilitat i\nobertura al canvi, Autoconfiança, Rigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Carlos Vàzquez Gonzalez- Román, Departament de Gestió de Residus de\nla Gerència Adjunta de Medi Ambient i Serveis Urbans o persona en qui\ndelegui.\nVocals:\n− Sr. Alfons Bocchetto Bruse, Departament de Gestió Operativa de la\nGerència Adjunta de Medi Ambient i Serveis Urbans o persona en qui\ndelegui.\n− Sr. Josep Ballesteros Rosell, Departament de Selecció i Formació d’Hàbitat\nUrbà o persona en qui delegui.\n− Jose M. Martínez de Eulate i Garralda, Departament de Selecció i Promoció\nde la Gerència de Recursos Humans i Organització o persona en qui delegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de la Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\n\n4001\n\n\f4002\n\nGASETA MUNICIPAL DE BARCELONA\n\nNÚM. 21\n\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nBASES GENERALS QUE HAN DE REGIR LA CONVOCATÒRIA D’UN CONCURS\nPER A LA PROVISIÓ D’UN LLOC DE TREBALL DE L’INSTITUT DE CULTURA\nDE BARCELONA\n(Aprovades per decret de l’Alcaldia)\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\n\n10-7-2014\n\n\fNÚM. 21\n\n10-7-2014\n\n–\n–\n\nGASETA MUNICIPAL DE BARCELONA\n\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\nHaver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\nHaver transcorregut un mínim de dos anys des de l'última destinació\nobtinguda per concurs.\n\nMÈRITS COMUNS A TOTS ELS CONCURSOS\n5.\n6.\n\n7.\n\n8.\n\nAntiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\nGrau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n– Per posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\nNivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n– Pel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n– A aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\nCursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\n\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\n\n4003\n\n\f4004\n\nGASETA MUNICIPAL DE BARCELONA\n\nNÚM. 21\n\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\nde la proposta de la Junta de Valoració de l'últim concurs en què hagi obtingut la\nplaça.\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs núm. 15/14. Un lloc de treball de GESTOR/A DE PROJECTE 1 de la\nfamília General (GE) adscrit a la Gerència de l’Institut de Cultura de Barcelona.\n(Nivell 26)\nGestor/a de projecte 1 de la família General (GE) adscrit a la Gerència de\nl’Institut de Cultura de Barcelona.\nConcurs núm. 15/14.\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEs convoca la provisió per concurs de mèrits d’un lloc de treball de Gestor/a de\nProjecte 1 de la família General (GE), adscrit a la Gerència de l’Institut de Cultura\nde Barcelona.\n1. Classificació del lloc convocat\nDenominació:\nGestor/a de Projecte 1 (70.10.GE.10 segons catàleg\nvigent)\nÀmbit funcional:\nTècnic\nTipus de lloc:\nGestió de Projectes\nVinculació:\nFuncionària\nSubgrup d’accés:\nA1 i A2\nDestinació:\nNivell 26\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n26 (698,20 €/mensuals segons catàleg vigent)\n1.217 €/mensuals segons catàleg vigent\n\n3. Descripció funcional\n3.1. Descripció funcional del lloc convocat (Gestor/a de Projecte 1 de la família\nde GE)\n3.1.1 Missió\nDirigir programes o projectes, planificant, organitzant i coordinant la seva\nactivitat i els recursos econòmics, tècnics i humans assignats, per tal de complir\namb els objectius i resultats en el termini, qualitat i cost previst.\nAquest lloc actua en un marc d’alta complexitat tècnica, de recursos i d’impacte\norganitzatiu.\n3.1.2 Funcions bàsiques\n1. Les funcions bàsiques del lloc de treball són:\n•\nDirigir la definició, planificació, execució i supervisió dels programes i\nprojectes dins l’òrgan on presta els seus serveis.\n•\nDirigir programes i projectes desenvolupats per externs, dins de l’òrgan on\npresten els seus serveis.\n•\nDonar impuls als programes i projectes i coordinar les actuacions del\nrecursos humans i materials assignats adaptant els mitjans personals i\nmaterials disponibles a la programació establerta.\n•\nCol·laborar amb altres unitats de l’organització territorial i altres òrgans per\na definir criteris tècnics que siguin d’aplicació als projectes.\n2. Dirigeix projectes amb un volum de recursos tècnics, econòmics i humans\nelevat i/o amb un impacte dins de l’organització per la influència tècnica de la\nfunció o per la criticitat del servei que presta. Actua en un àmbit tàctic amb cert\ncomponent estratègic, adaptant i traduint polítiques i estratègies a projectes\noperatius que requereixen noves solucions o noves alternatives d’actuació.\n3. Les tasques d’aquest lloc de treball no requereixen de supervisió propera i\ndisposen de llibertat d’actuació.\n4. Les tasques d’aquest lloc de treball no es desenvolupen necessàriament en un\nmarc normatiu o de processos estandarditzats. En cas d’existir, requereixen la\nseva interpretació.\n5. Les tasques d’aquest lloc de treball requereixen de la interacció amb la\nciutadania o amb personal de la Corporació Municipal per informar-los o assistir-los\nsobre els desenvolupament dels programes o projectes de l’òrgan on presten els\nseus serveis. De la mateixa manera es requereix de la relació amb agents externs i\naltres operadors per dur a terme el control d’encàrrecs i col·laboració externa.\nPoden representar tècnicament a la Corporació Municipal en les relacions amb\nentitats internes i externes.\n6. Aquest lloc de treball requereix de la competència tècnica d’una llicenciatura,\nenginyeria o arquitectura superior o d’una diplomatura o grau vinculada al seu\nàmbit professional, amb coneixements específics en els processos i sistemàtica de\n\n4005\n\n\f4006\n\nGASETA MUNICIPAL DE BARCELONA\n\nNÚM. 21\n\ntreball de la Corporació Municipal. El lloc no requereix el comandament de\npersones, però comporta la supervisió de tasques realitzades per altres tècnics o\nserveis externs, a l’òrgan on presten els seus serveis.\n3.2. Descripció funcional de l’òrgan al qual està adscrit el lloc (Gerència)\n3.2.1. Missió\nDesenvolupar, de forma directa i descentralitzada, els diferents serveis i àrees\nd’actuació cultural de la ciutat, assumint la gestió i realització dels serveis a través\ndels diferents departament i direccions d’aquest ens.\n3.2.2. Funcions\n•\nExercici efectiu de les facultats de representació, administració i gestió\nordinària de l’Institut de Cultura de Barcelona, de conformitat amb el que es\ndisposa en els seus Estatuts.\n•\nInformar al Consell d’Administració i al president de la seva actuació i dels\nassumptes que concerneixin a la gestió de l’Institut de Cultura de\nBarcelona.\n•\nExecutar puntualment els acords del Consell d’Administració, sense\nprejudici de la supervisió del president.\n•\nAtorgar els permisos i llicències que corresponguin dins de l’àmbit\nd’actuació de l’Institut de Cultura de Barcelona.\n•\nDesenvolupar l’estructura organitzativa de personal d’acord amb els criteris\ngenerals establerts pel Consell d’Administració.\n•\nLa prefectura superior de tots els serveis, obres i dependències, assumintne la direcció, l’impuls i la inspecció.\n•\nContractació del personal i determinar la seva retribució dins els acords\nadoptats pel Consell d’Administració i en els termes dels estatuts i les\ndisposicions legals d’aplicació.\n•\nDisposar la sanció del personal laboral, i fins i tot el seu acomiadament si\ns’escau, així com exercir la potestat disciplinària sobre el personal\nfuncionari, en els termes legalment previstos.\n•\nExercir la potestat sancionadora quan aquesta sigui atribuïda a l’Institut per\nla normativa vigent.\n•\nExercir les accions i les recursos judicials o administratius que\ncorresponguin a l’Institut en defensa dels seus drets i interessos amb\ncaràcter ordinari o urgent, sense perjudici de la ratificació posterior per part\ndel Consell d’Administració.\n•\nExercir la potestat de recaptació dels ingressos de dret públic atribuïts a\nl’Institut de Cultura de Barcelona.\n•\nExercir les altres funcions que li atribueixin aquests Estatuts i les que li\ndelegui el Consell d’Administració o el president.\n4. Requisits de participació\n•\nPertànyer al grup A, subgrup A1 (totes les categories) o bé pertànyer al\ngrup A, subgrup A2 (totes les categories).\n•\nPortar un mínim d’un any de serveis com a funcionari/a de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix, podran participar en la present convocatòria aquells/es\ntreballadors/res de l’Ajuntament de Barcelona en règim laboral fix del mateix grup,\nsubgrups i categories establerts en aquesta convocatòria sempre i quan la seva\ncategoria estigui inclosa en les declarades funcionarials en virtut dels acords del\nConsell Municipal de 21 de desembre de 2012, de 24 de juliol de 2013 i de 20 de\ndesembre de 2013.\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística o equivalent. Restaran\nexempts d'acreditar els coneixements de llengua catalana en la\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nconvocatòria, els i les candidates que es troben en una de les situacions que\ns'indiquen a continuació i així ho indiquin expressament a l'apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en la direcció i supervisió de projectes en qualsevol\n− àmbit de l’administració pública fins a 2 punts\n− Experiència en la coordinació d’agents interns i externs durant l’execució\nd’un programa o projecte, coordinació de taules o òrgans transversals fins a\n2 punts\n− Experiència en la planificació i posada en marxa de nous programes o\nserveis fins a 2 punt\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de GESTOR/A DE PROJECTE 1 de la família\nprofessional General d’acord amb el Sistema d’Ordenació Municipal (SOM):\nCompromís professional, Treball en equip, Orientació al servei públic, Pensament\nanalític, Recerca d’informació i actualització de coneixements, Flexibilitat i obertura\nal canvi, Rigor i organització i Comunicació i influència i Lideratge i\ndesenvolupament.\n\n4007\n\n\f4008\n\nGASETA MUNICIPAL DE BARCELONA\n\nNÚM. 21\n\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és d’11,5\npunts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sra. Marta Clari i Padrós, Gerent de l’Institut de Cultura de Barcelona o\npersona en qui delegui.\nVocals:\n− Sra. Isabel Balliu i Badia, directora de Recursos o persona en qui delegui.\n− Sra. Margarita Muñoz i Guillén, cap del Departament de Recursos Humans o\npersona en qui delegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud al Registre de\nl’Institut de Cultura de Barcelona, Rambla 99 planta 4a., de dilluns a divendres de\n08:15 a 14h.\nTambé es podrà presentar la sol·licitud al Registre General o a qualsevol dels\nregistres desconcentrats de l’Ajuntament, fent servir necessàriament el model de\nsol·licitud i currículum vitae normalitzat que es poden descarregar des del portal\ninformatiu de CONCURSOS de l’apartat de “Recursos Humans” de la Intranet\nMunicipal.\nEl termini de presentació d’instàncies és de 15 dies hàbils a comptar a partir del\ndia següent a la publicació de les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nBASES GENERALS QUE HAN DE REGIR LA CONVOCATÒRIA DE DOS\nCONCURSOS PER A LA PROVISIÓ DE DOS LLOCS DE TREBALL DE\nL’INSTITUT MUNICIPAL D’HISENDA\n(Aprovades per decret de l’Alcaldia)\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\n– Haver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\n– Haver transcorregut un mínim de dos anys des de l'última destinació\nobtinguda per concurs.\nMÈRITS COMUNS A TOTS ELS CONCURSOS\n9.\n\nAntiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\n10. Grau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n– Per posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\n11. Nivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n– Pel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n– A aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\n\n4009\n\n\f4010\n\nGASETA MUNICIPAL DE BARCELONA\n\nNÚM. 21\n\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\n12. Cursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\nde la proposta de la Junta de Valoració de l'últim concurs en què hagi obtingut la\nplaça.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs número 157/14. Convocatòria per a la provisió definitiva per concurs de\nmèrits d’un lloc de treball de cap de secció 1 de la família professional General\n(GE) adscrits al Departament de Relacions amb el Contribuent de l’Institut\nMunicipal d’Hisenda. (Nivell 24)\nConcurs número 158/14. Convocatòria per a la provisió definitiva per concurs de\nmèrits d’un lloc de treball de suport 3 de la família professional General (GE)\nadscrit al Departament d’Administració d’Ingressos i Comptabilitat de l’Institut\nMunicipal d’Hisenda. (Nivell 18)\nCap de secció 1 de la família professional General (GE) adscrits al\nDepartament de Relacions amb el Contribuent de l’Institut Municipal\nd’Hisenda.\nConcurs número 157/14\nConvocatòria per a la provisió definitiva per concurs de mèrits d’un lloc de\ntreball de cap de secció 1 de la família professional General (GE) adscrits al\nDepartament de Relacions amb el Contribuent de l’Institut Municipal d’Hisenda.\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\nEs convoca la provisió per concurs de mèrits d’un lloc de treball de Cap de\nSecció 1 de la família professional General (GE) adscrit al Departament de\nRelacions amb el Contribuent de l’Institut Municipal d’Hisenda.\n1. Classificació del lloc convocat\nDenominació:\nCap de Secció 1 (50.10.GE.10 segons catàleg vigent)\nÀmbit funcional:\nComandament\nTipus de lloc:\nCap de Secció\nVinculació:\nFuncionària\nSubgrup d’accés:\nA1 / A2\nDestinació:\nNivell 24\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n24 (582,92 € mensuals segons catàleg vigent)\n1.019 € mensuals segons catàleg vigent.\n\n3. Descripció funcional\n3.1. Descripció funcional del lloc convocat (Cap de Secció 1 de la família GE)\n3.1.1. Missió\nCoordinar i supervisar equips especialitzats que es responsabilitzen d’un o més\nprogrames i processos tècnics d’un servei integrat, d’acord amb les directrius del\ncap, la normativa establerta i les necessitats plantejades per tal de d’aconseguir\nl’adequat desplegament i resolució d’aquests programes i processos en termes\nd’eficàcia i qualitat.\n3.1.2. Funcions\n1. Les funcions bàsiques del lloc de treball son:\n\n4011\n\n\f4012\n\nGASETA MUNICIPAL DE BARCELONA\n\nNÚM. 21\n\nDissenyar i realitzar el desenvolupament de la programació de l‘equip de\ntècnics i professionals en el marc d’actuació fixat i sota les directrius de\nl‘òrgan superior on esta adscrit l’equip o centre prestador de serveis.\n•\nCoordinar els recursos humans adscrits al centre o equip, i gestionar els\nrecursos econòmics assignats.\n•\nRealitzar el seguiment i control de la prestació de serveis.\n2. Integra totes les activitats o processos que constitueixen una funció o servei\ncomplet. Habitualment coordina un equip de persones amb perfil tècnic i\nespecialitzat, requerint així d’una alta capacitat de comunicació i influència per\ndesenvolupar-lo i motivar-lo i d’un coneixement especialitzat de la funció o servei.\n3. Les tasques d’aquest lloc de treball requereixen de supervisió i disposen de\ncerta llibertat d’actuació. La coordinació es duu a terme mitjançant informes de\ngestió i anàlisi d’indicadors o a través de les reunions periòdiques establertes.\n4. Les tasques d’aquest lloc de treball es desenvolupen en un marc normatiu o\nde processos estandarditzats.\n5. Les tasques d’aquest lloc de treball requereixen de la interacció amb la\nciutadania o amb personal de la Corporació Municipal per informar-los o assistir-los\nsobre els procediments, serveis i recursos que siguin competència de l’òrgan on\npresten els seus serveis. De la mateixa manera es requereix de la relació amb\nproveïdors externs i altres operadors per dur a terme el control de serveis fruit de\ncontractes, convenis o altres sistemes de col·laboració. Poden representar\ntècnicament a la Corporació Municipal en les relacions amb entitats internes i\nexternes.\n6. Aquest lloc de treball requereixen d’un profund coneixement sobre una àmplia\nvarietat de procediments i poden contribuir a la seva millora a través de propostes\ni de la competència tècnica d’una llicenciatura, enginyeria o arquitectura superior o\nmitjana, amb coneixements específics en els processos i sistemàtica de treball. El\nlloc requereix de capacitat de coordinació d’equips.\n3.2. Descripció funcional de l’òrgan al qual està adscrit el lloc (Departament de\nRelacions amb el Contribuent)\n3.2.1. Funcions\n•\nDissenyar, impulsar i coordinar els serveis d'atenció al contribuent i a\nl’infractor.\n•\nTransmetre les directrius necessàries amb la finalitat de garantir\nl’homogeneïtat de les actuacions i la unitat de criteri.\n•\nProposar les modificacions necessàries en la web de l’Institut Municipal\nd’Hisenda i de l’Ajuntament, en relació als tributs, preus públics i sancions\ngestionades per l’Institut.\n•\nElaborar les instruccions necessàries pels serveis d’atenció presencial de\nl’Institut Municipal d’Hisenda i assegurar la seva adaptació per a les oficines\nd’atenció al ciutadà dels districtes i la plataforma d’atenció telefònica.\n•\nElaborar anualment la proposta de Guia del contribuent.\n•\nResoldre les incidències que plantegi la funció de registre i certificats.\n•\nCrear i mantenir els models d’impresos que s’envien als ciutadans i a les\nempreses.\n•\n\n5. Requisits de participació\n•\nPertànyer al grup A, subgrup A1 o A2.\n•\nPortar un mínim d’un any de serveis com a funcionari/a de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix, podran participar en la present convocatòria aquells/es\ntreballadors/res de l’Ajuntament de Barcelona en règim laboral fix del mateix grup,\nsubgrups i categories establerts en aquesta convocatòria sempre i quan la seva\ncategoria estigui inclosa en les declarades funcionarials en virtut dels acords del\nConsell Municipal de 21 de desembre de 2012, de 24 de juliol de 2013 i 20 de\ndesembre de 2013.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística o equivalent. Restaran\nexempts d'acreditar els coneixements de llengua catalana en la\nconvocatòria, els i les candidates que es troben en una de les situacions que\ns'indiquen a continuació i així ho indiquin expressament a l'apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n•\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− En el manteniment i actualització de webs que incorporin tramitació\ntelemàtica, especialment de tràmits relacionats amb la gestió tributària.\nEn el coneixement dels diferents canals d’atenció als contribuents (\npresencial, telefònic, telemàtic, registre ) fins a 1,5 punts.\n− En la utilització i el coneixement d’aplicacions informàtiques,\nespecialment les requerides per al lloc de treball convocat ( IRIS, Itaca,\nHost, SAP, Ariadna, Dreamweaver, MiddleOffice, Photoshop, Sitefactory,\nWord, AcrobatX, power point, portal de tràmits...) fins a 1,5 punts.\n− En la tramitació i/o coneixement dels tributs i sancions municipals (\ntrànsit i civisme ) fins a 1,5 punts.\n− En gestió i coordinació d’equips de treball, fins a 1,5 punts.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n\n4013\n\n\f4014\n\nGASETA MUNICIPAL DE BARCELONA\n\nNÚM. 21\n\n4. Exercici de valoració de les competències professionals requerides per a\nl’òptim desenvolupament de les funcions del lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de cap de secció 1 de la família professional General\n(GE) d’acord amb el Sistema d’Ordenació Municipal (SOM): Compromís\nprofessional, Treball en equip, Orientació al servei públic, Pensament analític,\nFlexibilitat i obertura al canvi, Autoconfiança, Empatia, Lideratge i\ndesenvolupament i Direcció de persones.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Antoni Rodríguez Sivera, Gerent de l’Institut Municipal d’Hisenda, o\npersona en qui delegui.\nVocals:\n− Rafael Olañeta Fernández Grande, Director de Serveis de Relacions amb els\nContribuents i Reclamacions, o persona en qui delegui.\n− Sra. Victoria Alumà Clar, Cap del Departament de Relacions amb el\nContribuent, o persona en qui delegui.\n− Sr. Santos Martínez Sequí, Cap de Recursos Humans, qui actua també com\na Secretari, o persona en qui delegui.\nRepresentant de la Junta de Personal o del Comitè d’Empresa.\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de la Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals\n\nSuport 3 de la família professional General (GE) adscrit al Departament\nd’Administració d’Ingressos i Comptabilitat de l’Institut Municipal\nd’Hisenda.\nConcurs número 158/14\nConvocatòria per a la provisió definitiva per concurs de mèrits d’un lloc de\ntreball de suport 3 de la família professional General (GE) adscrit al Departament\nd’Administració d’Ingressos i Comptabilitat de l’Institut Municipal d’Hisenda.\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012 i de\n24 de juliol de 2013.\nEs convoca la provisió per concurs de mèrits d’un lloc de treball de Suport 3 de\nla família professional General (GE) adscrit al Departament d’Administració\nd’Ingressos i Comptabilitat de l’Institut Municipal d’Hisenda.\n1. Classificació del lloc convocat\nDenominació:\nSuport 3 (90.30.GE.10 segons catàleg vigent)\nÀmbit funcional:\nSuport\nTipus de lloc:\nSuport\nVinculació:\nFuncionària\nSubgrup d’accés:\nC1,C2\nDestinació:\nNivell 18\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n18 (394,79 € mensuals)\n667 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Suport 3 de la família GE)\n3.1.1. Missió\nRealitzar la gestió integral i/o verificació d’un o més processos administratius o\ndonar suport directe a un comandament o directiu, en les matèries i processos que\nsiguin competència de l’òrgan on presten els seus serveis, d’acord amb les\ndirectrius del superior i la normativa establerta per tal d’aconseguir la resolució\nprevista i l’adequat tractament d’aquests processos en termes d’eficàcia i amb la\nqualitat requerida.\n3.1.2. Funcions bàsiques\n1. Les funcions bàsiques del lloc de treball són:\n\n4015\n\n\f4016\n\nGASETA MUNICIPAL DE BARCELONA\n\nNÚM. 21\n\nExecutar i integrar un o més processos de naturalesa diversa i/o\nespecialitzada\nde\nl’òrgan\non\nestà\nadscrit,\ncontrolant\nel\nseu\ndesenvolupament.\n•\nElaborar documentació administrativa, sobre el procés o processos sota la\nseva responsabilitat.\n•\nDonar suport administratiu directe a òrgans, per tal de coordinar l’actuació\nd’aquestes amb altres òrgans de la Corporació Municipal o amb altres\nentitats.\n•\nPrestar serveis directes als ciutadans o al personal de la Corporació\nMunicipal, sobre els processos que executa, en el marc de les competències\ni recursos de l'òrgan on presten servei.\n•\nExercir l’actuació inspectora, si correspon a l’òrgan on presten els seus\nserveis.\n3.2. Descripció funcional de l’òrgan al qual està adscrit el lloc (Departament\nd’Administració d’Ingressos i Comptabilitat)\n3.2.1. Funcions\n•\nSeguiment permanent del flux d'ingressos provinents dels diferents tributs,\npreus públics i multes i per les diverses situacions de cobraments.\n•\nQuadre dels ingressos a Intervenció amb l'aplicació comptable\ncorresponent.\n•\nInformar al Sistema Integrat de Gestió Econòmica Financera (SIGEF) de\ntotes les actuacions en matèria de gestió tributària que tenen incidència\neconòmica.\n•\nTancament mensual de l'estat d'execució d'ingressos i quadre amb la\ncomptabilitat central.\n•\nManteniment de les taules d'operacions dels sistema que afecten a\ncomptabilitat.\n•\nRelacions amb les entitats financeres en temes referents a la recaptació.\n•\nSeguiment i control dels comptes extrapressupostaris no aplicats a la\ncomptabilitat: fraccionaments, embargaments, incidències.\n•\nControl i conformitat de les comissions bancàries.\n•\nControl, custòdia i devolució d'avals i garanties.\n•\nControl i supervisió de la Caixa.\n•\nTramitació i comptabilització d'expedients de falències.\n•\n\n4. Requisits de participació\n•\nPertànyer al grup C, subgrup C1 ó C2 de les categories Administrativa i\nAuxiliar Administrativa.\n•\nPortar un mínim d’un any de serveis com a funcionari/a de carrera (*) de la\nplantilla de l’Ajuntament de Barcelona i/o dels organismes autònoms\nadherits a l’Acord regulador de les condicions de treball dels empleats\npúblics de l’Ajuntament de Barcelona, i no pertànyer a les classes de\nGuàrdia Urbana ni del Servei de Prevenció i Extinció d’Incendis i Salvament\n(SPEIS).\n(*) Així mateix, podran participar en la present convocatòria aquells/es\ntreballadors/res de l’Ajuntament de Barcelona en règim laboral fix del mateix grup,\nsubgrups i categories establerts en aquesta convocatòria sempre i quan la seva\ncategoria estigui inclosa en les declarades funcionarials en virtut dels acords del\nConsell Municipal de 21 de desembre de 2012 i de 24 de juliol de 2013.\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nHaver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n−\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− En el sistema informàtic de recaptació (SIR/SAP), en el de gestió econòmica\nfinancera (SAP Ecofin) i en els mòduls de facturació: GIC, IAE, Residus i\nSAP Vehicles, fins a 2 punts.\n− En funcions relacionades amb la gestió tributària, fins a 2 punts.\n− En comptabilitat pública i pressupost, fins a 2 punts.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Exercici de valoració de les competències professionals requerides per a\nl’òptim desenvolupament de les funcions del lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de SUPORT 4 de la família professional General (GE)\nd’acord amb el Sistema d’Ordenació Municipal (SOM): Compromís professional,\nTreball en equip, Orientació al servei públic, Pensament analític, Flexibilitat i\nobertura al canvi, Autoconfiança, Rigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és d’11,5\npunts.\n\n4017\n\n\f4018\n\nGASETA MUNICIPAL DE BARCELONA\n\n−\n\nNÚM. 21\n\nSi no s'avalua l’apartat 3 (exercici o supòsit pràctic), la puntuació mínima és\nde 9 punts.\n\n6. Junta de valoració\nPresident:\n− Sr. Antoni Rodríguez Sivera, Gerent de l’Institut Municipal d’Hisenda, o\npersona en qui delegui.\nVocals:\n− Sra. Elena Molina Belles, Directora de Serveis d’Ingressos i Administració, o\npersona en qui delegui.\n− Sr. Martí Saurí Pujol, Cap del Departament d’Administració d’Ingressos i\nComptabilitat, o persona en qui delegui.\n− Sr. Santos Martínez Sequí, Cap de Recursos Humans, qui actua també com\na Secretari, o persona en qui delegui.\nRepresentant de la Junta de Personal o del Comitè d’Empresa.\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de la Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nBASES GENERALS QUE HAN DE REGIR LA CONVOCATÒRIA D’UN CONCURS\nPER A LA PROVISIÓ D’UN LLOC DE TREBALL DE L’INSTITUT MUNICIPAL DE\nMERCATS DE BARCELONA\n(Aprovades per decret de l’Alcaldia)\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\n– Haver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\n– Haver transcorregut un mínim de dos anys des de l'última destinació\nobtinguda per concurs.\nMÈRITS COMUNS A TOTS ELS CONCURSOS\n13. Antiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\n14. Grau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n– Per posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\n15. Nivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n– Pel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n– A aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\n\n4019\n\n\f4020\n\nGASETA MUNICIPAL DE BARCELONA\n\nNÚM. 21\n\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\n16. Cursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\nde la proposta de la Junta de Valoració de l'últim concurs en què hagi obtingut la\nplaça.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs núm. 1/2014. Un lloc de treball de Suport 1 de la família professional\nGeneral (GE), Adscrit al Departament de Mercats de l’Institut Municipal de Mercats\nde Barcelona (IMMB) (Nivell 22)\nSuport 1 de la família professional General (GE), Adscrit al Departament\nde Mercats de l’Institut Municipal de Mercats de Barcelona (IMMB)\nConcurs núm. 1/2014\nConvocatòria per a la provisió definitiva per concurs de mèrits d’un lloc de\ntreball de Suport 1 de la família professional General (GE), Adscrit al Departament\nde Mercats de l’Institut Municipal de Mercats de Barcelona (IMMB)\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\nEs convoca la provisió per concurs de mèrits d’1 lloc de treball de Suport 1 de la\nfamília professional (GE), adscrit al Departament de Mercats de l’Institut Municipal\nde Mercats de Barcelona (IMMB).\n1. Classificació del lloc convocat\nDenominació:\nSuport 1 (90.10.GE.10 segons catàleg\nvigent)\nÀmbit funcional:\nSuport\nTipus de lloc:\nSuport\nVinculació:\nFuncionària\nSubgrup d’accés:\nC1\nDestinació:\n22\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària, de\ndimarts a dissabte.\n2. Esquema retributiu\nDestinació:\nComplement específic:\n\n22 (509,84€/mensuals)\n945,00€/mensuals segons catàleg vigent\n\n3. Descripció funcional\n3.1 Descripció funcional del lloc convocat (Suport 1 de la família GE)\n3.1.1 Missió\nRealitzar la gestió integral o supervisió d’un o més processos administratius\nsingulars i de complexitat alta, en les matèries i processos que siguin competència\nde l’òrgan on presten els seus serveis, d’acord amb la normativa establerta i amb\nla supervisió d’un superior.\n3.1.2 Funcions\n1. Les funcions bàsiques del lloc de treball són:\n•\nExecutar i integrar un o més processos de naturalesa diversa i/o\nespecialitzada\nde\nl’òrgan\non\nestà\nadscrit,\ncontrolant\nel\nseu\ndesenvolupament.\n•\nDur a terme el procés o processos dels que es responsabilitza per tal\nd’aconseguir la seva resolució i l’adequat tractament en termes d’eficàcia i\nqualitat requerides.\n\n4021\n\n\f4022\n\nGASETA MUNICIPAL DE BARCELONA\n\nNÚM. 21\n\nElaborar documentació administrativa, sobre el procés o processos sota la\nseva responsabilitat.\n•\nParticipar en la programació, planificació i control del procés o processos\nsota la seva responsabilitat, proposant alternatives.\n•\nPrestar serveis directes als ciutadans o al personal de la Corporació\nMunicipal, sobre els processos que executa, en el marc de les Competències\ni recursos de l’òrgan on presten servei.\n•\nExercir l’actuació inspectora, si correspon a l’òrgan on presten els seus\nserveis.\n2. Les tasques d’aquest lloc de treball requereixen de la supervisió d’un superior\nsobre els resultats dels processos per tal de validar l’alineament de la seva tasca\nals objectius i a l’eficàcia i qualitat requerida.\n3. El lloc requereix autonomia per prioritzar processos i tasques i permet escollir\no proposar alternatives dins les directrius fixades.\n4. Les tasques d’aquest lloc de treball requereixen de l’actuació sobre un marc\nnormatiu i/o de processos estandarditzats amplis i diversificats, dins de l’òrgan on\npresten els seus serveis.\n5. Les tasques d’aquest lloc de treball requereixen de la interacció amb la\nciutadania o amb personal de la Corporació Municipal per informar-los o assistir-los\nsobre els procediments, criteris, serveis i recursos que estan sota la seva\nresponsabilitat.\n6. Aquest lloc de treball requereix de coneixements específics i profunds sobre\nels processos administratius complexos que estan sota la seva responsabilitat, i\nexperiència en la seva aplicació.\n3.2. Descripció Funcional de l’òrgan al qual està adscrit el lloc (Departament de\nMercats de l’Institut Municipal de Mercats de Barcelona)\n3.2.1. Missió:\nDirigeix i executa la política de gestió relativa als mercats municipals.\n•\n\n3.2.2. 1 Funcions:\n•\nGestionar, impulsar i controlar el desenvolupament de l’activitat dels\nmercats.\n•\nGestionar i controlar els projectes de remodelació i de nova creació de\nmercats.\n•\nElaborar l’Ordenança Fiscal de Mercats de cada exercici.\n•\nAnalitzar i valorar els estudis i informes sobre la situació i evolució de la\ndemanda dels productes alimentaris i/o susceptibles d’ésser comercialitzats\nen els Mercats, així com per millorar l’oferta, processos de remodelació, etc.\n•\nTramitació dels expedients corresponents a les actuacions de la seva\ncompetència, facilitant al responsable de la tramitació administrativa la\ndocumentació corresponent per a l’elaboració de l’expedient, i efectuar-ne\nel seguiment.\n•\nSupervisar l’activitat dels mercats, vetllant pel compliment de la normativa\naplicable, especialment la relativa a les Ordenances Municipals i als drets\ndels consumidors.\n•\nGestionar i coordinar els serveis necessaris per al normal funcionament dels\nmercats, com ara recollida de brossa, neteja, vigilància, ...\n•\nGestionar i coordinar amb els responsables d’altres àmbits en matèria de\ngaranties de salut alimentària.\n•\nAixí com altres funcions que li atribueixi o delegui la gerència de l’IMMB.\n4. Requisits de participació\n•\nPertànyer al grup C, subgrup C1 a la categoria Administrativa.\n•\nPortar un mínim d’un any de serveis com a funcionari de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix, podran participar en la present convocatòria aquells/es\ntreballadors/res de l’Ajuntament de Barcelona en règim laboral fix del mateix grup,\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nsubgrups i categories establerts en aquesta convocatòria sempre i quan la seva\ncategoria estigui inclosa en les declarades funcionarials en virtut dels acords del\nConsell Municipal de 21 de desembre de 2012 i de 24 de juliol de 2013.\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística o equivalent. Restaran\nexempts d'acreditar els coneixements de llengua catalana en la\nconvocatòria, els i les candidates que es troben en una de les situacions que\ns'indiquen a continuació i així ho indiquin expressament a l'apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\nDe conformitat amb les Bases Generals aprovades per decret d’Alcaldia\nd’aplicació a tots els concursos de provisió de llocs de treball a l’Ajuntament de\nBarcelona, seran valorats l’antiguitat (fins a 1 punt), el grau personal consolidat\n(fins a 1 punt), el nivell del lloc de treball des del qual es concursa (fins a 1 punt), i\nels cursos de formació i perfeccionament realitzats (fins a 2 punts).\nMèrits Complementaris\n1. Experiència professional fins a 6 punts segons el següent barem:\n− Experiència en gestionar, coordinar i supervisar diferents serveis\n− per a garantir el normal funcionament d’un equipament municipal, fins a\n1 punt\n− Experiència en haver realitzat funcions d’inspecció per fer complir\n− les ordenances i la normativa corresponent, fins a 1 punt\n− Experiència en la gestió i distribució comercial, fins a2 punts\n− Experiència en el sector associatiu, i principalment del comerç, fins a 1\npunt\n− Experiència en l’ús d’aplicacions informàtiques relacionades amb\n− el tractament de la informació i tramitació d’expedients, fins a 1 punt\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\n\n4023\n\n\f4024\n\nGASETA MUNICIPAL DE BARCELONA\n\nNÚM. 21\n\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Suport 1 de la família professional de Serveis de\nGenerals (GE) d’acord amb el Sistema d’Ordenació Municipal (SOM): Compromís\nprofessional, Treball en equip, Orientació al servei públic, Pensament analític,\nFlexibilitat i obertura al canvi, Autoconfiança, Rigor i organització i Comunicació i\ninfluència.\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és de 11,50\npunts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració:\nPresident:\n− Jordi Torrades i Aladrén, Gerent de l’Institut Municipal de Mercats de\nBarcelona (IMMB), o persona en qui delegui.\nVocals:\n− Sra. Antònia López i Leal, Cap d’Administració de l’Institut Municipal de\nMercats de Barcelona (IMMB), o persona en qui delegui.\n− Sr. Genís Arnás i Paez, Cap del Servei de Mercats de l’Institut Municipal de\nMercats de Barcelona (IMMB), o persona en qui delegui.\n− Sr. Manel Armengol i Jornet, Cap del Departament Jurídic-Administratiu de\nl’Institut Municipal de Mercats de Barcelona (IMMB), o persona en Sr. qui\ndelegui.\nRepresentant de la Junta de Personal o del Comitè d'Empresa.\n7. Presentació de sol·licituds\nLa presentació de sol·licituds per a participar en aquest concurs convocat per\nl’Institut Municipal de mercats de Barcelona (IMMB), els aspirants hauran de\npresentar la sol·licitud al Registre General o a qualsevol dels registres\ndesconcentrats de l’Ajuntament, fent servir necessàriament el model de sol·licitud i\ncurrículum vitae normalitzat que es poden descarregar des del portal informatiu de\nCONCURSOS de l’apartat de “Recursos Humans” de la Intranet Municipal,\nadjuntant còpia de la documentació acreditativa dels mèrits al·legats.\nEl termini de presentació d’instàncies és de 15 dies hàbils a comptar a partir del\ndia següent a la publicació de les bases del concurs a la Gaseta Municipal.\nEls/les candidats/tes són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari o laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs en la Gaseta Municipal. La presa de possessió\nen la nova destinació es durà a terme l'endemà del cessament.\nQuan la resolució de concurs comporti el reingrés al servei actiu en la categoria\nobjecte de la convocatòria, la presa de possessió es durà a terme el segon dia\nhàbil següent a la data de publicació de la resolució del concurs a la Gaseta\nMunicipal.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la pressa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nBASES GENERALS QUE HAN DE REGIR LA CONVOCATÒRIA DE DOS\nCONCURSOS PER A LA PROVISIÓ DE DOS LLOCS DE TREBALL DE\nL’INSTITUT MUNICIPAL D’URBANISME\n(Aprovades per decret de l’Alcaldia)\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\n– Haver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\n– Haver transcorregut un mínim de dos anys des de l'última destinació\nobtinguda per concurs.\nMÈRITS COMUNS A TOTS ELS CONCURSOS\n17. Antiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\n18. Grau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n\n4025\n\n\f4026\n\nGASETA MUNICIPAL DE BARCELONA\n\nNÚM. 21\n\n–\n\nPer posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\n19. Nivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n– Pel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n– A aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\n20. Cursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\nde la proposta de la Junta de Valoració de l'últim concurs en què hagi obtingut la\nplaça.\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs núm. 1/14. Cap de secció 2 de la família professional General (GE)\nadscrit a la Gerència de l’Institut Municipal d’Urbanisme. (Nivell 22)\nConcurs núm. 2/14. Un lloc de tècnic/a 2 de la família professional Serveis\nJurídics (SJ) adscrit a la Direcció de Serveis Jurídics de l’Institut Municipal\nd’Urbanisme. (Nivell 24).\n\nCap de secció 2 de la família professional General (GE) adscrit a la\nGerència de l’Institut Municipal d’Urbanisme.\nConcurs núm. 1/14\nConvocatòria per a la provisió definitiva per concurs de mèrits d’un lloc de\ntreball de Cap de secció 2 de la família professional General (GE) adscrit a la\nGerència de l’Institut Municipal d’Urbanisme.\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal i de 20 de desembre de 2013.\nEs convoca la provisió per concurs de mèrits d’un lloc de treball de Cap de secció\n2 de la família professional General (GE), adscrit a la Gerència de l’Institut\nMunicipal d’Urbanisme.\n1. Classificació del lloc convocat\nDenominació:\nCap de Secció 2 (50.20.GE.10 segons catàleg vigent)\nÀmbit funcional:\nComandament\nTipus de lloc:\nCap de Secció\nVinculació:\nFuncionària\nSubgrup d’accés:\nC1\nDestinació:\nNivell 22\nSistema de provisió:\nConcurs de Mèrits\nClasse de lloc:\nLloc de Promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement Específic:\n\n22 (509,84 €/mensuals segons catàleg vigent)\n1.009,00 €/ mensuals segons catàleg vigent\n\n4027\n\n\f4028\n\nGASETA MUNICIPAL DE BARCELONA\n\nNÚM. 21\n\n3. Descripció funcional\n3.1. Descripció funcional del lloc convocat (Cap de Secció 2 de la família GE)\n3.1.1. Missió\nCoordinar i supervisar equips que es responsabilitzen d’un o més programes i\nprocessos administratius d’un servei integrat, d’acord amb les directrius del cap, la\nnormativa establerta i les necessitats plantejades per tal d’aconseguir l’adequat\ndesplegament i resolució d’aquests programes i processos en termes d’eficàcia i\nqualitat.\n3.1.2. Funcions bàsiques\n1. Les funcions bàsiques del lloc de treball són:\n•\nDissenyar i realitzar el desenvolupament de la programació de l’equip en el\nmarc d’actuació fixat i sota les directrius de l’òrgan superior on està adscrit\nl’equip o centre prestador de serveis.\n•\nCoordinar els recursos humans adscrits al centre o equip, gestionar els\nrecursos econòmics assignats i integrar la prevenció de riscos laborals,\nd’acord amb el sistema de gestió de seguretat i salut laboral de\nl’Ajuntament.\n•\nRealitzar el seguiment i control de la prestació de serveis.\n2. Supervisa activitats operatives de forma propera, integrades dins de\nprocediments i processos diversos definits. Habitualment coordina equips tècnics\noperatius, requerint d’una capacitat d’interacció per distribuir, organitzar i\nsupervisar el treball de l’equip i d’un coneixement ampli de mètodes, tècniques i\nprocessos.\n3. Les tasques d’aquest lloc de treball requereixen de supervisió i disposen de\ncerta llibertat d’actuació. La coordinació es duu a terme mitjançant informes de\ngestió, a demanda d’informació del cap i a través de les reunions periòdiques\nestablertes.\n4. Les tasques d’aquest lloc de treball es desenvolupen en un marc normatiu o\nde processos estandarditzats.\n5. Les tasques d’aquest lloc de treball requereixen de la interacció amb la\nciutadania o amb personal de la Corporació Municipal per informar-los o assistir-los\nsobre els procediments, serveis i recursos que siguin competència de l’òrgan on\npresten els seus serveis. De la mateixa manera es requereix de la relació amb\nproveïdors externs i altres operadors per dur a terme el control de serveis. Poden\nrepresentar tècnicament a la Corporació Municipal en les relacions amb entitats\ninternes i externes.\n6. Aquest lloc de treball requereix de la competència tècnica d’una llicenciatura,\nenginyeria o arquitectura mitjana o d’amplis coneixements específics en els\nprocessos i sistemàtica de treball. El lloc requereix de capacitat de coordinació\nd’equips.\n3.2. Descripció funcional de l’òrgan al qual està adscrit el lloc (Gerència de\nl’Institut Municipal d’Urbanisme)\n3.2.1. Missió\nFer totes les actuacions que estiguin directament i indirecta relaciones amb les\nfinalitats de gestió, per compte l’Ajuntament, de les actuacions urbanístiques que\ndeterminin els òrgans de govern municipals, i que es derivin de l’aplicació de la\nnormativa vigent. Desenvolupar el Pla de l’Habitatge de Barcelona.\n3.2.2. Funcions\n•\nExercici efectiu de les facultats de representació, administració i gestió\nordinària de l’Institut Municipal d’Urbanisme, de conformitat amb el que es\ndisposa en els seus Estatuts.\n•\nInformar al Consell Rector i al President, de la seva actuació i dels\nassumptes que concerneixin a la gestió de l’Institut Municipal d’Urbanisme.\n•\nExecutar puntualment els acords del Consell Rector, sense perjudici de la\nsupervisió del president.\n•\nAtorgar els permisos i les llicències que corresponguin dins l’àmbit\nd’actuació de l’Institut Municipal d’Urbanisme.\n•\nDesenvolupar l’estructura organitzativa i de personal d’acord amb els\ncriteris generals establerts pel Consell.\n\n10-7-2014\n\n\fNÚM. 21\n\n10-7-2014\n\n•\n•\n•\n•\n•\n\n•\n•\n•\n\nGASETA MUNICIPAL DE BARCELONA\n\nLa prefectura superior de tots els serveis, obres i dependències, assumintne la direcció, l’impuls i la inspecció.\nContractació del personal i determinar la seva retribució, dins dels acords\nadoptats pel Consell Rector i en els termes previstos als Estatuts i les\ndisposicions legals d’aplicació.\nDisposar la sanció del personal laboral, fins i tot el seu acomiadament, si\ns’escau, així com exercir la potestat disciplinària sobre el personal\nfuncionari, en els termes legalment previstos.\nExercir la potestat sancionadora quan aquesta sigui atribuïda a l’Institut per\nla normativa vigent.\nExercir les accions i els recursos judicials o administratius que\ncorresponguin a l’Institut en defensa dels seus drets i interessos, amb\ncaràcter ordinari o urgent, sense perjudici de la ratificació posterior per part\ndel Consell Rector.\nExercir la potestat de recaptació dels ingressos de dret públic atribuïts a\nl’Institut Municipal d’Urbanisme.\nAprovar l’extinció de drets sobre béns de domini públic propis, en virtut\nd’autorització atorgada pel gerent.\nExercir les altres funcions que li atribueixin els estatuts i les que li delegui el\nConsell Rector o el president.\n\n4. Requisits de participació\n•\nPertànyer al grup C, subgrup C1 de la categoria administrativa.\n•\nPortar un mínim d’un any de serveis com a funcionari/a (*) de l’Ajuntament\nde Barcelona i/o dels organismes autònoms adherits a l’Acord regulador de\nles condicions de treball dels empleats públics de l’Ajuntament de\nBarcelona, i no pertànyer a les classes de Guàrdia Urbana ni del Servei de\nPrevenció i Extinció d’Incendis i Salvament (SPEIS).\n(*) Així mateix, podran participar en la present convocatòria aquells/es\ntreballadors/res de l’Ajuntament de Barcelona en règim laboral fix del mateix grup,\nsubgrups i categories establerts en aquesta convocatòria sempre i quan la seva\ncategoria estigui inclosa en les declarades funcionarials en virtut dels acords del\nConsell Municipal de 21 de desembre de 2012, de 24 de juliol de 2013 i de 20 de\ndesembre de 2013.\n•\nHaver transcorregut un mínim de dos anys des de l’última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la direcció General de Política lingüístic o equivalent. Restaran\nexempts d’acreditar els coneixements de llengua catalana en la\nconvocatòria, els i les candidates que es troben en una de les situacions que\ns’indiquen a continuació i així ho indiquin expressament a l’apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl’Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d’ocupació ni els traslladats de llocs de treball com a\nconseqüència d’un expedient disciplinari, mentre durin els efectes corresponents.\n\n4029\n\n\f4030\n\nGASETA MUNICIPAL DE BARCELONA\n\nNÚM. 21\n\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s’han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s’han de complir a la data de la presa de possessió.\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament (fins a 2\npunts).\nMèrits Complementaris\n1. Experiència professional fins a 6 punts, segons el barem següent:\n− En gestió econòmica i administrativa dels recursos pressupostaris i extra\npressupostaris fins a 1,5 punts.\n− En elaboració i gestió del pla de tresoreria fins a 1 punt.\n− En seguiment de l’execució del pressupost fins a 1 punt.\n− En gestió, tramitació i administració integral de Recursos Humans fins a\n1,5 punts\n− En l’administració de serveis generals fins a 1 punt.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: la Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta provi tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Cap de Secció 2 de la família professional General\n(GE) d’acord amb el sistema d’Ordenació Municipal (SOM): compromís\nprofessional, treball en equip, orientació a servei públic, pensament analític,\nflexibilitat i obertura al canvi, autoconfiança, empatia, lideratge i desenvolupament\ni direcció de persones.\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s’avaluen tots els apartats opcionals la puntuació mínima és d’11,5\npunts.\n− Si no s’avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Josep M. de Torres Sanahuja, gerent de l’Institut Municipal d’Urbanisme\no persona en qui delegui.\nVocals:\nSr. Josep Badia Sánchez, director de serveis econòmics de BAGURSA o persona\nen qui delegui\nSr. Gerard Capó Fuentes, director tècnic d’Ús Digne de l’Habitatge i Ajuts al\nLloguer de BAGURSA o persona en qui delegui.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nSra. Carme Blasi Carrera, directora tècnica Coordinació Oficines Habitatge, qui\ntambé tindrà la condició de secretari/ària de la Junta de Valoració.\nRepresentant de la Junta de Personal o del Comitè d’Empresa.\n7. Presentació de sol·licituds\nLes persones interessades podran presentar la seva sol·licitud al Registre\nGeneral o a qualsevol dels registres desconcentrats de l’Ajuntament, fent servir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEl termini de presentació d’instàncies és de 15 dies hàbils a comptar a partir del\ndia següent a la publicació de les bases del concurs a la Gaseta Municipal.\nEls i les candidates són responsables de comprovar i verificar l’exactitud de la\nseva sol·licitud i les dades que hi consten.\n8. Presa de possessió.\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l’endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l’endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s’hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd’actiu o per causes excepcionals degudament justificades i apreciades per l’òrgan\nconvocant\n\nTècnic 2 de la família professional Serveis Jurídics (SJ) adscrit a la\nDirecció de Serveis Jurídics de l’Institut Municipal d’Urbanisme.\nConcurs núm. 2/14\nConvocatòria per a la provisió definitiva per concurs de mèrits d’un lloc de\ntreball de Tècnic 2 de la família professional Serveis Jurídics (SJ) adscrit a la\nDirecció de Serveis Jurídics de l’Institut Municipal d’Urbanisme.\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal i de 20 de desembre de 2013.\nEs convoca la provisió per concurs de mèrits d’un lloc de treball de Tècnic 2 de\nla família professional Serveis Jurídics (SJ), adscrit a la Direcció de Serveis Jurídics\nde l’Institut Municipal d’Urbanisme.\n1. Classificació del lloc convocat\nDenominació:\nTècnic 2 (80.20.SJ.10 segons catàleg vigent)\nÀmbit funcional:\nTècnic\nTipus de lloc:\nTècnic\nVinculació:\nFuncionària\n\n4031\n\n\f4032\n\nGASETA MUNICIPAL DE BARCELONA\n\nNÚM. 21\n\nSubgrup d’accés:\nA1\nDestinació:\nNivell 24\nSistema de provisió:\nConcurs de Mèrits\nClasse de lloc:\nLloc de Promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement Específic:\n\n24 (582,92 €/mensuals segons catàleg vigent)\n969,0 €/ mensuals segons catàleg vigent\n\n3. Descripció funcional\n3.1. Descripció funcional del lloc convocat (Tècnic 2 de la família SJ)\n3.1.1. Missió\nRealitzar funcions tècniques pròpies de la seva família professional, en les\nmatèries i processos que siguin competència de l’òrgan on presten els seus\nserveis, de manera autònoma, d’acord amb la normativa i directrius establertes.\n3.1.2. Funcions bàsiques\n1. Les funcions bàsiques del lloc de treball són:\n•\nDefinir procediments, normes, protocols i sistemes per al desenvolupament\nde l’actuació en l’àmbit de la seva família professional dins de l’òrgan on\npresten els seus serveis.\n•\nPlanificar la implantació i gestionar serveis competència de l’òrgan on\ns’adscriuen, i controlar la qualitat i compliment de la seva execució.\n•\nAssessorar tècnicament sobre procediments relatius a les matèries,\nassumptes i processos que siguin objecte de l’òrgan on presten els seus\nserveis.\n•\nSupervisar informes, dictàmens i propostes de resolució realitzats per altres\ntècnics, i elaborar els de major complexitat.\n•\nPlanejar i desenvolupar treballs tècnics i estudis en l’àmbit de la seva\nfamília professional, sobre les matèries competència de l’òrgan on presten\nels seus serveis.\n•\nExercir l’actuació inspectora i/o supervisió tècnica, si correspon a l’òrgan on\npresten els seus serveis.\n•\nExercir les delegacions que li siguin atribuïdes.\n•\nExercir la defensa jurídica de la Corporació Municipal, si correspon a l’òrgan\non presten els seus serveis.\n2. Aquest tipus de tècnic actua en un àmbit tàctic i amb component tècnic,\ncontribuint a la millora de protocols i processos del seu àmbit funcional o de la\nseva família professional.\n3. Requereixen de coneixements en un camp tècnic, científic o especialitzat.\n4. Les tasques d’aquest lloc de treball es desenvolupen habitualment dins d’un\nmarc normatiu i procediments estandarditzat,\n5. Disposen de llibertat per implantar l’operativa de l’òrgan on presta els seus\nserveis i rebre supervisió sobre els resultats.\n6. Requereixen de la capacitat de comunicació i influència necessària per\ninteractuar amb la ciutadania o amb personal de la Corporació Municipal influint-los\ni donant-los servei en el seu àmbit de competència.\n7. Poden supervisar tasques realitzades per altres tècnics i administratius de\nl’òrgan on presta els seus serveis.\n3.2. Descripció funcional de l’òrgan al qual està adscrit el lloc (Direcció Serveis\nJurídics de l’Institut Municipal d’Urbanisme)\n3.2.1. Missió\nAssessorar jurídicament, supervisar, informar i tramitar expedients i convenis en\ntotes les actuacions que estiguin relacionades amb la gestió d’actuacions\nurbanístiques i les matèries d’habitatge que corresponen a l’Institut Municipal\nd’Urbanisme.\n3.2.2. Funcions\n•\nDonar suport jurídic a la gerència i a les diferents direccions de l’Institut.\n\n10-7-2014\n\n\fNÚM. 21\n\n10-7-2014\n\n•\n•\n•\n•\n•\n\n•\n•\n\nGASETA MUNICIPAL DE BARCELONA\n\nResponsable de la instrucció dels expedients que es sotmeten a l’aprovació\ndels òrgans de govern de l’Institut i als òrgans de govern de l’Ajuntament,\nemetent informe, en el seu cas.\nResponsable de la instrucció, tramitació i resolució dels expedients jurídics\nen les matèries pròpies de l’Institut.\nRedactar i tramitar convenis de tot tipus, fonamentalment d’habitatge.\nRedactar informes a petició de gerència.\nEn matèria d’execució dels projectes de reparcel·lació i de procediments\nd’expropiació, coordinar i supervisar la tramitació i l’execució dels\nexpedients corresponents als actes d’autoritat vinculats als citats projectes,\nespecialment els relatius a actuacions urbanístiques per a l’obtenció de\nterrenys destinats a la implantació de nou habitatge.\nSupervisar la resolució dels recursos interposats contra actes dictats per\nl’Institut.\nRepresentar el gerent en les funcions que, per delegació, se li encomanin.\n\n4. Requisits de participació\n•\nPertànyer al grup A, subgrup A1 de la categoria T.S. Dret, T.S. en Gestió\n(branca dret) i Tècnica d’Administració General (especialitat dret).\n•\nPortar un mínim d’un any de serveis com a funcionari/a de l’Ajuntament de\nBarcelona i/o dels organismes autònoms adherits a l’Acord regulador de les\ncondicions de treball dels empleats públics de l’Ajuntament de Barcelona, i\nno pertànyer a les classes de Guàrdia Urbana ni del Servei de Prevenció i\nExtinció d’Incendis i Salvament (SPEIS).\n•\nHaver transcorregut un mínim de dos anys des de l’última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política lingüístic o equivalent. Restaran\nexempts d’acreditar els coneixements de llengua catalana en la\nconvocatòria, els i les candidates que es troben en una de les situacions que\ns’indiquen a continuació i així ho indiquin expressament a l’apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl’Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d’ocupació ni els traslladats de llocs de treball com a\nconseqüència d’un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s’han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s’han de complir a la data de la presa de possessió.\n\n4033\n\n\f4034\n\nGASETA MUNICIPAL DE BARCELONA\n\nNÚM. 21\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament (fins a 2\npunts).\nMèrits Complementaris\n1. Experiència professional fins a 6 punts, segons el barem següent:\n− Redacció d’informes jurídics, de resolució de recursos en via\nadministrativa i assessorament en matèria d’habitatge fins a 1,5 punts.\n− Redacció i tramitació d’expedients de convenis fins a 1,5 punts.\n− Control i seguiment d’expedients de la Direcció, i coordinació de la seva\ntramitació (Comitè Executiu, Alcaldia, Comissió de Govern i Plenari del\nConsell Municipal) fins a 1 punt.\n− Gestió i seguiment d’expedients tramesos als Serveis Jurídics Centrals i\ncontrol i execució de sentències fins a 1 punt.\n− Tramitació d’expedients i execució dels actes d’autoritat derivats de\ndesnonaments administratius, llançaments administratius i recuperacions\nd’ofici fins a 1 punt.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: la Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Tècnic 2 de la família professional Serveis Jurídics\n(SJ) d’acord amb el sistema d’Ordenació Municipal (SOM): compromís professional,\ntreball en equip, orientació a servei públic, pensament analític, recerca\nd’informació i actualització de coneixements, autoconfiança, rigor i organització,\ncomunicació i influència.\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s’avaluen tots els apartats opcionals la puntuació mínima és d’11,5\npunts.\n− Si no s’avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Josep M. de Torres Sanahuja, Gerent de l’Institut Municipal d’Urbanisme\no persona en qui delegui.\nVocals:\n− Sra. M. Camino Suárez García, directora de serveis jurídics o persona en qui\ndelegui\n− Sr. Josep Badia Sánchez, director de serveis econòmics de BAGURSA o\npersona en qui delegui\n− Sra. Rocío Benito Arranz, secretària delegada del districte de Sant Martí o\npersona en qui delegui.\n− Sra. Lidia Rodríguez Fernández, cap oficina serveis generals, qui també\ntindrà la condició de secretari/ària de la Junta de Valoració.\nRepresentant de la Junta de Personal o del Comitè d’Empresa.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n7. Presentació de sol·licituds\nLes persones interessades podran presentar la seva sol·licitud al Registre\nGeneral o a qualsevol dels registres desconcentrats de l’Ajuntament, fent servir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEl termini de presentació d’instàncies és de 15 dies hàbils a comptar a partir del\ndia següent a la publicació de les bases del concurs a la Gaseta Municipal.\nEls i les candidates són responsables de comprovar i verificar l’exactitud de la\nseva sol·licitud i les dades que hi consten.\n8. Presa de possessió.\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l’endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l’endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s’hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd’actiu o per causes excepcionals degudament justificades i apreciades per l’òrgan\nconvocant\n\n4035\n\n\f4036\n\nGASETA MUNICIPAL DE BARCELONA\n\nNÚM. 21\n\nLliures designacions\nLliure designació núm. 51/2014-L\nEl gerent de recursos, actuant per delegació de l’Alcalde, en data 4 de juliol de\n2014 ha dictat la següent resolució:\nDeixar sense efectes el decret de la Gerència de Recursos de 27 de juny de\n2014 de convocatòria per a la provisió, per lliure designació, d’un lloc de treball de\nDirecció 1 de la família General (GE) adscrit a la Direcció de Serveis Jurídics de la\nGerència de Recursos i d’aprovació de les bases reguladores de la convocatòria i\npublicat en la Gaseta Municipal de 30 de juny de 2014.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nNomenaments\nConcursos\nEl Gerent de l’Institut Municipal d’Educació en data 1 de juliol de 2014 ha\ndisposat:\nNomenar, de conformitat amb la proposta de la Junta de Valoració del concurs\nnúmero 137/14:\nLa Sra. Inmaculada Bassols Soldevila, per a ocupar el lloc de treball de Gestor/a\nde Projectes 2 de la família general (70.20.GE.10) adscrita a la Direcció de\nPromoció Educativa de l’Institut d’Educació, amb complement de destinació nivell\n24 i complement específic corresponent a aquest lloc de treball, segons catàleg\nvigent.\n\nLliures designacions\nEl Gerent de Recursos, en data 30 de juny de 2014, ha adoptat la següent\nresolució:\nNomenar, la funcionària de carrera, Sra. M. Isabel Jasanada López (mat.\n38435), de categoria Gestió d’Administració General, subgrup A2, en el lloc de\nGestió Projectes 2, de la família general, codi 70.20.GE.20 del vigent Catàleg de\nllocs de treball, amb complement de destinació de nivell 24 i adscrit a la Gerència\ndel Districte de Ciutat Vella, per haver superat la convocatòria de provisió\nmitjançant lliure designació núm. 42/2014-L i de conformitat amb l’art. 294 del\nDecret Legislatiu 2/2003, de 28 d’abril, pel qual s’aprova el text refós de la Llei\nMunicipal i de règim local de Catalunya, en relació amb a l’article 22.3 del vigent\nAcord de Condicions de Treball comunes dels empleats públics de l’Ajuntament de\nBarcelona; així com als articles 110.1.b) i 120.1 del Decret 214/1990, de 30 de\njuliol, pel que s’aprova el Reglament del personal al servei de les entitats locals.\n\nEl Gerent Municipal, en data 30 de juny de 2014, ha adoptat la següent\nresolució:\nNomenar, la contractada laboral, Sra. Esther Sust Novell (mat. 18823), de\ncategoria Gestió d’Administració General, subgrup A2, en el lloc de Cap\nDepartament 1 de la família general, codi 40.10.GE.10 del vigent Catàleg de llocs\nde treball, amb complement de destinació de nivell 26 i adscrit al Departament de\nComunicació de la Direcció de Serveis Generals de la Gerència del Districte de\nCiutat Vella, per haver superat la convocatòria de provisió mitjançant lliure\ndesignació núm. 40/2014-L i de conformitat amb l’art. 294 del Decret Legislatiu\n2/2003, de 28 d’abril, pel qual s’aprova el text refós de la Llei Municipal i de règim\nlocal de Catalunya, en relació amb a l’article 22.3 del vigent Acord de Condicions\nde Treball comunes dels empleats públics de l’Ajuntament de Barcelona; així com\nals articles 110.1.b) i 120.1 del Decret 214/1990, de 30 de juliol, pel que s’aprova\nel Reglament del personal al servei de les entitats locals.\n\nEl Gerent Municipal, en data 30 de juny de 2014, ha adoptat la següent\nresolució:\nNomenar, el funcionari de carrera, Sr. Jose Maria Sans Rodríguez (mat. 25697),\nde categoria TS Gestió, subgrup A1, en el lloc de Director/a 2, de la família\ngeneral, codi 20.20.GE.10 del vigent Catàleg de llocs de treball, amb complement\nde destinació de nivell 28 i adscrit a la Direcció de Serveis Jurídics i Promoció de la\nGerència de Recursos Humans i Organització, per haver superat la convocatòria de\n\n4037\n\n\f4038\n\nGASETA MUNICIPAL DE BARCELONA\n\nNÚM. 21\n\nprovisió mitjançant lliure designació núm. 43/2014-L i de conformitat amb l’art.\n294 del Decret Legislatiu 2/2003, de 28 d’abril, pel qual s’aprova el text refós de la\nLlei Municipal i de règim local de Catalunya, en relació amb a l’article 22.3 del\nvigent Acord de Condicions de Treball comunes dels empleats públics de\nl’Ajuntament de Barcelona; així com als articles 110.1.b) i 120.1 del Decret\n214/1990, de 30 de juliol, pel que s’aprova el Reglament del personal al servei de\nles entitats locals.\n\nEl Gerent de Recursos Humans i Organització, en data 3 de juliol de 2014, ha\nadoptat la següent resolució:\nNomenar, la funcionària de carrera, Sra. Mònica Mulet Boronat (mat. 22633), de\nla categoria Administrativa, subgrup C1, en el lloc de Suport 3 de la família\nprofessional general, codi 90.30.GE.20 del vigent Catàleg de llocs de treball, amb\ncomplement de destinació de nivell 18 i adscrit a la Direcció d’Estadística i Estudis\nd’Opinió del Gabinet Tècnic de Programació de la Gerència Adjunta de Projectes\nEstratègics de la Gerència Municipal, per haver superat la convocatòria de provisió\nmitjançant lliure designació núm. 39/2014L i de conformitat amb l’art. 294 del\nDecret Legislatiu 2/2003, de 28 d’abril, pel qual s’aprova el text refós de la Llei\nMunicipal i de règim local de Catalunya, en relació amb a l’article 22.3 del vigent\nAcord de Condicions de Treball comunes dels empleats públics de l’Ajuntament de\nBarcelona; així com als articles 110.1.b) i 120.1 del Decret 214/1990, de 30 de\njuliol, pel que s’aprova el Reglament del personal al servei de les entitats locals.\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\nANUNCIS\nAltres anuncis\nInstitut Barcelona Esports\nANUNCI APROVACIÓ DE PROJECTES\nLa Gerent de l’Institut Barcelona Esports, en data 2 de juliol de 2014, ha adoptat\nles següents Resolucions:\nExpedient 20140149: Aprovar el Projecte bàsic i executiu de millora de\nl’accessibilitat per persones amb mobilitat reduïda al Velòdrom Municipal d’Horta,\nd’acord amb l’Informe tecnicojurídic de la societat municipal BIM/sa, de data 12 de\njuny de 2014, que figura a l’expedient administratiu i que a aquests efectes es\ndona per reproduït, d’iniciativa municipal, amb un import de 77.403,02 euros, el\n21% de l’impost del valor afegit (IVA) inclòs, d’acord amb allò que preveu l’article\n235.2 del Decret Legislatiu 2/2003, de 28 d’abril, pel qual s’aprova el Text refós de\nla Llei municipal i de règim local de Catalunya; publicar aquesta resolució al Butlletí\nOficial de la Província (BOP), a la Gaseta Municipal, i al taulell d’anuncis de\nl’Ajuntament; i encarregar a la Societat Municipal BIM/sa la gestió de l’actuació.\nExpedient 20140151: Aprovar el Projecte bàsic i executiu d’adaptació de dos\nserveis públics per persones amb mobilitat reduïda al Velòdrom Municipal d’Horta,\nd’acord amb l’Informe tècnicojuridic de la societat municipal BIM/sa, de data 26 de\nmaig de 2014, que figura a l’expedient administratiu i que a aquests efectes es\ndona per reproduït, d’iniciativa municipal, amb un import de 31.039,15 euros, el\n21% de l’impost del valor afegit (IVA) inclòs, d’acord amb allò que preveu l’article\n235.2 del Decret Legislatiu 2/2003, de 28 d’abril, pel qual s’aprova el Text refós de\nla Llei municipal i de règim local de Catalunya; publicar aquesta resolució al Butlletí\nOficial de la Província (BOP), a la Gaseta Municipal, i al taulell d’anuncis de\nl’Ajuntament; i encarregar a la Societat Municipal BIM/sa la gestió de l’actuació.\nContra aquestes resolucions, que no esgoten la via administrativa, es pot\ninterposar recurs d’alçada davant d’Alcaldia en el termini d’un mes, comptat des de\nl’endemà de la present publicació.\nContra la desestimació tàcita del recurs d’alçada, que s’entendrà produïda quan\nhagin passat tres mesos des de l’endemà de la seva interposició sense que s’hagi\nnotificat cap resolució expressa, es pot interposar recurs contenciós administratiu\ndavant del Jutjat contenciós administratiu de Barcelona, en el termini de sis mesos\na comptar del dia següent al que s’hagi produït l’acte presumpte.\nTambé es pot utilitzar qualsevol altre recurs que es cregui convenient.\nLa qual cosa es publica als efectes oportuns i coneixement general.\nBarcelona, 2 de juliol de 2014. El secretari delegat, pd 2/2/2013 Miquel Benito\nLópez.\n***\nInstitut Municipal de Mercats de Barcelona\nEX14000491\nEn compliment del que disposa l’art. 59.5 de la Llei 30/92 de 26 de novembre de\nRègim Jurídic de les Administracions Públiques i Procediment Administratiu Comú,\nen relació amb els expedients seguits sota el núm. EX14000491 pel Servei de\nMercats de l’Institut Municipal de Mercats de Barcelona, sobre traspàs de la parada\nnúm.067-1 del mercat municipal del Carmel es notifica a la cedent de l’autorització\nd’ús de la parada esmentada, Rosa María Roso Vilas, on a l’últim domicili conegut,\nhan estat rebutjades les notificacions que li han estat dirigides, que el Gerent de\n\n4039\n\n\f4040\n\nGASETA MUNICIPAL DE BARCELONA\n\nNÚM. 21\n\nl’IMMB, nomenat per Decret de l’Alcaldia de data 1 de juliol de 2011, ha disposat\nen data 30 d’abril de 2014:\nAprovar els canvis de titularitat de l’autorització d’ús de les parades i dipòsits\nmagatzems dels mercats municipals de Barcelona que consten en el llistat adjunt,\nprevi pagament de les taxes fixades a l’Ordenança fiscal de mercats segons\nconsten als respectius expedients; requerir als nous titulars que hagin formalitzat\nel compromís de donar-se d’alta del règim d’autònoms davant la Tresoreria de la\nSeguretat Social, i el compromís de donar-se d’alta de l’IAE davant l’Agència\nEstatal Tributària (Declaració censal model 036), per a que en el termini de 10 dies\ncomptats de l’endemà de rebre la present notificació, procedeixin a lliurar a la\nDirecció del mercat, la documentació que acrediti el compliment d’aquestes\nobligacions i advertir-los, cas que no aportessin la documentació requerida, que\nl’IMMB iniciarà la tramitació d’un expedient per tal d’extingir la titularitat de les\nautoritzacions arran de la incapacitat en que hauran incorregut d’acord amb el\nprevist per l’article 20 lletra f) del Text refós de la Llei de contractació de les\nAdministracions Públiques i l’article 26.2 del Text refós de l’Ordenança municipal\nde mercats. Finalment, lliurar un nou permís d’ús, i si s’escau, incloure, en el\npermís el canvi automàtic de denominació, previst a la disposició transitòria\nsegona del Text refós de l’Ordenança de mercats, i aplicar, si s’escau, als supòsits\nprevistos a l’apartat 2.c) de la disposició esmentada, la taxa prevista a l’Ordenança\nfiscal de mercats per als canvis a denominació agrupada de caràcter obligatori.”\nEn el llistat esmentat hi consta l’expedient núm. EX14000491 relatiu al canvi de\ntitularitat de l’autorització d’ús corresponent al lloc de venda núm. 067-1 del\nmercat de Carmel, sol·licitat pel Sr./a M. Rosa Roso Vilas, en qualitat de cedent i,\npel Sr./a. David Guyillen Garreta, en qualitat de cessionari.\nContra aquesta resolució els interessats poden interposar recurs d’alçada davant\nl’Alcaldia en el termini d’un mes, comptat des de l’endemà de la present\nnotificació. L’esmentat recurs s’entendrà desestimat si transcorren tres mesos des\nde la seva interposició sense que se’n notifiqui la resolució. Contra la desestimació\ntàcita del recurs d’alçada, es pot interposar recurs contenciós administratiu davant\ndels Jutjats contencioso administratius de Barcelona, en el termini de sis mesos a\ncomptar de l’endemà de la data en què es produeix l’acte presumpte. També es\npot utilitzar qualsevol altre recurs que es cregui convenient.\nBarcelona, 03 de juliol de 2014. El secretari delegat de l´IMMB, Manel Armengol\ni Jornet.\n***\nEX14000492\nEn compliment del que disposa l’art. 59.5 de la Llei 30/92 de 26 de novembre de\nRègim Jurídic de les Administracions Públiques i Procediment Administratiu Comú,\nen relació amb els expedients seguits sota el núm. EX14000492 pel Servei de\nMercats de l’Institut Municipal de Mercats de Barcelona, sobre traspàs del dipòsitmagatzem 079 del mercat municipal del Carmel es notifica a la cedent de\nl’autorització d’ús del dipòsit-magatzem, Rosa Maria Roso Vilas, on a l’últim\ndomicili conegut, han estat rebutjades les notificacions que li han estat dirigides,\nque el Gerent de l’IMMB, nomenat per Decret de l’Alcaldia de data 1 de juliol de\n2011, ha disposat en data 30 d’abril de 2014:\n“Aprovar els canvis de titularitat de l’autorització d’ús de les parades i dipòsits\nmagatzems dels mercats municipals de Barcelona que consten en el llistat adjunt,\nprevi pagament de les taxes fixades a l’Ordenança fiscal de mercats segons\nconsten als respectius expedients; requerir als nous titulars que hagin formalitzat\nel compromís de donar-se d’alta del règim d’autònoms davant la Tresoreria de la\nSeguretat Social, i el compromís de donar-se d’alta de l’IAE davant l’Agència\nEstatal Tributària (Declaració censal model 036), per a que en el termini de 10 dies\ncomptats de l’endemà de rebre la present notificació, procedeixin a lliurar a la\nDirecció del mercat, la documentació que acrediti el compliment d’aquestes\nobligacions i advertir-los, cas que no aportessin la documentació requerida, que\nl’IMMB iniciarà la tramitació d’un expedient per tal d’extingir la titularitat de les\n\n10-7-2014\n\n\fNÚM. 21\n\n10-7-2014\n\nGASETA MUNICIPAL DE BARCELONA\n\n4041\n\nautoritzacions arran de la incapacitat en que hauran incorregut d’acord amb el\nprevist per l’article 20 lletra f) del Text refós de la Llei de contractació de les\nAdministracions Públiques i l’article 26.2 del Text refós de l’Ordenança municipal\nde mercats. Finalment, lliurar un nou permís d’ús, i si s’escau, incloure, en el\npermís el canvi automàtic de denominació, previst a la disposició transitòria\nsegona del Text refós de l’Ordenança de mercats, i aplicar, si s’escau, als supòsits\nprevistos a l’apartat 2.c) de la disposició esmentada, la taxa prevista a l’Ordenança\nfiscal de mercats per als canvis a denominació agrupada de caràcter obligatori.”\nEn el llistat esmentat hi consta l’expedient núm. EX14000492 relatiu al canvi de\ntitularitat de l’autorització d’ús corresponent al dipòsit-magatzem núm. 079-1 del\nmercat de Carmel, sol·licitat pel Sr./a. M. Rosa Roso Vilas, en qualitat de cedent i\npel Sr./a. David Guillén Garreta, en qualitat de cessionari.\nContra aquesta resolució els interessats poden interposar recurs d’alçada davant\nl’Alcaldia en el termini d’un mes, comptat des de l’endemà de la present\nnotificació. L’esmentat recurs s’entendrà desestimat si transcorren tres mesos des\nde la seva interposició sense que se’n notifiqui la resolució. Contra la desestimació\ntàcita del recurs d’alçada, es pot interposar recurs contenciós administratiu davant\ndels Jutjats contencioso administratius de Barcelona, en el termini de sis mesos a\ncomptar de l’endemà de la data en què es produeix l’acte presumpte. També es\npot utilitzar qualsevol altre recurs que es cregui convenient.\nBarcelona, 03 de juliol de 2014. El secretari delegat de l´IMMB, Manel Armengol\ni Jornet.\n\nGASETA MUNICIPAL\nPl. Sant Miquel, s/n\n\nISSN 1887-357X – Dipòsit legal: B-5.656-2007\nEs publica cada deu dies\n\n\f"}