{"id":"gm2013_17","catalog":"gasetamunicipalbarcelona","url":"http://w110.bcn.cat/Ajuntament/Continguts/NOVA%20ESTRUCTURA/Home/Informaci%C3%B3%20administrativa/Normativa/Normativa%20municipal/Gaseta/2013/gm2013_17.pdf","name":"Gaseta Municipal núm 17. - 30 de maig de 2013","content":"SUMARI\nComissió de Govern\nActa sessió 15/5/2013 ...............................\nAcords sessió 22/5/2013 ............................\nComissions del Consell Municipal\nComissió de Cultura, Coneixement, Creativitat i Innovació. Acta sessió 16/4/2013 ...\nComissió de Qualitat de Vida, Igualtat, Joventut i Esports. Acta sessió 16/4/2013 ...\nComissió de Presidència i Règim Interior.\nActa sessió 17/4/2013............................\nComissió d’Economia, Empresa i Ocupació.\nActa sessió 17/4/2013............................\nActa sessió extraordinària 24/4/2013 .......\nActa sessió extraordinària 8/5/2013 .........\nComissió de Seguretat i Mobilitat. Acta sessió 18/4/2013 .......................................\nComissió d’Hàbitat Urbà i Medi Ambient.\nActa sessió 18/4/2013............................\nAcords\nSessions del mes de maig de 2013 ..............\n\nNúm. 17 / Any C\n\n2268\n2280\n\nConsells Municipals de Districte\nDistricte 7. Horta-Guinardó. Acords sessió ...\n7/5/2013 .............................................\nDistricte 10. Sant Martí. Acords sessió.........\n9/5/2013 .............................................\n\n2290\n\nDecrets de l’Alcaldia\nDenominacions espais públics ....................\nCreació del Departament de Coordinació\nd’Actuacions sobre la Franja del Besòs .....\nModificació denominacions direccions de Projecte de Manteniment d’Edificis, i Projecte de Subministrament i Estalvi d’Energia\nCessament membre no electe de la Comissió de Govern .......................................\nNomenament delegada de Salut de la Ciutat\nDelegar en el gerent de Recursos el nomenament dels membres del tribunal en el\nprocés selectiu oposició lliure..................\n\n2564\n\nDisposicions generals\n\n2333\n\n2561\n\n2367\n2403\n2455\n2462\n2473\n2512\n2553\n\n2567\n2568\n\n2569\n2570\n2571\n\n2571\n\n30 de maig de 2013\n\n\f2267\n\nGASETA MUNICIPAL DE BARCELONA\n\nAltres disposicions\nModificació Decret Regidoria de Mobilitat\nsobre les prescripcions de la circulació dels\nvehicles de mobilitat personal ................\nCartipàs\nNomenament membre Consell Municipal del\nDistricte de Ciutat Vella ..........................\nPersonal\nConcursos oposicions\nDesignació membres tribunal procés selectiu\nper a cobrir places Gestor/a d’Administració\nGeneral. Promoció interna ......................\nConcursos\nBases generals que han de regir la convocatòria de set concursos per a la provisió de\ndeu llocs de treball ................................\nTècnic/a 2 família Serveis Urbanístics i d’Obra. Gerència Dte. de Les Corts ...............\nTècnic/a 2 família Serveis de Gestió i Administració. Dep. Projectes i Gestió de la Informació. Gerència de Recursos...............\nTècnic/a 2 família Serveis Urbanístics i d’Obra. Gerències Districtes de l’Eixample i\nSants-Montjuïc ......................................\nSuport 3 família General. Gerència Dte. Horta-Guinardó ..........................................\nTècnic/a 2 família Serveis Jurídics Gerència\nDte. Ciutat Vella ....................................\nTècnic/a 1 família Serveis Jurídics. Direcció\nGerència de l’Àrea de Serv. Jurídics. Gerència de Recursos.................................\n\n2573\n\n2576\n\n2577\n\n2578\n\nNÚM. 17\n\n30-5-2013\n\nSuport 2 família General. Gerència Dte.\nHorta-Guinardó......................................\nBases generals que han de regir la convocatòria d’un concurs per a la provisió d’un\nlloc de treball .......................................\nSuport 4 família General. Relacions amb el\nContribuent. IMH ...................................\nBases generals que han de regir la convocatòria d’un concurs per a la provisió de\nd’un lloc de treball .................................\nGestor/a de Projecte 2 família General. Recursos Humans IMSSB............................\nConcurs de trasllats per proveir llocs de treball vacants a escoles municipals de música i conservatori. Curs 2013-2014. IME ..\nConcurs de trasllats per proveir llocs de treball vacants a escoles bressol municipals i\nserveis complementaris. Curs 2013-2014.\nIME .....................................................\n\n2603\n\n2607\n2609\n\n2613\n2615\n\n2619\n\n2621\n\n2580\n\n2584\n\n2588\n2592\n\nLliures designacions\nConvocatòria per a la provisió d’un lloc de\ntreball de Cap de Departament 1 família\nGeneral. Manteniment d’Edificis. Gerència\nde Recursos .........................................\nConvocatòria per a la provisió d’un lloc de\ntreball de Cap de Departament 1 família\nGeneral. Dep. Acció Comunitària. Gerència de Qualitat de Vida, Igualtat i Esports..\n\n2624\n\n2626\n\n2596\n\n2599\n\nAnuncis\nAltres anuncis ...........................................\n\n2629\n\n\f2268\n\nGASETA MUNICIPAL DE BARCELONA\n\nNÚM. 17\n\nCOMISSIÓ DE GOVERN\nActes\nActa de la sessió del dia 15 de maig de 2013, aprovada el dia 22 de maig\nde 2013\nA la Sala nova de Govern de la Casa Consistorial de la Ciutat de Barcelona, el\ndia quinze de maig de dos mil tretze s'hi reuneix la Comissió de Govern en sessió\nordinària, sota la presidència de l’Ilm. Tinent d’Alcalde Sr. Joaquim Forn i Chiariello\nper absència de l'Excm. Sr. Alcalde, Xavier Trias i Vidal de Llobatera. Hi concorren\nels Ims. Srs. i les Imes. Sres. Tinents/tes d'Alcalde, Maite Fandos i Payà, Jaume\nCiurana i Llevadot, i els Ims. Srs. Regidors i les Imes. Sres. Regidores, Mercè\nHoms i Molist, Francina Vila i Valls, Jordi Martí i Galbis, Eduard Freixedes i Plans,\nIrma Rognoni i Viader, i la Delegada Sectorial, Sra. Cristina Iniesta i Blasco,\nassistits pel Secretari General, Sr. Jordi Cases i Pallarés, que certifica.\nExcusen la seva absència l’Im. Sr. i la Ima. Sra. Tinent/ta d'Alcalde Sònia\nRecasens i Alsina, Antoni Vives i Tomàs i els Ims. Srs. Regidors Joan Puigdollers i\nFargas, Gerard Ardanuy i Mata, Raimond Blasi i Navarro.\nTambé hi és present el Gerent Municipal, Sr. Constantí Serrallonga Tintoré.\nConstatada l'existència de quòrum legal, la Presidència obre la sessió a les nou\nhores i trenta minuts.\nEs dóna per llegida l'acta de la sessió anterior, celebrada el 8 de maig de 2013,\nl'esborrany de la qual ha estat tramès a tots els membres de la Comissió; i\ns'aprova.\nI) INFORMACIÓ DE L'ORDRE DEL DIA DEL PLENARI DEL CONSELL MUNICIPAL\nEs delibera, primerament, sobre el projecte d'ordre del dia preparat per a la\npropera sessió del Plenari del Consell Municipal estructurat de la manera següent\ncom a conseqüència de l'entrada en vigor del Reglament Orgànic Municipal:\nA) Aprovació de l'acta de la sessió anterior\nB) Part Informativa\na) Despatx d'ofici\nb) Mesures de govern\nc) Informes\nC) Part Decisòria / Executiva\na) Ratificacions\nb) Propostes d'acord\nCOMISSIÓ DE PRESIDÈNCIA I RÈGIM INTERIOR\n1. Aprovar la proposta de Conveni de col·laboració entre l’Administració General\nde l’Estat, la Generalitat de Catalunya i l’Ajuntament de Barcelona per a la\nliquidació i extinció del Consorci i de la Societat creades per a la celebració del\nFòrum de les Cultures Barcelona 2004, segons el text inclòs en aquest expedient.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nAPROVAR definitivament la proposta de modificació d’estatuts del Consorci, segons\ndocumentació adjunta. Facultar l’Alcalde perquè pugui dur a terme les actuacions\nnecessàries per a la plena efectivitat del present acord.\nCOMISSIÓ D'ECONOMIA, EMPRESA I OCUPACIÓ\n2. Modificar les condicions desena i onzena de les Condicions reguladores del\ndret de superfície constituït a favor de la Societat Urbanística Metropolitana de\nRehabilitació i Gestió SA (REGESA), per acord del Plenari del Consell Municipal en\nsessió de 23 de desembre de 2009 i formalitzat en escriptura pública davant el\nnotari de Barcelona Sr. Miguel Álvarez Ángel el 24 de març de 2010, núm. de\nprotocol 840, respecte d’un sostre edificable de 10.200 metres quadrats situat en\nla finca de propietat municipal ubicada al passeig Torres i Bages, núm. 143, en el\nsentit d’afegir un nou supòsit d’extinció del dret i determinar una nova\nconseqüència jurídica dimanant d’aquesta extinció; sotmetre aquesta modificació a\ninformació pública durant un termini de trenta dies i, si no s'hi formulen\nreclamacions o al·legacions, formalitzar la modificació aprovada en escriptura\npública; inscriure-la en el Registre de la Propietat; i facultar l'Alcaldia per a la\nrealització de totes les actuacions encaminades a concretar, clarificar i executar el\npresent acord.\n3. Modificar les condicions reguladores del dret de superfície gratuït a favor de la\nGeneralitat de Catalunya, segons el document annex que s’aprova, sobre el solar\nde propietat municipal situat al carrer del Clot, núm. 2LB, per un termini de\nsetanta-cinc anys, destinat a la construcció, ja realitzada, de l’Institut d’Estudis\nSecundaris Salvador Espriu, dret aprovat pel Plenari del Consell Municipal en\nsessions de 17 de maig de 1996 i 27 de març de 1998; precisar que la finca\nregistral sobre la que recau el dret de superfície té 7.167 metres quadrats de\nsuperfície; formalitzar el dret de superfície en document administratiu; inscriure’l\nen el Registre de la Propietat i facultar l’Alcaldia per a la realització de totes les\nactuacions encaminades a concretar, clarificar i executar el present acord.\n4. Resoldre les al·legacions presentades en el període d'informació pública i\naprovar definitivament l'expedient 3-066/2013, de modificacions de crèdit per un\nimport de 93.254.273,86 euros, consistent en suplements de crèdit per import de\n74.813.728,56 euros i crèdits extraordinaris per import de 18.440.545,30 euros,\nen el pressupost de l'exercici 2012 prorrogat per a l'exercici 2013 de l'Ajuntament\nde Barcelona, finançats mitjançant majors ingressos a compte de Fons\nComplementari de Finançament 2013, d'acord amb el document annex (referència\n13041890).\nCOMISSIÓ D'HÀBITAT URBÀ I MEDI AMBIENT\nDistricte de l'Eixample\n5. Aprovar definitivament, de conformitat amb l'article 68 de la Carta Municipal\nde Barcelona, el Pla de millora urbana d’ordenació volumètrica de l’edifici ubicat a\nla Gran Via de les Corts Catalanes, núm. 648 i al carrer de Pau Claris, núms. 8994, promogut per Claris 89-91, SL, amb les modificacions a què fa referència\nl’informe de la Direcció de Planejament, que consta a l’expedient i, a efectes de\nmotivació, s’incorpora a aquest acord.\nDistricte de Sant Andreu\n6. Aprovar provisionalment, de conformitat amb l’article 66.3 de la Carta\nMunicipal de Barcelona, la Modificació puntual del Pla General Metropolità per a\nl’adequació de les qualificacions urbanístiques a sistema ferroviari cobert amb\nespai lliure en superfície en l’àmbit del sector I: Colorantes-Renfe, subàmbit 2 i\nterrenys veïns, d’iniciativa municipal, amb les modificacions a què fa referència\n\n2269\n\n\f2270\n\nGASETA MUNICIPAL DE BARCELONA\n\nNÚM. 17\n\nl’informe de la Direcció de Planejament, que es dóna per reproduït; i trametre\nl’expedient a la Subcomissió d’Urbanisme de Barcelona per a la seva aprovació\ndefinitiva.\nDistricte de Sant Martí\n7. Aprovar definitivament, de conformitat amb l'article 68 de la Carta Municipal\nde Barcelona, el Pla de millora urbana en l’àmbit comprès entre els carrers de\nGuipúscoa, Ca N’Oliva, de Binèfar i el límit del terme municipal de Sant Adrià del\nBesòs, promogut per Solinbar, SLU; resoldre les al·legacions presentades en el\ntràmit d’informació pública de l’aprovació inicial, de conformitat amb l’informe de la\nDirecció de Planejament, de valoració de les al·legacions, que consta a l’expedient\ni, a efectes de motivació, s’incorpora a aquest acord; i requerir el promotor per tal\nque, en el termini màxim d’un any a comptar des del dia següent a la notificació\ndel present acord, constitueixi la garantia de 1.034.551 euros, corresponent al\n12% del valor de les obres d’urbanització inherents al planejament, als efectes\nestablerts als articles 106.3 i 107.3 de la Llei 3/2012, de 22 de febrer, de\nmodificació del Text refós de la Llei d’Urbanisme, aprovat per Decret Legislatiu\n1/2010, de 3 d’agost, i com a requisit previ per a la publicació d’aquest acord.\nCOMISSIÓ DE QUALITAT DE VIDA, IGUALTAT, JOVENTUT I ESPORTS\n8. Atorgar la Medalla d'Or al mèrit esportiu al Club Natació Atlètic Barceloneta\nper la seva trajectòria esportiva, significació històrica a favor de la promoció dels\nesports d'aigua, i la creació d'un teixit social sòlid i potent al barri de la\nBarceloneta durant els seus cent anys.\n9. Aprovar la proposta d’addenda al Conveni de col·laboració subscrit el 14 de\ngener de 2013 entre el Ministerio de Hacienda y Administraciones Públicas, el\nConsejo Superior de Deportes, l’Ajuntament de Barcelona, i la Fundació per la\nNavegació Oceànica Barcelona, per a la creació del Consorci “3ª edició de la\nBarcelona WorldRace” i l’aprovació dels estatuts a fi de donar compliment a la\nDisposició Addicional seixantena tercera de la Llei 2/2012, pel desenvolupament de\nla “3ª edició de la Barcelona WorldRace”, d'acord amb la Disposició Addicional\nquinquagèsima setena de la Llei 17/2012, de 27 de desembre, de Pressupostos\nGenerals de l'Estat per l'any 2013. Aprovar definitivament la modificació d’estatuts\nproposada a l’addenda, segons documentació adjunta. Facultar l’Alcalde perquè\npugui dur a terme les actuacions necessàries per a la plena efectivitat del present\nacord.\nCOMISSIÓ DE CULTURA, CONEIXEMENT, CREATIVITAT I INNOVACIÓ\n10. Atorgar la Medalla d'or al Mèrit Cultural de l'Ajuntament de Barcelona al\nCercle Artístic de Sant Lluc pels seus cent vint anys d'inestimable labor en la\npràctica artística i l'activa i infatigable acció de foment de la vida cultural de\nCatalunya.\nc) Proposicions\nD) Part d'impuls i control\na) Proposicions / Declaracions de Grup\nb) Proposicions amb contingut de Declaració institucional\nc) Precs\nd) Preguntes\ne) Seguiment Proposicions / Declaracions de Grup\nE) Mocions\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nF) Declaracions Institucionals\nDesprés d'haver examinat tots els punts anteriors, la Comissió de Govern DÓNA\nla seva conformitat al precedent projecte d'ordre del dia del Plenari del Consell\nMunicipal.\nII) INFORMACIÓ DE L'ORDRE DEL DIA DE LES COMISSIONS PLENÀRIES\nA) Aprovació de les actes de les sessions anteriors\nB) Part Informativa\na) Despatx d'ofici\nb) Mesures de govern\nc) Informes a les Comissions\nd) Compareixences Govern municipal\nC) Part Decisòria / Executiva\nEs delibera, a continuació, sobre la part decisòria de l'ordre del dia de les\ndiferents Comissions del Consell Municipal.\na) Propostes d'acord\nCOMISSIÓ D'ECONOMIA, EMPRESA I OCUPACIÓ\n1. Acceptar la renúncia formulada per Foment de les Arts Decoratives (FAD) el 2\nd’octubre de 2012 i resoldre la concessió de l’ús privatiu de domini públic de part\nde l’edifici conegut com a Convent dels Àngels, situat a la plaça dels Àngels, núms.\n5-6, que fou aprovada per acord del Consell Plenari de 24 d’octubre de 1997 i\nampliada per acord de la Comissió de Presidència, Hisenda i Coordinació Territorial\nel 15 de febrer de 2006, amb efectes a 30 d’abril de 2013, permetent l’ocupació, a\nprecari, dels esmentats espais fins a l’efectiu trasllat de dita entitat a l’edifici\nmunicipal Disseny HUB Barcelona.\nCOMISSIÓ D'HÀBITAT URBÀ I MEDI AMBIENT\n2. Rectificar l’acord adoptat per la Comissió d’Hàbitat Urbà i Medi Ambient en\nsessió del 13 de desembre de 2012 (CT12/12 PR/7), en virtut del que disposa\nl’article 105.2 de la Llei 30/1992 de règim jurídic de les administracions públiques i\ndel procediment administratiu comú, i l’article 74 de la Llei 26/2010 de règim\njurídic i de procediment de les administracions públiques de Catalunya, atès que\namb posterioritat a l’adopció de l’acord, s’ha tingut coneixement de la consignació\nal Jutjat de dos pagaments parcials, un per part de Groupama de 840.000,00\neuros el dia 24 de setembre de 2012 i altre per part de FCC, SA, de 30.000,00\neuros el 14 de novembre de 2012, així com d’error en el tipus d’interès aplicat al\ncàlcul. En conseqüència, el text dispositiu de l’acord, un cop introduïda la\nrectificació és el següent: Executar la sentència núm. 183 de 9 de juny de 2010 del\nJutjat Contenciós Administratiu núm. 6 de Barcelona (rectificada per Interlocutòria\nde rectificació d’error manifest de 23 de juny de 2010) dictada en el recurs núm.\n141/2007 i confirmada per la sentència 588 de 16 de maig de 2012 dictada en el\nrecurs d’apel·lació núm. 399/2010 per la Secció 4ª de la Sala Contenciosa\nAdministrativa del Tribunal Superior de Justícia; rectificar la liquidació realitzada en\n\n2271\n\n\f2272\n\nGASETA MUNICIPAL DE BARCELONA\n\nNÚM. 17\n\nl’acord de la Comissió de Sostenibilitat, Serveis Urbans i Medi Ambient del Consell\nMunicipal d’11 de juliol de 2006; FIXAR en 2.873.987,54 euros l’import de la\nindemnització a satisfer per FCC SA i Groupama Seguros, sense perjudici de la\nliquidació complementària que pugui correspondre derivada de les sentències\ndictades en els recursos interposats per afectats que no van acceptar la\nindemnització de 10.000,00 euros a què es refereix l’acord d’11 de juliol de 2006;\naprovar la liquidació dels interessos meritats des del 25 de setembre de 2006 fins\nal 30 de novembre de 2012, d’acord amb el document annex; requerir a FCC SA i\nsolidàriament a Groupama Seguros fins al límit de la seva cobertura, tal com\ndisposa la sentència que s’executa, el pagament de la quantitat de 2.994.285,74\neuros -dels que 2.223.554,59 euros corresponen a l’import pendent de la\nindemnització, i 770.731,14 euros a l’import dels interessos meritats fins al 30 de\nnovembre de 2012- en el termini d’un mes des de la notificació d’aquest acord,\nmitjançant ingrés en el compte de l’Ajuntament de Barcelona núm. 2100-0644-540200132204; advertir que finalitzat aquell termini es procedirà a l’execució forçosa\nper la via d’apressament; delegar en el Regidor de Medi Ambient i Serveis Urbans\nla competència per liquidar els interessos que es puguin meritar fins a la data de\npagament efectiu i l’al·ludida liquidació complementària; notificar als interessats la\npresent resolució.\n3. Aprovar inicialment, de conformitat amb els articles 12.2.b) i 27 de la Carta\nMunicipal de Barcelona i l’article 111 i següents del Reglament Orgànic Municipal,\nl’Ordenança municipal de terrasses, segons el text que consta com a document\nadjunt; obrir el període d’informació pública per un termini de trenta dies; i\ndifondre el text de l’ordenança a través de la seu electrònica de l’Ajuntament de\nconformitat amb l’article 112 del Reglament Orgànic Municipal.\n4. 1r. Aprovar inicialment la modificació de l’article 23 dels Estatuts de la\nSocietat Municipal Barcelona Gestió Urbanística, SA, que restarà redactat com\nsegueix: “La gerència de la societat serà assumida per un/a Director General/a que\nhaurà de reunir les condicions legalment establertes i podrà recaure en un/a\nconseller/a de la societat. El seu nomenament correspondrà al Consell\nd’Administració, que fixarà les atribucions que li siguin conferides, la seva\nremuneració, termini i causes de cessament en les seves funcions i tot allò que\nsigui necessari per atorgar, al seu favor, poders de representació de la societat,\namb les facultats necessàries per al seu compliment i execució. El/la Director/a\nGeneral està sotmès/a al règim d’incompatibilitats aplicable als titulars dels òrgans\ndirectius de l’Ajuntament de Barcelona. El/la Director/a General podrà assistir a les\nreunions del Consell d’Administració per tal d’ésser informat/da i informar, i hi\ntindrà veu però no vot.”. 2n. Sotmetre aquest acord a informació pública durant el\ntermini de trenta dies hàbils mitjançant inserció en el butlletí oficial de la província\nde Barcelona per a al·legacions o suggeriments; tot això de conformitat amb els\nfonaments de l’informe jurídic que figura a l’expedient i que a efectes de motivació\ns’incorporen a aquest acord.\nDistricte de l'Eixample\n5. Aprovar el projecte modificat del projecte executiu del nou mercat dels\nEncants de Barcelona, d’iniciativa municipal, segons l’article 42 i ss. del Decret\n179/1995, de 13 de juny, pel qual s’aprova el Reglament d’obres, activitats i\nserveis dels ens locals, i d’acord amb l’informe tècnic jurídic de data 8 de maig de\n2013 que figura a l’expedient administratiu, i que a aquests efectes es dóna per\nreproduït, per un import de 41.453.089,18 euros, el 21% de l’impost del valor\nafegit (IVA) inclòs (aquesta diferència de pressupost inferior a l’aprovat en data 22\nd’octubre de 2009 que va ser per un import de 47.243.458,21 euros, és deguda a\nque l’import de les obres adjudicades va ser de 34.842.862,29 euros derivats de la\nbaixa ofertada per l’adjudicatària de les obres, que sumat amb l’import del present\nmodificat dóna un total de 41.453.089,18 euros); publicar aquest Acord al Butlletí\nOficial de la Província (BOP) i en un diari dels de més circulació de Catalunya, i\nencarregar a la Societat Municipal BIM/SA la gestió de l’actuació.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nb) Proposicions\nDesprés d'haver examinat l'anterior relació de propostes d'acords decisoris que\nseran tractades en les sessions de les corresponents Comissions del Plenari, la\nComissió de Govern els dóna la seva conformitat amb les modificacions següents:\nS’afegeix:\nDins la Comissió de Presidència i Règim Interior:\nAprovar inicialment la modificació del Plec de Clàusules Administratives Generals\nde l’Ajuntament de Barcelona, segons contingut del document annex. Sotmetre’l a\ninformació pública, i a tràmit d’audiència a les entitats representatives del tercer\nsector, del sector empresarial i als sindicats, per un període de 30 dies.\nD) Part d'impuls i control\na) Proposicions / Declaracions de Grup\nb) Proposicions amb contingut de Declaració institucional\nc) Precs\nd) Preguntes\ne) Seguiment Proposicions / Declaracions de Grup\nE) Mocions\nIII) ORDRE DEL DIA DE LA COMISSIÓ DE GOVERN\nA) Aprovació de l'acta de la sessió anterior\nB) Part Informativa\na) Despatx d'ofici\nb) Informes\nC) Part Decisòria\na) Propostes d'acord\nDonat compte de les propostes incloses a l'ordre del dia, s'acorda:\nÀREA DE PRESIDÈNCIA, RÈGIM INTERIOR, SEGURETAT I MOBILITAT\n1. Autoritzar la compatibilitat sol·licitada per la Sra. Montserrat Pastor Puyol\n(mat.25004), entre la seva activitat municipal com a funcionària de carrera amb la\ncategoria professional de tècnic superior d’Educació i Psicologia, amb destinació al\nCSS Sant Martí-Verneda de la Gerència de l'Institut Municipal de Serveis Socials de\nBarcelona d'aquest Ajuntament, on desenvolupa el lloc de treball de psicòleg\nd’assistència primària les funcions pròpies d’aquest lloc de la seva categoria, i\nl’activitat pública com a col·laboradora docent a la Universitat Oberta de Catalunya\na temps parcial, per al curs acadèmic 2012-2013 des del 27 de febrer de 2013 fins\nal 23 de juliol de 2013 i pròrrogues que es puguin produir en aquest contracte de\ntreball, d’acord amb allò que preveu l’article 3 i següents de la Llei 53/1984, de 26\nde desembre, d’incompatibilitats del personal de les administracions públiques i\nl’article 4.8 de la Llei 21/1987, de 26 de novembre, d’incompatibilitats del Personal\n\n2273\n\n\f2274\n\nGASETA MUNICIPAL DE BARCELONA\n\nNÚM. 17\n\nal Servei de l’Administració de la Generalitat en relació a l’article 7 de la Llei\n17/1997, de 24 de desembre, de Mesures administratives i d’organització, que\nestableix la concurrència d’interès públic en relació amb les tasques de tutoria i\nconsultoria del personal docent col·laborador de la Universitat Oberta de\nCatalunya. L’activitat secundària no podrà superar la meitat de la jornada laboral\nsetmanal vigent a l’Administració Pública i en horari no coincident amb el\nmunicipal. DONAR compte a la Comissió de Presidència i Règim Interior.\n2. Aprovar, d’acord amb l’article 279 de la Llei de contractes del sector públic i la\nclàusula 3 del plec de clàusules administratives particulars, la pròrroga del\ncontracte de serveis que té per objecte la direcció facultativa dels contractes de\nmanteniment de les instal·lacions de regulació i control de trànsit de Barcelona\ndurant els anys 2011 i 2012, a partir del 15 de juny de 2013 i fins al 14 de juny de\n2014, per un import de 256.381,56 euros (dels quals 211.885,59 euros\ncorresponen al preu net i els restants 44.495,97 euros a l'IVA al 21%), adjudicat a\nPaymacotas SAU, NIF A3339240, per resolució de l’Alcaldia en 24 de maig de\n2011. Autoritzar i disposar contra la consignació pressupostària que s’indica en\naquest document l'esmentada despesa. Atès que la present pròrroga del contracte\ncomporta despeses de caràcter plurianual, la seva autorització o realització se\nsubordina al crèdit que per a cada exercici autoritzin els respectius pressupostos\nmunicipals. Requerir l'adjudicatari perquè en el termini màxim de quinze dies\nhàbils, a partir de la data de recepció de la notificació d'aquesta resolució,\nprocedeixi al reajustament de la garantia per un import de 10.594,28 euros i per\ntal que comparegui en el termini màxim dels deu dies següents a la data del\ndipòsit per formalitzar la pròrroga del contracte el dia i hora que se li indiqui.\nDonar compte a la Comissió de Seguretat i Mobilitat.\n3. Autoritzar i disposar la despesa per un import de 1.200,00 euros amb càrrec\nal/s pressupost/os i partida/es indicats en aquest mateix document, a favor de la\nFundació Blanquerna, amb NIF R5800622B, per a la col·laboració en les despeses\nde la \"I Jornada de Comunicació Política i Social\". APROVAR el conveni de\ncol·laboració entre l'Ajuntament de Barcelona i la Fundació Blanquerna, amb NIF\nR5800622B, per a la realització del Màster Universitari en Comunicació Política i\nSocial i la \"I Jornada de Comunicació Política i Social\" de conformitat amb la\nNormativa reguladora dels expedients d'autorització de l'atorgament de convenis\nadministratius amb altres administracions públiques i institucions aprovada per\ndecret d'Alcaldia el 27 d'abril de 2011. Facultar el Sr. Carles Agustí i Hernández,\nComissionat de Participació Ciutadana i Associacionisme per la signatura de\nl'esmentat conveni. Requerir l'entitat beneficiària per tal que, en el termini màxim\nde tres mesos a partir de l'endemà de la data finalització de l'activitat, presenti el\nbalanç econòmic i la memòria de funcionament d'aquesta i justificació dels fons\nrebuts.\n4. Aprovar el conveni de col·laboració entre l’Ajuntament de Barcelona i\nl’associació Antic Car Club de Catalunya que té per objecte el préstec comodat del\nvehicle històric amb matricula B-2215, per tal que pugui ser exhibit a les\ninstal·lacions del Museu de Barcelona de l’Automòbil, d’acord amb el text que\ns’adjunta. Facultar el Primer Tinent d’Alcalde de l’Ajuntament de Barcelona per a la\nsignatura de l’esmentat conveni. Donar compte a la Comissió de Presidència i\nRègim Interior.\n5. Modificar el conveni de col·laboració entre l’Ajuntament de Barcelona i la\nDiputació de Barcelona, aprovat per la Comissió de Govern en sessió de 10 d'abril\nde 2013, i signat el 10 de maig de 2013, de desenvolupament del Protocol general\ndel Pla “Xarxa de Governs Locals 2012-2015” d’acord amb el document annex que\nobra en expedient i que va ser aprovat per la Junta de Govern de la Diputació de\nBarcelona en la sessió de 25 d'abril de 2013; Mantenir la resta de pronunciaments\nde l'acord de Comissió de Govern, de 10 abril de 2013. Donar compte a la\nComissió de Presidència i Règim Interior.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nDistricte de Ciutat Vella\n6. Aprovar la pròrroga del conveni de col·laboració entre el Districte de Ciutat\nVella i la Fundació Catalana per a la Síndrome de Down que té per objecte la\nparticipació de membres de la fundació en pràctiques d'aprenentatge laboral de\ncaràcter estrictament formatiu a la seu del Districte; la durada de la pròrroga serà\nfins al 13 de maig de 2014; facultar per a la signatura del conveni a la Gerent del\nDistricte de Ciutat Vella.\nDistricte de Sants-Montjuïc\n7. Aprovar les Bases Específiques per a l'atorgament d'una subvenció a les\npersones físiques en el programa d'ajuts a l'esport base 2013-2014, d'acord amb\nla Normativa General Reguladora de les Subvencions aprovada pel Consell Plenari\nel 17 de desembre de 2010; autoritzar la despesa de 23.000,00 euros, amb càrrec\nal Pressupost i Partida indicats en aquest mateix document, amb codi de subvenció\n13S04248; ordenar la publicació de les esmentades Bases al Butlletí Oficial de la\nProvíncia i en el tauler d'anuncis de l'Ajuntament, així com la inserció d'una\nreferència d'aquest anunci en la Gaseta Municipal; sotmetre-les a informació\npública per un termini de vint dies a partir del dia següent al de l'esmentada\npublicació i obrir, simultàniament, el termini d'un mes per a la presentació de\nsol·licituds, comptadors a partir del dia següent a la finalització del termini\nd'informació pública iniciat amb la publicació de les presents bases en el Butlletí\nOficial de la Província.\nDistricte d'Horta-Guinardó\n8. Adjudicar el contracte núm. 12C00032, que té per objecte la gestió i\ndinamització del Centre Cívic Casa Groga i ludoteca Casa Groga, per un import de\n516.420,00 euros, de conformitat amb al proposta de valoració i classificació\ncontinguda en l’expedient a QSL Serveis Culturals, SL amb NIF B60641925, i\nd’acord amb la seva proposició, en ser considerada l’oferta més avantatjosa,\nsotmès a la condició suspensiva d’existència de crèdit adequat i suficient en el/s\npressupost/os posterior/s a l’actual; disposar a favor de l’adjudicatari l’esmentada\nquantitat amb càrrec a la/es partida/es i al/s pressupost/os que s’indiquen en\naquest mateix document; requerir l’adjudicatari per tal que, en el termini màxim\nde quinze dies hàbils següents a la recepció de la notificació de l’adjudicació,\ncomparegui per formalitzar el contracte. Anul·lar part de l'autorització de despesa\ndel contracte núm. 12C00032 que té per objecte la gestió i dinamització del Centre\nCívic Casa Groga i la ludoteca Casa Groga, per un import de 27.180,00 euros amb\ncàrrec al pressupost/os i partida/es indicades en aquest mateix document;\nadjudicat a QSL Serveis Culturals, SL, NIF B60641925.\nÀREA D'ECONOMIA, EMPRESA I OCUPACIÓ\n9. Informar favorablement les actuacions d'inversions relacionades en el\ndocument de 15 de maig de 2013.\n10. Aprovar el conveni col·laboració entre l'Ajuntament de Barcelona i l'Aeroclub\nBarcelona-Sabadell per al desenvolupament del festival aeri de Barcelona \"Festa al\nCel 2013\". Facultar la Segona Tinent d'Alcalde, Sònia Recasens i Alsina, per a la\nformalització del present conveni.\n11. Aprovar el conveni col·laboració entre l'Ajuntament de Barcelona, Aena\nNavegación Aerea i Aena Aeropuertos Españoles per a l'organització de la Festa al\nCel 2013. Facultar la Segona Tinent d'Alcalde, Sònia Recasens i Alsina, per a la\nformalització del present conveni.\n\n2275\n\n\f2276\n\nGASETA MUNICIPAL DE BARCELONA\n\nNÚM. 17\n\nÀREA D'HÀBITAT URBÀ\n12. Aprovar l’\"Encomanda de gestió de l’Ajuntament de Barcelona a Barcelona\nRegional, Agència de Desenvolupament Urbà consistent en la prestació de tasques\nd’assessorament i suport tècnic directament vinculats a l’execució d’obres\nmunicipals i a la realització d’inversions durant l’any 2013”; autoritzar i disposar la\ndespesa per un import de 3.197.485,50 euros amb càrrec al/s pressupost/os i\npartida/es indicats en el document comptable, a favor de Barcelona Regional,\nAgència de Desenvolupament Urbà, amb NIF A60453271, per fer front a\nl’esmentada encomanda; i facultar el Tercer Tinent d’Alcalde de l'Ajuntament de\nBarcelona per la formalització de l’encomanda de gestió.\n13. Prorrogar per raons d’interès públic el termini de vigència del contracte que\nté per objecte la gestió del centre d'educació ambiental La Fábrica del Sol fins al 28\nde maig de 2014, d'acord amb el que estableix la clàusula 3 del plec de clàusules\nadministratives particulars, i atesa la conformitat del contractista, minorant la\ndespesa del contracte principal i d'acord amb el que estableix l'article 303 del Reial\nDecret Legislatiu 3/2011, de 14 de novembre, Text Refós de la Llei de Contractes\ndel Sector Públic (LCSP) (article 279 de la LCSP vigent en el moment de la\nlicitació). ampliar l'autorització i disposició de despesa del contracte núm.\n10001032 en concepte de pròrroga per un import de 285.807,00 euros amb càrrec\nal Pressupost/os i Partida/es indicades en el document comptable, condicionada a\nl'existència de crèdit adequat i suficient en el/s pressupost/os corresponent/s\ndisposar-la a favor de Soluciones Medio Ambiente (SMA), NIF B80067697. Requerir\nl'adjudicatari per tal que, en el termini màxim de quinze dies hàbils següents a la\nrecepció d'aquesta notificació, constitueixi la garantia definitiva complementària\nper un import de 11.810,21 euros, i comparegui per formalitzar la pròrroga del\ncontracte a les dependències d'Administració de Medi Ambient i Serveis Urbans.\n14. Prorrogar per raons d'interès públic el termini de vigència del contracte que\nté per objecte el \"servei de manteniment de les escales mecàniques i ascensors\nsituats en diferents llocs de la ciutat de Barcelona Lot A\" fins al 30 de setembre de\n2014, d'acord amb el que estableix la clàusula 3 del plec de clàusules\nadministratives particulars, i atesa la conformitat del contractista, d'acord amb el\nque estableix l'article 303 del Reial Decret Legislatiu 3/2011, de 14 de novembre,\nText Refós de la Llei de Contractes del Sector Públic. Ampliar l'autorització i\ndisposició de despesa del contracte núm. 11001254 per un import de 684.045,92\neuros, a raó de 273.618,37 euros per l'any 2013 i 410.427,55 euros per l'any 2014\namb càrrec al Pressupost/os i Partida/es indicades en el document comptable,\ncondicionada a l'existència de crèdit adequat i suficient en el/s pressupost/os\ncorresponent/s. Disposar-la a favor de Thyssenkrupp Elevadores SL, NIF\nB46001897. Requerir l'adjudicatari per tal que, en el termini màxim de quinze dies\nhàbils següents a la recepció d'aquesta notificació, constitueixi la garantia\ndefinitiva complementària per un import de 28.266,36 euros, i comparegui per\nformalitzar la pròrroga del contracte a les dependències d'Administració de Medi\nAmbient i Serveis Urbans.\n15. Prorrogar per raons d'interès públic el termini de vigència del contracte que\nté per objecte el \"servei de manteniment de les escales mecàniques i ascensors\nsituats en diferents llocs de la ciutat de Barcelona Lot B\" fins al 30 de setembre de\n2014, d'acord amb el que estableix la clàusula 3 del plec de clàusules\nadministratives particulars, i atesa la conformitat del contractista, d'acord amb el\nque estableix l'article 303 del Reial Decret Legislatiu 3/2011, de 14 de novembre,\nText Refós de la Llei de Contractes del Sector Públic. Ampliar l'autorització i\ndisposició de despesa del contracte núm. 11001260 per un import de 497.302,37\neuros, a raó de 198.920,95 euros per l'any 2013 i 298.381,42 euros per l'any 2014\namb càrrec al Pressupost/os i Partida/es indicades en el document comptable,\ncondicionada a l'existència de crèdit adequat i suficient en el/s pressupost/os\ncorresponent/s, disposar-la a favor de Kone Elevadores, SA, NIF A28791069.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nRequerir l'adjudicatari per tal que, en el termini màxim de quinze dies hàbils\nsegüents a la recepció d'aquesta notificació constitueixi la garantia definitiva\ncomplementària per un import de 20.549,68 euros, i comparegui per formalitzar la\npròrroga del contracte a les dependències d'Administració de Medi Ambient i\nServeis Urbans.\n16. Modificar, de conformitat amb els articles 105, 107 i 234 del Reial Decret\nLegislatiu 3/2011, Text Refós de la Llei de Contractació del Sector Públic, el\ncontracte núm. 12004331 relatiu a les “obres de reparació del clavegueram de\nl’avinguda Adrià Gual” adjudicat a “Fomento de Construcciones y Contratas” amb\nNIF.-A28037224 aprovat per acord de la Comissió de Govern de 21 de novembre\nde 2012, i ampliat el seu termini d’execució fins al 21 de maig de 2013 per acord\nde la Comissió de Govern de 13 de febrer de 2013, en el sentit d’ampliar el seu\ntermini d’execució fins el 21 de juny de 2013. Notificar, aquesta resolució a\nl’adjudicatari.\nDistricte de Sants-Montjuïc\n17. Aprovar inicialment el Projecte executiu de Remodelació dels Jardins de Ca\nl’Alena, als habitatges de la Capa, al Districte de Sants-Montjuïc a Barcelona,\nd’iniciativa municipal, d’acord amb l’Informe Tècnic del Projecte de data 7 de maig\nde 2013 que figura a l’expedient administratiu i que aquests efectes es dóna per\nreproduït, amb un pressupost de 661.366,66 euros, el 21% de l’impost del valor\nafegit (IVA) inclòs, d’acord amb allò que preveu l’article 235.2 del Decret Legislatiu\n2/2003, de 28 d’abril, pel qual s’aprova el Text Refós de la Llei Municipal i de règim\nlocal de Catalunya; i sotmetre’l a informació pública, durant un termini de 30 dies\nhàbils, a comptar a partir del dia següent al de la seva publicació al Butlletí Oficial\nde la Província de Barcelona (BOPB), termini durant el qual es podrà examinar i\nformular-hi les al·legacions pertinents.\nDistricte de les Corts\n18. Aprovar inicialment el Projecte executiu de reurbanització del carrer Deu i\nMata, entre el carrer Entença i l’Avinguda Sarrià i del passatge de les Cinc Torres,\nentre els carrers Deu i Mata i Taquígraf Garriga, al Districte de les Corts a\nBarcelona, d’iniciativa municipal, d’acord amb l’Informe Tècnic del Projecte que\nfigura a l’expedient administratiu i que aquests efectes es dóna per reproduït, amb\nun pressupost de 590.492,30 euros, el 21% de l’impost del valor afegit (IVA)\ninclòs, d’acord amb allò que preveu l’article 235.2 del Decret Legislatiu 2/2003, de\n28 d’abril, pel qual s’aprova el Text Refós de la Llei Municipal i de règim local de\nCatalunya; sotmetre’l a informació pública, durant un termini de trenta dies hàbils,\na comptar a partir del dia següent al de la seva publicació al Butlletí Oficial de la\nProvíncia de Barcelona (BOPB), termini durant el qual es podrà examinar i\nformular-hi les al·legacions pertinents; tenir-lo per aprovat definitivament, sempre\ni quan no s’hagin formulat al·legacions en el termini d’informació pública, i no\ns’hagin rebut informes que facin palesa la necessitat d’introduir modificacions en el\nprojecte; i encarregar a la Societat Municipal BIM/SA la gestió de l’actuació.\nDistricte de Sarrià-Sant Gervasi\n19. Desestimar les al·legacions presentades per l’advocat Sr. Antonio Campillo\nZaragoza, actuant en nom de la Sra. Ester Farrerons i Blanc, en el tràmit\nd’informació pública del Projecte de regularització de finques del Polígon d’actuació\nurbanística de l’illa 3 de la Modificació del Pla General Metropolità per a l’ordenació\nde les vores de la Via Augusta, aprovat inicialment el 2 de setembre de 2009, en el\nsentit que justificadament i raonada figura en l’informe del Departament de\nProjectes Gestió Urbanística de 29 d’abril de 2013 que consta en l’expedient i que\nes dóna per reproduït; incorporar a l’expedient la documentació presentada pel Sr.\nAntonio Gómez González, en nom i representació del Sr. Albert Gómez Torner,\nacreditativa de la titularitat actual de la finca aportada 9; aprovar definitivament, a\n\n2277\n\n\f2278\n\nGASETA MUNICIPAL DE BARCELONA\n\nNÚM. 17\n\nl'empara de l'article 119.2.a) del Decret Legislatiu 1/2010, de 3 d’agost, pel qual\ns’aprova el Text refós de la Llei d'urbanisme, el Projecte de regularització de\nfinques del Polígon d’actuació urbanística de l’illa 3 de la Modificació del Pla general\nmetropolità per a l’ordenació de les vores de la Via Augusta, formulat per Josel, SL,\namb les observacions contingudes a l’informe del Departament de Projectes de\nGestió Urbanística de 29 d’abril de 2013 abans esmentat; determinar, de\nconformitat amb l'article 153 del Reglament de la Llei d'urbanisme, que la fermesa\nen via administrativa de l'acord d'aprovació definitiva del Projecte de reparcel·lació,\nproduirà essencialment els efectes econòmics i jurídics continguts a l'article 127\ndel Text refós de la Llei d'urbanisme; PUBLICAR aquest acord en el Butlletí Oficial\nde la Província i en un diari dels de més circulació de la província; notificar-lo\nindividualment a tots els propietaris i altres interessats afectats; i donar-ne compte\na la Comissió d'Hàbitat Urbà i Medi Ambient.\nDistricte de Sant Martí\n20. Resoldre les al·legacions formulades en el tràmit d’informació pública del\nProjecte de reparcel·lació, en la modalitat de compensació bàsica, del PMU del\nSubsector 4 del PERI Llull Pujades Ponent – Districte d’activitats 22@-, en el sentit\nque justificadament i raonada figura en l’informe del Departament de Projectes de\nGestió Urbanística de 30 d’abril de 2013 que consta en l’expedient i que es dóna\nper reproduït; aprovar definitivament, a l'empara de l'article 119.2.a) del Decret\nlegislatiu 1/2010, de 3 d’agost, pel qual s’aprova el Text refós de la Llei\nd'urbanisme, el Projecte de reparcel·lació, en la modalitat de compensació, del\nPMU del Subsector 4 del PERI Llull Pujades Ponent – Districte d’activitats 22@,\nformulat per la Junta de Compensació del Subsector, que incorpora les\nmodificacions derivades de l’acord d’aprovació inicial i adapta la titularitat i\ncàrregues de les finques aportades als assentaments registrals vigents;\ndeterminar, de conformitat amb l'article 153 del Reglament de la Llei d'urbanisme,\nque la fermesa en via administrativa de l'acord d'aprovació definitiva del Projecte\nde reparcel·lació, produirà essencialment els efectes econòmics i jurídics continguts\na l'article 127 del Text refós de la Llei d'urbanisme i, per tant, entre d'altres, la\ncessió, en ple domini i lliure de càrregues, a l'Administració actuant dels terrenys\nde cessió obligatòria per a llur afectació als usos previstos en el planejament;\nreconèixer, de conformitat amb l’article 219 undecies del Reglament de la Llei\nd’urbanisme, amb la redacció donada pel Decret 80/2009, de 19 de maig, el dret al\nreallotjament de la Sra. Francisco Hurtado Gómez, que ha acreditat que reuneix els\nrequisits legals establerts i que ho ha sol·licitat expressament; publicar aquest\nacord en el Butlletí Oficial de la Província de Barcelona i en un diari dels de més\ncirculació de la província; notificar-lo individualment a tots els propietaris i altres\ninteressats afectats; i donar-ne compte a la Comissió d'Hàbitat Urbà i Medi\nAmbient.\nÀREA DE QUALITAT DE VIDA, IGUALTAT I ESPORTS\n21. Aprovar l’Annex 2013 al conveni Marc de col·laboració entre l’Ajuntament de\nBarcelona i Transports de Barcelona, SA, per al subministrament de bitllets senzills\nde transport públic per a persones usuàries de l’Equipament Integral Zona Franca\nper a persones sense sostre, que concreta allò establert al Conveni marc signat\nl'11 d’abril de 2013. Autoritzar i disposar, a favor de Transports de Barcelona, SA,\namb NIF A08016081, la despesa de 42.000,00 euros IVA inclòs amb càrrec a la\npartida 0201 23141 22699 del pressupost de despeses de 2013 per a finançar les\nobligacions derivades d’aquest conveni en l’esmentat exercici. Facultar en la Ima.\nSra. Maite Fandos Payà, Regidora de l’Àrea de Qualitat de Vida, Igualtat i Esports i\nquarta Tinenta d’Alcalde de l’Ajuntament de Barcelona, la signatura de l’esmentat\nAnnex 2013 del Conveni Marc, així com la de tots aquells documents que se’n\nderivin.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n22. Aprovar, la modificació del contracte número 11003188, a l’empara de\nl’article 92.quáter 1 a) de la Llei 30/2007, de 30 d’octubre, de contractes del sector\npúblic, que té per objecte la gestió del Centre d’Urgències i Emergències Socials,\nde conformitat amb les motivacions de l’informe emès conjuntament pel director\nde Família i Serveis Socials i la cap del Departament d’Urgències i Emergències\nSocials de data 18 d’abril de 2013, adjudicat a l’empresa Progess, Projectes i\nGestió de Serveis Socials, SL, amb NIF B-59960526, consistent en l’ampliació del\ncontracte en 33.000 € IVA inclòs, per cobrir contingents derivats de situacions\nd’emergència excepcional que es puguin produir fins al 31 de desembre de 2013,\namb un increment del 0,91% respecte del preu inicial. Autoritzar i disposar, a favor\nde l’empresa Progess, Projectes i Gestió de Serveis Socials, SL, amb NIF B59960526, la despesa de 33.000 euros, IVA inclòs, al tipus impositiu del 10%, amb\ncàrrec a la partida 22731 23191 0201 del pressupost de l’exercici 2013. Notificar la\npresent resolució a l’empresa adjudicatària. Requerir l’adjudicatari perquè en el\ntermini màxim de 15 dies hàbils, a partir de la data de recepció de la notificació\nd’aquesta resolució, reajusti la garantia definitiva per un import de 1.500 euros, i\nformalitzar la modificació del contracte el dia i hora que se li indiqui des del\nDepartament de Serveis Jurídics de l’Àrea de Qualitat de Vida, Igualtat i Esports.\n23. Aprovar inicialment el Projecte bàsic i d’executiu de rehabilitació de local\nmunicipal per Equips d’Atenció a la Infància i a l’Adolescència (EAIA) i C.S.S. del\n(Casc Antic), del Districte de Ciutat Vella de Barcelona, d’iniciativa municipal,\nd’acord amb l’informe de Conformitat Tècnica del Projecte, que figura a l’expedient\nadministratiu i que a aquests efectes es dona per reproduït, amb un import de\n805.268,27 euros, IVA del 21% inclòs, d’acord amb allò que preveu l’article 235.2\ndel Decret Legislatiu 2/2003, de 28 d’abril, pel qual s’aprova el Text Refós de la\nLlei Municipal i de règim local de Catalunya; sotmetre’l a informació pública, durant\nun termini de 30 dies hàbils, a comptar a partir del dia següent al de la seva\npublicació al Butlletí Oficial de la Província de Barcelona (BOPB), termini durant el\nqual es podrà examinar i formular-hi les al·legacions pertinents.\nb) Mocions\nNo havent-hi altres assumptes per tractar, la Presidència aixeca la sessió a les\nonze hores.\n\n2279\n\n\f2280\n\nGASETA MUNICIPAL DE BARCELONA\n\nNÚM. 17\n\nAcords\nAcords de la sessió del dia 22 de maig de 2013.\nAprovació de l'acta de la sessió de 15 de maig de 2013.\nACORDS DECISORIS\nÀREA DE PRESIDÈNCIA, RÈGIM INTERIOR, SEGURETAT I MOBILITAT\n1. Convocar 6 places de Sotsinspector de la Guàrdia Urbana, mitjançant\nconcurs-oposició, torn de promoció interna i APROVAR les bases que han de regir\naquesta convocatòria. Donar compte a la Comissió de Presidència i Règim Interior.\n2. Convocar 14 places de Sergent de la Guàrdia Urbana, mitjançant concursoposició, torn de promoció interna i aprovar les bases que han de regir aquesta\nconvocatòria. Donar compte a la Comissió de Presidència i Règim Interior.\n3. Iniciar l'expedient per a la contractació del subministrament global de\ncarburants mitjançant targeta per als vehicles de l’Ajuntament de Barcelona, amb\nnúm. de contracte 13001809, mitjançant tramitació ordinària, amb la utilització del\nprocediment obert, i amb un pressupost total de licitació de 2.243.082,50 euros,\nIVA inclòs, determinat en funció de preus unitaris; aprovar les actuacions\npreparatòries efectuades, el plec de clàusules administratives particulars i el plec\nde prescripcions tècniques reguladores del contracte; convocar la licitació per a la\nseva adjudicació mitjançant subhasta electrònica; autoritzar l'esmentada quantitat\namb càrrec a la/es partida/es i al/s pressupost/os que s'indiquen en aquest mateix\ndocument amb el desglossament següent: pressupost net 1.853.787,19 euros;\ntipus impositiu del 21 % d'IVA, i import de l'IVA de 389.295,31 euros;\ncondicionada a l'existència de crèdit adequat i suficient en el/s pressupost/os\ncorresponent/s atès que l'execució d'aquest contracte s'iniciarà l'exercici següent a\nla seva autorització. Declarar la improcedència de la revisió de preus amb motiu\ndel que s'indica al plec administratiu. Donar compte d'aquesta resolució a la\nComissió de Presidència i Règim Interior.\n4. Adjudicar l’Acord Marc de gestió de serveis de viatges de l’Ajuntament de\nBarcelona amb núm. de contracte 13001043 i núm. d’expedient 350/13, de\nconformitat amb la proposta formulada per la Mesa de Contractació, a l’empresa\nCentral de Viajes, SA (A08323404), en ser la seva oferta l’econòmicament més\navantatjosa per haver efectuat, a la subhasta electrònica realitzada el 13 de maig\nde 2013, la millor oferta quant al percentatge del cost de gestió aplicable. Designar\nl’empresa esmentada al paràgraf anterior per a què, d’acord amb les necessitats\nque sorgeixin, realitzi els serveis de conformitat amb el Plec de Clàusules\nAdministratives i Tècniques Particulars, aprovats per resolució de la Gerència\nMunicipal de 3 d’abril de 2013. Notificar la present resolució als licitadors i\npublicar-la en el perfil de contractant. Requerir l’adjudicatari per tal que en el\ntermini màxim de quinze dies hàbils a comptar des de la tramesa de la notificació\nde l’adjudicació als licitadors, sempre que no s’hagi interposat recurs especial de\ncontractació o s’hagués acordat l’aixecament de la suspensió, comparegui per\nformalitzar el contracte. Donar compte a la Comissió de Presidència i Règim\nInterior.\n5. Atorgar la subvenció a L'Olivera, SCCL, amb DNI/NIF F25014176, per un\nimport de 215.510,47 euros, per a producció de vi de Barcelona i Vinya Can\nCalopa, d'acord amb allò previst en l'article 6.2 de la Normativa General\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nReguladora de les Subvencions aprovada pel Consell Plenari el 17 de desembre de\n2010. Declarar la no-inclusió en convocatòria pública donada la excepcionalitat que\nconcorre en el projecte. Autoritzar, disposar i reconèixer l'obligació de la despesa\nper un import de 215.510,47 euros, amb càrrec al/s pressupost/os i partida/es\nindicats en aquest mateix document a favor de L'Olivera, SCCL, amb NIF\nF25014176, per a producció de vi de Barcelona i Vinya Can Calopa. Requerir\nl'entitat beneficiària per tal que, en el termini màxim de tres mesos a comptar des\nde la fi de l'activitat subvencionada, presenti la justificació dels fons rebuts, així\ncom el balanç econòmic i la memòria de funcionament de l'activitat subvencionada.\n6. Restar assabentat del Decret d'Alcaldia, de 10 de maig de 2013, pel qual\ns'aprova l'addenda de l'acord d'Agermanament entre les ciutat de Barcelona i San\nFrancisco, que té per objecte la col·laboració en els sectors de cultura, turisme,\nlogística, ciències de la vida, telefonia mòbil, intercanvi d'informació sobre els seus\nprogrames d'smart cities, d'acord amb el text que s'adjunta; donar-ne compte a la\nComissió de Presidència i Règim Interior.\n7. Restar assabentat del Decret d'Alcaldia, de 10 de maig de 2013, pel qual\ns'aprova l'acord de col·laboració entre les ciutats de Barcelona i Los Angeles, que\nté per objecte el reforçament de les relacions entre ambdues parts, especialment\ncentrat en aspectes com la biotecnologia, la indústria cinematogràfica, les smarts\ncities, l'educació, la cultura o les relacions comercials, d'acord amb el text que\ns'adjunta.\nDistricte d'Horta-Guinardó\n9. Aprovar el conveni de col·laboració entre l’Ajuntament de Barcelona i\nl’associació Eix Maragall, Associació de Botiguers i Professionals, amb NIF G60.688.538, referent a la facilitació de les infraestructures necessàries per al\ncorrecte desenvolupament de les activitats de dinamització comercial de l’Eix\nMaragall, de conformitat amb la normativa reguladora dels expedients\nd’autorització de l’atorgament de convenis administratius amb altres\nadministracions públiques i institucions, aprovada per decret d’Alcaldia de 27\nd’abril de 2011. Facultar les Regidores i el Regidor dels Districtes de Nou Barris,\nd’Horta-Guinardó, i de Sant Andreu per a la formalització del conveni en document\nadministratiu.\n10. Aprovar el conveni de col·laboració entre l'Ajuntament de Barcelona\n(Districte d’Horta-Guinardó) i l’”Associació Casal de la Font d'en Fargues”, amb NIF\nG64884489, per a la gestió cívica municipal del Casal Font d’en Fargues, ubicat al\ncarrer Pedrell, núms. 67-69, en el marc del projecte de dinamització i gestió del\nCasal de la Font d’en Fargues, de conformitat amb la normativa reguladora dels\nexpedients d’autorització de l’atorgament de convenis administratius amb altres\nadministracions públiques i institucions aprovada per decret d’Alcaldia el 27 d’abril\nde 2011; de les actuacions del projecte de Dinamització del Consell de la Joventut\ndel Districte d’Horta-Guinardó i gestió del Punt d’informació Jove; facultar l'Ima.\nSra. Francina Vila Valls, Regidora del Districte, per a la seva formalització en\ndocument administratiu; autoritzar i disposar la despesa per un import de\n82.000,00 euros amb càrrec al/s pressupost/os i partida/es indicats en aquest\nmateix document, a favor de l’“Associació Casal de la Font d’en Fargues”, amb NIF\nG-64884489, condicionat a l’existència de crèdit adequat i suficient per finançar les\nobligacions derivades d’aquest conveni a l’exercici 2014; requerir l'entitat\nbeneficiària per tal que, en el termini màxim de sis mesos a partir del pagament de\nla subvenció, presenti el balanç econòmic i la memòria de funcionament i\njustificació dels fons rebuts.\n\n2281\n\n\f2282\n\nGASETA MUNICIPAL DE BARCELONA\n\nNÚM. 17\n\nDistricte de Sant Martí\n11. Aprovar el conveni de col·laboració entre l'Ajuntament de Barcelona i\nl'Associació cultural recreativa La Palmera, amb DNI/NIF G58248691, per a\nl'atorgament d'una subvenció per la gestió Casal de Barri La Palmera de\nconformitat amb la Normativa reguladora de subvencions aprovada per Consell\nPlenari en data 17/12/2010 i publicada al BOP en data 4/1/2011; facultar la Gerent\ndel districte de Sant Martí per a la signatura del conveni així com tots els actes\nnecessaris per a la seva execució; autoritzar, disposar i reconèixer l'obligació de la\ndespesa per un import de 24.189,38 euros, amb càrrec al/s pressupost/os i\npartida/es indicats en aquest mateix document, a favor de l'Associació cultural\nrecreativa La Palmera, amb NIF G58248691, per a la gestió del Casal de Barri La\nPalmera; requerir l'entitat beneficiària per tal que, en el termini màxim de 3 mesos\nde la data de finalització de l'activitat, presenti la justificació amb un compte\njustificatiu que haurà d'incloure una memòria d'actuació i memòria justificativa del\ncost total del projecte.\n12. Aprovar el conveni de col·laboració entre l'Ajuntament de Barcelona i\nl'Associació cultural i recreativa La Pau, amb DNI/NIF G58315672, per a\nl'atorgament d'una subvenció per la gestió del Casal de barri La Pau de conformitat\namb la Normativa reguladora de subvencions aprovada per Consell Plenari en data\n17/12/2010 i publicada al BOP en data 4/1/2011; facultar la gerent del districte de\nSant Martí per a la signatura del conveni així com tots els actes necessaris per\nl'execució del conveni; autoritzar, disposar i reconèixer l'obligació de la despesa\nper un import de 24.189,38 euros, amb càrrec al/s pressupost/os i partida/es\nindicats en aquest mateix document, a favor de l'Associació cultural i recreativa La\nPau, amb NIF G58315672, per a gestió del Casal de barri La Pau; requerir l'entitat\nbeneficiària per tal que, en el termini màxim de 3 mesos de la data de finalització\nde l'activitat, presenti la justificació amb un compte justificatiu que haurà\nd'incloure una memòria d'actuació i memòria justificativa del cost total del\nprojecte.\n13. Aprovar el conveni de col·laboració entre l'Ajuntament de Barcelona i\nCoordinadora d'Entitats Eix Prim, amb DNI/NIF V63344212, per a l'atorgament\nd'una subvenció per la gestió Casal de Barri Verneda de conformitat amb la\nNormativa reguladora de subvencions aprovada per Consell Plenari en data\n17/12/2010 i publicada al BOP en data 4/1/2011; facultar la gerent del districte de\nSant Martí per a la signatura del conveni, així com tots els actes necessaris per a la\nseva execució; autoritzar, disposar i reconèixer l'obligació de la despesa per un\nimport de 24.189,38 euros, amb càrrec al/s pressupost/os i partida/es indicats en\naquest mateix document, a favor de Coordinadora d'Entitats Eix Prim, amb NIF\nV63344212, per a gestió Casal de Barri Verneda; requerir l'entitat beneficiària per\ntal que, en el termini màxim de 3 mesos de la data de finalització de l'activitat,\npresenti la justificació amb un compte justificatiu que haurà d'incloure memòria\nd'actuació i memòria justificativa del cost total del projecte.\n14. Aprovar el conveni de col·laboració entre l'Ajuntament de Barcelona i\nl'Associació de la imatgeria festiva Poblenou, amb DNI/NIF G65024549, per a\nl'atorgament d'una subvenció per la gestió del Centre d'imatgeria festiva de\nconformitat amb la Normativa reguladora de subvencions aprovada per Consell\nPlenari en data 17/12/2010 i publicada al BOP el 04/1/2011; facultar la gerent del\ndistricte de Sant Martí la signatura del conveni així com tots els actes necessaris\nper a la seva execució; autoritzar, disposar i reconèixer l'obligació de la despesa\nper un import de 15.000,00 euros, amb càrrec al/s pressupost/os i partida/es\nindicats en aquest mateix document, a favor de l'Associació de la imatgeria festiva\nPoblenou, amb NIF G65024549, per a la gestió del Centre d'imatgeria festiva;\nrequerir l'entitat beneficiària per tal que, en el termini màxim de 3 mesos de la\ndata de finalització de l'activitat, presenti justificació amb un compte justificatiu\nque haurà d'incloure memòria d'actuació i memòria econòmica justificativa del cost\ntotal del projecte.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n15. Aprovar el conveni de col·laboració entre l'Ajuntament de Barcelona i\nl'Associació de Veïns i Veïnes El Besòs, amb DNI/NIF G58429382, per a\nl'atorgament d'una subvenció per a la gestió del casal de barri Besòs de\nconformitat amb la Normativa reguladora de subvencions aprovada per Consell\nPlenari en data 17/12/2010 i publicada al BOP el4/1/2011; facultar la gerent del\ndistricte de Sant Martí per a la signatura del conveni, així com per a tots els actes\nnecessaris per a la seva execució; autoritzar, disposar i reconèixer l'obligació de la\ndespesa per un import de 24.189,38 euros, amb càrrec al/s pressupost/os i\npartida/es indicats en aquest mateix document, a favor de l'Associació de Veïns i\nVeïnes El Besòs, amb NIF G58429382, per a la gestió del casal de barri Besòs;\nrequerir l'entitat beneficiària per tal que, en el termini màxim de 3 mesos de la\ndata de finalització de l'activitat, presenti la justificació amb un compte justificatiu\nque haurà d'incloure memòria d'actuació i memòria econòmica justificativa del cost\ndel projecte.\n16. Aprovar el conveni de col·laboració entre l'Ajuntament de Barcelona i\nAssociació Cultural i Social Bac de Roda, amb DNI/NIF G65543209, per a\nl'atorgament d'una subvenció per la gestió Casal de Barri Bac de Roda de\nconformitat amb la normativa reguladora de subvencions aprovada per Consell\nPlenari el 17 de desembre de 2010 i publicada al BOP el 4 de gener de 2011.\nFacultar la gerent del districte de Sant Martí per a la signatura del conveni, així\ncom per a tots els actes necessaris per l'execució del conveni. Autoritzar, disposar i\nreconèixer l'obligació de la despesa per un import de 24.189,38 euros, amb càrrec\nal/s pressupost/os i partida/es indicats en aquest mateix document, a favor de\nl'Associació cultural i social Bac de Roda, amb NIF G65543209, per a gestió Casal\nde Barri Bac de Roda. Requerir l'entitat beneficiària per tal que, en el termini\nmàxim de tres mesos de la data de finalització de l'activitat, presenti la justificació\namb un compte justificatiu que haurà d'incloure memòria d'actuació i memòria\neconòmica justificativa del cost total del projecte.\n17. Aprovar el conveni de col·laboració entre l'Ajuntament de Barcelona i la\nFederació coordinadora entitats del Poblenou, amb DNI/NIF V59346866, per a\nl'atorgament d'una subvenció per a la gestió Casal de Barri Poblenou de\nconformitat amb la normativa reguladora de subvencions aprovada per Consell\nPlenari el 17 de desembre de 2010 i publicada al BOP el 4 de gener de 2011.\nFacultar a la gerent del districte de Sant Martí la signatura del conveni així com\ntots el actes necessaris per l'execució del conveni. Autoritzar, disposar i reconèixer\nl'obligació de la despesa per un import de 24.189,38 euros, amb càrrec al/s\npressupost/os i partida/es indicats en aquest mateix document, a favor de la\nFederació coordinadora entitats del Poblenou, amb NIF V59346866, per a gestió\nCasal de Barri Poblenou. Requerir a l'entitat beneficiària per tal que, en el termini\nmàxim de tres mesos de la data de finalització de l'activitat presenti la justificació\namb un compte justificatiu que haurà d'incloure una memòria d'actuació i memòria\njustificativa del cost total del projecte.\n18. Aprovar el conveni de col·laboració entre l'Ajuntament de Barcelona i\nl'Associació de Veïns i Veïnes de la Vila Olímpica, amb DNI/NIF G60332327, per a\nl'atorgament d'una subvenció per la gestió Casal de Barri Vila Olímpica de\nconformitat amb la normativa reguladora de subvencions aprovada per Consell\nPlenari de 17 de desembre de 2010 i publicada al BOP el 4 de gener de 2011.\nFacultar la gerent del districte de Sant Martí per a la signatura del conveni, així\ncom per a tots els actes necessaris per a la seva execució. Autoritzar, disposar i\nreconèixer l'obligació de la despesa per un import de 24.189,38 euros, amb càrrec\nal/s pressupost/os i partida/es indicats en aquest mateix document, a favor de\nl'Associació de Veïns i Veïnes de la Vila Olímpica, amb NIF G60332327, per a gestió\nCasal de Barri Vila Olímpica. Requerir l'entitat beneficiària per tal que, en el termini\nmàxim de tres mesos de la data de finalització de l'activitat presenti la justificació\namb un compte justificatiu que haurà d'incloure memòria d'actuació i memòria\neconòmica justificativa del cost total del projecte.\n\n2283\n\n\f2284\n\nGASETA MUNICIPAL DE BARCELONA\n\nNÚM. 17\n\n19. Aprovar el conveni de col·laboració entre l'Ajuntament de Barcelona i la\nFederació d'entitats Clot-Camp de l'Arpa, amb DNI/NIF G58293150, per a\nl'atorgament d'una subvenció per la gestió Casal de Barri Antoni Miro Peris, de\nconformitat amb la normativa reguladora de subvencions aprovada per Consell\nPlenari de 17 de desembre de 2010 i publicada al BOP el 4 de gener de /2011.\nFacultar la gerent del districte de Sant Martí per a la signatura del conveni, així\ncom tots els actes necessaris per a la seva execució. Autoritzar, disposar i\nreconèixer l'obligació de la despesa per un import de 24.189,38 euros, amb càrrec\nal/s pressupost/os i partida/es indicats en aquest mateix document, a favor de la\nFederació d'entitats Clot-Camp de l'Arpa, amb NIF G58293150, per a la gestió\nCasal de Barri Antoni Miro Peris. Requerir a l'entitat beneficiària per tal que, en el\ntermini màxim de tres mesos de la data de finalització de l'activitat, presenti\njustificació amb un compte justificatiu que haurà d'incloure memòria d'actuació i\nmemòria econòmica justificativa del cost total del projecte.\n20. Aprovar el conveni de col·laboració entre la Fundació Privada Vila Casas, Can\nFramis Invest SL, l'Ajuntament de Barcelona (districte Sant Martí) i Parcs i Jardins\nde Barcelona, Institut Municipal, per a la regulació l'accés i manteniment dels\nJardins de Miquel Martí i Pol, i facultar a l'Im. Sr. Eduard Freixedes i Plans, Regidor\ndel districte de Sant Martí per la signatura de l'esmentat conveni.\nÀREA D'ECONOMIA, EMPRESA I OCUPACIÓ\n22. Aprovar la inclusió dels acords de compra-venda entre particulars i les\nentitats financeres que equivalguin a una dació en pagament, segons les\ncondicions que consten com a annex, al règim acordat per la Comissió de Govern\nde 5 de desembre de 2012, quant a la tramitació de l’Impost sobre l’Increment del\nvalor dels terrenys de naturalesa urbana en els casos de dacions en pagament i\nexecucions hipotecàries i compensació mitjançant un fons social.\n23. Encarregar, amb un import màxim de despesa elegible d'1.845.138,00\neuros, la licitació, el control de l'execució i el lliurament a l'Ajuntament de\nBarcelona, de l'operació BCN-IURBA-C10 del projecte Iniciativa Urbana Trinitat\nNova inclosa en el FEDER Cataluña 2007-2013, que comprèn (1) La Rehabilitació\nCasa de l'Aigua i (2) La dotació del Casal de barri de Trinitat Nova, a la societat\nprivada municipal Barcelona Infraestructures Municipals, SA (BIMSA), com a mitjà\npropi del municipi, en virtut de les facultats d'autoorganització de l'Ajuntament de\nBarcelona.\n24. Aprovar l’expedient núm. 3-069/2013 de modificacions de crèdit, consistent\nen transferències de crèdit de la pròrroga del Pressupost General de l’Ajuntament\nde Barcelona de l’exercici 2012 per a l’exercici 2013, d’import 628.178,00 euros,\nde conformitat amb la documentació i amb la distribució d’aplicacions\npressupostàries que consta a l’expedient, referència comptable núm. 13050791.\n25. Aprovar l’expedient núm. 3-073/2013 de modificacions de crèdit, consistent\nen generació de crèdit per ingressos de la pròrroga del Pressupost General de\nl’Ajuntament de Barcelona de l’exercici 2012 per a l’exercici 2013, d’import\n7.050.000,00 euros, de conformitat amb la documentació i amb la distribució\nd’aplicacions pressupostàries que consta a l’expedient, referència comptable\n13050795 i donar-ne compte a la Comissió d’Economia, Empresa i Ocupació.\n26. Aprovar l’expedient núm. 3-076/2013 de modificacions de crèdit, consistent\nen transferències de crèdit de la pròrroga del Pressupost General de l’Ajuntament\nde Barcelona de l’exercici 2012 per a l’exercici 2013, d’import 214.632,03 euros,\nde conformitat amb la documentació i amb la distribució d’aplicacions\npressupostàries que consta a l’expedient, referència comptable núm. 13050891.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n27. Aprovar l’expedient núm. 3-077/2013 de modificacions de crèdit, consistent\nen generació de crèdit per ingressos de la pròrroga del Pressupost General de\nl’Ajuntament de Barcelona de l’exercici 2012 per a l’exercici 2013, d’import\n1.585,10 euros, de conformitat amb la documentació i amb la distribució\nd’aplicacions pressupostàries que consta a l’expedient, referència comptable\n13050995 i donar-ne compte a la Comissió d’Economia, Empresa i Ocupació.\n28. Aprovar l’expedient núm.3-078/2013 de modificacions de crèdit, consistent\nen generació de crèdit per ingressos de la pròrroga del Pressupost General de\nl’Ajuntament de Barcelona de l’exercici 2012 per a l’exercici 2013, d’import\n18.784,04 euros, de conformitat amb la documentació i amb la distribució\nd’aplicacions pressupostàries que consta a l’expedient, referència comptable\n13051095 i donar-ne compte a la Comissió d’Economia, Empresa i Ocupació.\n29. Aprovar l’expedient núm. 3-080/2013 de modificacions de crèdit, consistent\nen transferències de crèdit de la pròrroga del Pressupost General de l’Ajuntament\nde Barcelona de l’exercici 2012 per a l’exercici 2013, d’import 5.972.774,69 euros,\nde conformitat amb la documentació i amb la distribució d’aplicacions\npressupostàries que consta a l’expedient, referència comptable núm. 13051491.\nÀREA D'HÀBITAT URBÀ\n30. Acceptar formalment i expressament, en virtut del que disposen els articles\n29 i 31 del Decret 336/1988, de 17 d'octubre, pel qual s'aprova el Reglament del\npatrimoni dels ens locals, la donació, pura, incondicional i irrevocable, a títol\ngratuït, sense cap càrrega ni gravamen, de les dues obres que tot seguit\ns’exposen, efectuada per la Fundació Privada Vila Casas, amb CIF G-58-468.125, a\nfavor de l’Ajuntament de Barcelona: 1) Obra escultòrica original d’Alfonso\nAlzamora, titulada “Homenatge a Isaac Albéniz i Alicia de Larrocha”, datada el\n2011 i feta amb planxa d’acer Corten de 50 mm de gruix i patina rovellada, amb\nunes mides de 300x350x240 cms, instal·lada a l’exterior de la plaça d’entrada a\nl’Auditori, carrer Lepant, núm. 150, lliurada el 29 de maig de 2012 i 2) obra\nescultòrica original de Jaume Plensa, titulada “Dell'Arte”, datada al 1990, feta amb\nferro, amb unes mides de 270x130x130 cms. i un pes d’aproximadament 2.700\nkgs, instal·lada a l’esplanada d’entrada al Museu de Can Framis, ubicat a l’illa\nconformada pels carrers Roc Boronat, Sancho d’Àvila, Llacuna i Tànger, lliurada el\n13 de juny de 2012. APROVAR els contractes de formalització de les esmentades\ndonacions.\n31. Autoritzar I Disposar la despesa per un import de 586.208,00 euros, amb\ncàrrec al/s pressupost/os i partida/es indicats en el document comptable, a favor\ndel Patronat Municipal de l'habitatge, amb NIF P58019151, en concepte dels\nlloguers de locals, propietat del Patronat Municipal de l'Habitatge, arrendats per a\ndiferents serveis de l'Ajuntament de Barcelona, durant l'any 2013.\n32. Donar compte del Decret d'Alcaldia, de 16 de maig de 2013, pel qual es\nresol donar compliment als compromisos presentats per l’Ajuntament de Barcelona\nper a la terminació convencional del procediment sancionador (exp. 30/2011\n“Sistemes d’externalització d’atorgament de llicències municipals”), adoptats per\nresolució del Tribunal Català de Defensa de la Competència (TCDC) de l’Autoritat\nCatalana de la Competència (ACCO) de 17 d’abril de 2013; INCOAR el procediment\nper aprovar el sistema d’habilitació i de funcionament de les entitats\ncol·laboradores de l’Ajuntament, com a organismes independents, per a l’exercici\nde les funcions previstes a l’article 9 de l’Ordenança reguladora dels procediments\nd’intervenció municipal en les obres (en endavant, Ordenança); resoldre els\nconvenis de delegació de funcions signats el 25 d’octubre de 2011 en els següents\nCol·legis Professionals: Col·legi Oficial d’Arquitectes de Catalunya, Col·legi\nd’Enginyers Tècnics Industrials de Barcelona, Col·legi Oficial d’Enginyers Industrials\nde Catalunya, Col·legi d’Aparelladors, Arquitectes Tècnics i Enginyers d’Edificació\n\n2285\n\n\f2286\n\nGASETA MUNICIPAL DE BARCELONA\n\nNÚM. 17\n\nde Barcelona, amb la precisió que aquesta resolució tindrà efectes en el moment\nque entri en vigor el sistema d’habilitació i de funcionament de les entitats\ncol·laboradores de l’Ajuntament i, en tot cas, el 31 de desembre de 2013; declarar\nfinalitzat el període d’implantació inicial de l’Ordenança exclusivament respecte a\nl’emissió dels informes d’idoneïtat tècnica previstos a l’article 15 de l’Ordenança,\nobjecte dels convenis de delegació de funcions abans esmentats que es resolen en\naquest acte, amb la precisió que aquesta declaració tindrà efectes en el moment\nque entri en vigor el sistema d’habilitació i de funcionament de les entitats\ncol·laboradores de l’Ajuntament i, en tot cas, el 31 de desembre de 2013; publicar\nla resolució de terminació convencional del procediment sancionador del TCDC de\nl’ACCO en la pàgina web de l’Ajuntament i mantenir aquesta publicació durant un\nperíode de tres mesos; enviar la nota de premsa segons el model que acompanya\nla resolució del TCDC de l’ACCO a les principals agències de comunicació;\ncomunicar a l’ACCO la present resolució així com la resta de documents\nacreditatius del compliment dels compromisos adquirits en el termini i segons la\nrelació que estableix l’acord de terminació convencional esmentat; i notificar\naquesta resolució als Col·legis Oficials ací esmentats.\nDistricte de Ciutat Vella\n33. Suspendre, de conformitat amb l’article 73.2 del Text Refós de la Llei\nd’Urbanisme aprovat per Decret Legislatiu 1/2010, de 3 d’agost, i d’acord amb les\ndeterminacions de l’informe de la Direcció de Planejament Urbanístic que es dona\nper reproduït, l’atorgament de llicències/comunicats d’activitats i obres, excepte\naquelles que hagin iniciat la tramitació davant d’una EAC o aquelles que tinguin\ncomunicat d’obres presentat; relatives als següents grups d’especialitats\nalimentàries regulats a l’Annex 1 de l’Ordenança d’establiments i centres de\ncomerç alimentari de Barcelona:\nA1.1 Alimentació en general (productes alimentaris diversos\nA1.2 Productes làctics\nA1.3 Congelats\nA1.5 Productes de règim i dietètica\nA2.1 Carnisseria/polleria\nA2.2 Cansaladeria/Xarcuteria\nA3.1 Fruites i hortalisses\nA4.1 Peix i marisc\nA4.2 Pesca salada\nA5.1 Pastisseria i rebosteria\nA5.3 Despatx de pa\nPrecisar que les anteriors activitats estan contingudes dins de l’epígraf EC1.1.1.:\nEstabliments individuals especialistes. Establiments que es dediquen a la venda\nd’un sol grup d’especialitat alimentària, entre els fixats a l’annex 1 de l’Ordenança\nd’establiments i centres de comerç alimentari (excepte bodegues) de l’article 5\n(Classificació dels establiments comercials) de la Normativa de la “Modificació del\nPla Especial d’establiments de concurrència pública, hoteleria i altres activitats a\nCiutat Vella”, aprovada inicialment per la Comissió de Govern en sessió de 24\nd’abril de 2013; determinar que l’àmbit de la suspensió és el delimitat i grafiat en\nel plànol que figura a l’expedient, elaborat de conformitat amb el punt 3 de l’article\n73 del TRLU; 0, també, a l’empara de l’article 74.1 de l’esmentat text legal, que el\ntermini d’aquesta suspensió serà, com a màxim, de dos anys, a comptar des de\nl’endemà de la publicació del present acord de suspensió; i publicar aquest acord\nen el Butlletí Oficial de la Província de Barcelona.\n34. Aprovar inicialment el Projecte executiu de recollida pneumàtica de residus\nconnexió de la xarxa del sector Arc del Teatre-Liceu amb la central de Robadors, al\nDistricte de Ciutat Vella a Barcelona, d'iniciativa municipal, d'acord amb l'informe\nTècnic del Projecte que figura a l'expedient administratiu i que aquests efectes es\ndóna per reproduït, amb un import de 917.029,60 euros, el 21% de l'impost del\nvalor afegit (IVA) inclòs, d'acord amb allò que preveu l'article 235.2 del Decret\nLegislatiu 2/2003, de 28 d'abirl, pel qual s'aprova el Text Refòs de la Llei Municipal\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ni de règim local de Catalunya, sotmetre'l a informació pública, durant un termini de\n30 dies hàbils, a comptar a partir del dia següent al de la seva publicació al Butlletí\nOficial de la Província de Barcelona ( BOPB), termini durant el qual es podrà\nexaminar i formular-hi les al·legacions pertinents; tenir-lo per aprovat\ndefinitivament, sempre i quan no s'hagin formulat al·legacions en el termini\nd'informació pública, i no s'hagin rebut informes que facin palesa la necessitat\nd'introduir modificacions en el projecte; i encarregar a la societat BIMSA la gestió\nde l'actuació.\nDistricte de Sants-Montjuïc\n35. Aprovar inicialment el Projecte de reurbanització del carrer Trajà, a la Font\nde la Guatlla, del Districte de Sants-Montjuïc, d’iniciativa municipal, d’acord amb\nl’Informe Tècnic del Projecte que figura a l’expedient administratiu i que aquests\nefectes es dóna per reproduït, amb un import de 553.351,96 euros, el 21% de\nl’impost del valor afegit (IVA) inclòs, d’acord amb allò que preveu l’article 235.2\ndel Decret Legislatiu 2/2003, de 28 d’abril, pel qual s’aprova el Text Refós de la\nLlei municipal i de règim local de Catalunya; i sotmetre’l a informació pública\ndurant un termini de trenta dies hàbils, a comptar a partir del dia següent al de la\nseva publicació al Butlletí Oficial de la Província de Barcelona (BOPB), termini\ndurant el qual es podrà examinar i formular-hi les al·legacions pertinents.\nDistricte de Sarrià-Sant Gervasi\n36. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla especial urbanístic d’ampliació de la Clínica\nCorachán, promogut per Clínica Corachán, SA; exposar-lo al públic pel termini d'un\nmes; sotmetre’l al Consell Municipal per a la seva aprovació definitiva; i donar-ne\ncompte a la Comissió d’Hàbitat Urbà i Medi Ambient.\nDistricte de Sant Andreu\n37. Aprovar inicialment el Projecte executiu de remodelació dels carrers\nd’Òrrius, Llinars del Vallès, Estadella i Flix del Casc Antic del Bon Pastor al Districte\nde Sant Andreu a Barcelona, d’iniciativa municipal, d’acord amb l’Informe Tècnic\ndel Projecte que figura a l’expedient administratiu i que aquests efectes es dóna\nper reproduït, amb un pressupost de 2.187.186,47 euros, el 21% de l’impost del\nvalor afegit (IVA) inclòs, d’acord amb allò que preveu l’article 235.2 del Decret\nLegislatiu 2/2003, de 28 d’abril, pel qual s’aprova el Text Refós de la Llei Municipal\ni de règim local de Catalunya; i sotmetre’l a informació pública, durant un termini\nde trenta dies hàbils, a comptar a partir del dia següent al de la seva publicació al\nButlletí Oficial de la Província de Barcelona (BOPB), termini durant el qual es podrà\nexaminar i formular-hi les al·legacions pertinents.\n38. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla especial urbanístic per a la regulació de l’equipament\nsituat a la plaça de Robert Gerhard, núm. 34, per ampliar el Centre Cívic Bon\nPastor, d’iniciativa municipal; exposar-lo al públic pel termini d'un mes; sotmetre’l\nal Consell Municipal per a la seva aprovació definitiva; i donar-ne compte a la\nComissió d’Hàbitat Urbà i Medi Ambient.\nÀREA DE QUALITAT DE VIDA, IGUALTAT I ESPORTS\n39. Iniciar, d’acord amb els articles 22 i 109.1 del text refós de la Llei de\nContractes del Sector Públic, aprovat pel Reial decret legislatiu 3/2011, l’expedient\nper a la contractació del servei d’informació i dinamització als centres d’educació\nsecundària (SIDCES), mitjançant contracte administratiu de serveis, durant el\ntermini comprés entre el dia 15 de setembre de 2013, o el dia següent de la seva\nformalització si fos posterior a l’esmentada data, i fins dia al dia 31 d’agost de\n\n2287\n\n\f2288\n\nGASETA MUNICIPAL DE BARCELONA\n\nNÚM. 17\n\n2015; Aprovar els plecs de clàusules administratives particulars i de prescripcions\ntècniques que ha de regir aquest contracte, de conformitat amb el que estableix\nl’article 114-116 TRLCSP; autoritzar la despesa d’aquest contracte per un import\nde 662.759,64€, IVA inclòs, amb el següent desglossament: 547.735,24 euros de\npressupost net, i 115.024,40 euros en concepte d’impost sobre el valor afegit al\ntipus impositiu del 21%, de conformitat amb la naturalesa de les prestacions, a\naplicar la partida 0201 22731 23222 del pressupostos de 2013, 2014 i 2015\ncondicionats aquest dos darrers a l’existència de crèdit adequat i suficient. Aquest\npressupost es desglossa en les següents anualitats: - 2013, 122.087,31€ dels\nquals 100.898,60€ corresponen al pressupost net i 21.188,71€ corresponen a\nl’IVA, al tipus impositiu del 21%; 2014, 331.379,82€, dels quals 273.867,62€\ncorresponen al pressupost net i 57.512,20a l’IVA, al tipus impositiu del 21%,\ncondicionat a l’existència de crèdit adequat i suficient; 2015, 209.292,51€, dels\nquals 172.969,02€ corresponen al pressupost net i 36.323,49€ a l’IVA, al tipus\nimpositiu del 21%, condicionat a l’existència de crèdit adequat i suficient; declarar\nla improcedència de revisió de preus a l’empara de l’art. 89.2 TRLCSP, ateses les\ncaracterístiques del contracte; convocar el procediment obert per a l'adjudicació\nd’aquest contracte d'acord amb el què disposen els articles 138.2 i 157 i correlatius\nTRLCSP i donar publicitat del present procediment de contractació mitjançant\nanunci al Butlletí Oficial de la Província de Barcelona; donar-ne compte a la\nComissió de Qualitat de Vida, Igualtat, Joventut i Esports.\n40. Aprovar, d’acord amb els articles 22 i 109.1 del Text Refós de la Llei de\nContractes del Sector Públic, l’expedient per a la contractació del servei i de les\ntasques necessàries per al desenvolupament i la consolidació de les accions\nemmarcades en el Pla Barcelona Interculturalitat, durant el termini comprès entre\nel 27 de juliol de 2013 o el dia següent a la formalització del contracte i fins al 31\nde desembre de 2014, vist l’informe del director de Serveis d’Immigració i\nInterculturalitat que s’adjunta, el qual justifica la idoneïtat i la necessitat del\ncontracte. Autoritzar la despesa d’aquest contracte per un import de 692.609,20\neuros, dels quals 572.404,30 euros són pressupost net i 120.204,90 euros són en\nconcepte d’Impost sobre el Valor Afegit al tipus del 21%, amb càrrec al pressupost\ndels exercicis 2013 i 2014 i partida 0201 22719 23161. L’any 2013 per import de\n224.336,27 euros, dels quals 185.401,88 euros són pressupost net i 38.934,39\neuros són en concepte d’Impost sobre el Valor Afegit al tipus del 21%, i l’any 2014\nper import de 468.272,93 euros, dels quals 387.002,42 euros són pressupost net i\n81.270,51 euros són en concepte d’Impost sobre el Valor Afegit al tipus del 21%.\nAtès que el present contracte comporta despeses de caràcter plurianual, la seva\nautorització o realització se subordina al crèdit que per a cada exercici autoritzin\nels respectius Pressupostos municipals. Aprovar el plec de clàusules\nadministratives particulars que regirà l’adjudicació d’aquest contracte i el plec de\nprescripcions tècniques de l’esmentat contracte, en compliment dels articles 115 i\n116 del referit text legal. DISPOSAR l’obertura del procediment d’adjudicació amb\nutilització del procediment obert, d’acord amb els articles 138.2 i 157 i ss. del\nTRLCSP. Declarar la improcedència de revisió de preus, durant la vigència inicial\ndel contracte, a l’empara de l’art. 89 del TRLCSP, ateses les característiques del\ncontracte. Donar compte a la Comissió de Qualitat de Vida, Igualtat, Joventut i\nEsports.\n41. Aprovar el conveni entre l’Ajuntament de Barcelona i Trinijove, Empresa\nd’Inserció SL, amb NIF B63715536, per a l’execució del projecte de formació i\ninserció sociolaboral per als ocupants dels assentaments irregulars de Barcelona,\nque instrumenta l’atorgament de la subvenció de concessió directa de conformitat\namb els articles 22.2.c) i 28.1 de la Llei 38/2003, de 17 de novembre, General de\nSubvencions i 6.2 de la normativa general reguladora de les subvencions, per un\nimport de 72.000,00 euros (90.000,00 €); declarar la no inclusió en convocatòria\npública per raons d’interès públic justificades en els informes que consten en\nl’expedient; autoritzar i disposar la despesa de 72.000,00 euros, dels quals\n36.000,00- euros corresponen a l’exercici 2013 i 36.000,00.- euros a l’exercici\n2014 condicionat a l’existència de crèdit adequat i suficient, amb càrrec a la\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\npartida 0201 48903 23163, equivalent al 80% del cost total del projecte\n(90.000,00 euros); requerir l’entitat beneficiària per tal que en un termini no\nsuperior als tres mesos, a comptar des del 31 de desembre de cada any, presenti\nla justificació de l’aplicació dels fons rebuts, de conformitat amb el pacte setè del\nconveni; facultar l’Ima. Sra. Maite Fandos Payà, Regidora de l’Àrea Qualitat de\nVida, Igualtat i Esports i quarta Tinenta d’Alcalde de l’Ajuntament de Barcelona,\nper a la signatura de l’esmentat Conveni, així com la de tots aquells documents\nque se’n derivin.\n42. Aprovar el conveni marc de col·laboració entre l’Ajuntament de Barcelona i\nFundació Associació Catalana d’Ajuda als Refugiats (ACSAR) amb NIF núm.\nG63823173, Associació d’Ajuda Mútua d’Immigrants de Catalunya (AMIC) amb NIF\nG60267580, Consorci per a la Normalització Lingüística (CNL) amb NIF\nQ5856172A, Associació per a l’orientació, formació i inserció dels treballadors\nestrangers (CITE) amb NIF G58540428, Il·lustre Col·legi d’Advocats de Barcelona\n(ICAB) Q0863003J, i Cruz Roja Española amb NIF Q2866001G, per tal de\ncoordinar-se amb aquestes entitats en el marc d’atenció a persones en temes de\nmigració internacional (immigració, emigració, retorn i refugi) –SAIER-, amb\nvigència des del dia següent a la seva formalització fins al 31 de desembre de\n2013, prorrogable de forma expressa fins al 31 de desembre de 2014; facultar\nl'Ima. Sra. Maite Fandos i Payà, Regidora de Qualitat de Vida, Igualtat i Esports i\n4a Tinenta d’Alcaldia, per a la signatura de l’esmentat Conveni, així com la de tots\naquells documents que se’n derivin.\n\n2289\n\n\f2290\n\nGASETA MUNICIPAL DE BARCELONA\n\nNÚM. 17\n\n30-5-2013\n\nCOMISSIONS CONSELL MUNICIPAL\nActes\nComissió de Cultura, Coneixement, Creativitat i Innovació\nActa de la sessió del dia 16 d’abril de 2013, aprovada el dia 21 de maig de\n2013\nA la sala President Lluís Companys de la casa de la ciutat, el 16 d’abril de 2013,\ns’hi reuneix la Comissió de Cultura, Coneixement, Creativitat i Innovació, Sota la\npresidència de l’Im. Sr. Jordi Portabella i Calvete. Hi assisteixen les Imes. Sres. i\nels Ims. Srs.: Jaume Ciurana i Llevadot, Gerard Ardanuy i Mata, Gabriel Colomé i\nGarcia, Guillem Espriu i Avendaño, Belén Pajares Ribas, Ángeles Esteller Ruedas,\nRicard Gomà Carmona i Isabel Ribas Seix, assistits per la tècnica jurídica, Sra. Mª\nTeresa Ordóñez Rivero, que actua per delegació del secretari general de la\nCorporació, Im. Sr. Jordi Cases i Pallarès, i que certifica.\nTambé hi és present l’Im. Sr.: Eduard Freixedes Plans\nExcusen la seva absència les Imes. Sres. i els Ims. Srs.: Francina Vila i Valls,\nSònia Recasens i Alsina, Joan Puigdollers i Fargas, Carmen Andrés Añón, Joan\nTrullén Thomàs, Xavier Mulleras Vinzia.\nS’obre la sessió a les 9.10 h.\nEl Sr. Portabella, en primer lloc, demana al Grup Municipal del PP si està d’acord\nque s’agrupin els punts 3, 17 i 19.\nLa Sra. Esteller accepta l’agrupament. Tot seguit, demana que si es podria\navançar la pregunta del punt 16 perquè se n’ha d’anar abans de les 12.45h.\nEl Sr. Portabella respon que no hi ha cap inconvenient, sempre que s’hagi pogut\nentrar en el bloc d’impuls i control.\nI) Aprovació de l’acta de la sessió anterior\nS’aprova.\nII) Part Informativa\na) Despatx d’ofici\nEn compliment de l’article 63.1 del Reglament Orgànic Municipal, es comuniquen\nles resolucions següents:\n1. Districte d’Horta-Guinardó\nDel gerent municipal, de 13 de març de 2013, que aprova els Plecs de clàusules\ni autoritza despesa del contracte de la direcció, promoció, dinamització i\norganització de les activitats de caire cultural, artístic de lleure i sociocultural del\ncentre cívic Matas i Ramis, per als exercicis 2013-2015, i per un import de\n222.750,00 euros.\n2. Districte d’Horta-Guinardó\nDel gerent municipal, de 13 de març de 2013, que aprova els Plecs de clàusules\ni autoritza despesa del contracte de direcció, gestió i animació del centre cívic\nTaxonera, per als exercicis 2013-2015, i per un import de 332.250,00 euros.\n3. Del gerent municipal, de 2 d’abril de 2013, que aprova el Plec de clàusules i\nconvoca procediment obert per a l’adjudicació del contracte de la gestió i\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nexplotació del centre cívic Joan Oliver \"Pere Quart\", per als exercicis 2013-2015, i\nper un import de 41.517,40 euros.\nb) Mesures de govern\nA la Comissió:\n1. Pla de suport al comerç cultural de proximitat.\nEl Sr. Ciurana explica que amb aquest Pla de suport es dóna compliment a la\nproposició de presentar un pla per al comerç cultural de proximitat, aprovada a la\nComissió a iniciativa del Grup Municipal del PSC. Recorda que aquest tema és fruit\nde la polèmica ciutadana sorgida arran del tancament de la llibreria Catalònia i\nd’altres esdeveniments semblants, i que va lligat a la necessitat d’un pla de comerç\nen l’àmbit de ciutat.\nExplica que, d’acord amb l’Àrea de Comerç, es va decidir que el Pla de comerç\nde proximitat formi part del Pla de comerç de la ciutat, que es presentarà en els\npropers dies.\nAssenyala, a més, que el comerç cultural de proximitat no és una qüestió\nmenor, sinó que forma part de l’ecosistema cultural de la ciutat, garanteix l’accés a\nla cultura per a molta gent i la cohesió social, i afavoreix la creació del sentiment\nde barri i d’un entorn en què és possible créixer des de tots els punts de vista.\nAfegeix que van enfocar la redacció del pla amb una vocació eminentment\ntransversal i que el van debatre amb els representants municipals del món de la\ncultura, però també amb els representants del comerç, de l’Àrea d’Hisenda, de\nl’Àrea d’Urbanisme i dels districtes.\nTot seguit, indica que la primera dificultat amb què es van trobar va ser la\nmateixa definició conceptual de comerç cultural de proximitat i remet els presents\na la mesura de govern per veure quins mecanismes s’han seguit per definir, en\nprimer lloc, el concepte de comerç cultural i, en segon lloc, el concepte de\nproximitat.\nA més, assenyala que s’arbitren un seguit de fases que tindrien quatre nivells\nprincipals. En primer lloc, la necessitat de coneixement: definir què és el comerç\ncultural i què es pot englobar sota el concepte de proximitat per poder disposar\nd’una cartografia del comerç cultural de proximitat. En segon lloc, donar visibilitat\na aquest tipus de comerç. En tercer lloc, el reconeixement: les mesures que es\npoden prendre per posar en valor aquest tipus de comerç. I, finalment, el suport\nmés directe i més específic que se li pugui donar.\nAfegeix que en la mesura de govern s’identifiquen els sectors i els tipus\nd’establiments comercials que es proposa que entrin en aquest concepte, i que s’hi\nexpliciten 20 mesures de suport al comerç cultural de proximitat que s’engloben en\nles fases que ha esmentat abans. Tot seguit, subratlla que aquesta llista és oberta\ni que caldrà veure’n l’evolució. Avança, també, que els altres grups municipals\nsegurament demanaran calendari i pressupost, però recorda que aquest pla forma\npart del Pla de comerç de la ciutat, el seguiment del qual correspondrà a l’Àrea de\nComerç. Per això concreta que tant les mesures que s’hi insinuen com el\npressupost s’hauran de veure en les partides pressupostàries dels pressupostos\nhabituals o en la mateixa dinàmica del Pla de comerç.\nTanmateix, comenta que ja hi ha algunes iniciatives que funcionen en aquest\nsentit: a l’ICUB hi ha línies d’ajut ―algunes noves d’enguany― per a aquests\ncomerços (sales de música, galeries d’art, espais de creació, llibreries, teatres\ncomerciats, etc.)\nEl Sr. Espriu agraeix la presentació de la mesura de govern i que s’hagi definit\nun marc general al qual es puguin referir tots per parlar del mateix quan parlin del\ncomerç cultural de proximitat. Especifica que el seu grup està d’acord amb el\nmodel de treball o amb el que es predefineix per després poder-hi treballar. També\nes mostra d’acord que les grans superfícies o les franquícies quedin excloses de les\npolítiques actives per promocionar el comerç cultural de proximitat.\nNo obstant això, creu que algunes mesures que es plantegen —com les mesures\nfiscals, l’estudi de possibilitats per als lloguers bonificats o la creació de línies de\n\n2291\n\n\f2292\n\nGASETA MUNICIPAL DE BARCELONA\n\nNÚM. 17\n\nsuport per a infraestructures i rehabilitació dels locals— estan poc definides. Per\naixò, pensa que avui s’ha presentat un informe previ al Pla de comerç i expressa la\nsensació que hi ha molts conceptes que queden oberts.\nAdmet que hi ha mesures que ja es duien a terme, però pregunta quin\npressupost hi ha per a les noves i com s’hi donaria suport. Posa com a exemple les\nbonificacions i expressa el dubte de si són aplicables o no ho són, o si el tram que\nes dóna és suficient perquè pugui servir per a alguna cosa. També fa referència a\nl’IBI i a l’IAE, i afirma que es té poc marge de maniobra. Per acabar, insta a\nreflexionar sobre les tesis hisendistes: es tracta de donar posteriorment més que\nno pas de reduir la recaptació.\nTambé suggereix que hi ha coses que podrien quedar recollides, com la\ncartografia o el cost que tindrien aquest mapa, el web i les accions proposades, és\na dir, el cost de fer allò que d’alguna manera millorarà la visibilitat, el coneixement\ni el reconeixement de la gent respecte al comerç de proximitat.\nA més, assenyala que el text no recull la participació de les associacions i dels\ngremis en la preparació del pla. En aquest sentit, retreu que el pla no passés pel\nConsell de Cultura de la setmana anterior, en el qual és de l’opinió que hi havia\nmolts sectors que voldrien parlar d’aquest tema. Per acabar, subratlla que també\nfalta l’anàlisi del sector social i pregunta, en cas que aquesta anàlisi no s’hagi fet,\nquan està previst dur-la a terme.\nLa Sra. Esteller valora la presentació de la mesura de govern, tenint en compte\nque s’hi defineix què és el comerç de proximitat i s’hi estableixen unes línies\nd’acció per donar-hi suport i fomentar-ne la visibilitat. Admet que és un bon\ncomençament, però afirma que cal detallar-ne les mesures amb més exactitud\nperquè siguin veritablement eficaces i donin resultats.\nTot seguit, critica que no s’incloguin el calendari i el pressupost de la mesura.\nTot i que admet que a vegades és complicat preveure les quantitats destinades a\ncada línia, opina que cal establir uns imports per poder saber els recursos que es\nvolen destinar al comerç cultural de proximitat. Opina que aquest comerç facilita\nl’accés de la gent a la cultura i que té una gran riquesa, però subratlla que el seu\ndinamisme està condicionat moltes vegades al suport o al foment que se’n pugui\nfer. Per això, creu que cal detallar més algunes mesures, que són accions\ngenèriques.\nA parer seu, cal aprofitar les coses que ja s’estan fent per poder adreçar-les a\naquest comerç. Considera que està bé que s’hi destinin línies d’ajut, però\nsuggereix que s’avanci també en el treball cap als objectius via contractesprograma per aconseguir un marc ampli de més estabilitat.\nAmb relació a la internacionalització del comerç de proximitat, comenta que no\nes detallen quines accions es faran ni amb quines institucions es pot comptar, ni\ntampoc el suport que es pot arribar a tenir.\nA més, remarca que cal facilitar l’obertura de comerços de proximitat: suprimir\ntraves, suprimir normativa, facilitar-ne la creació i donar-los un marc molt més clar\ni menys intervencionista. Recorda que per al Grup Municipal del PP és vital agilitzar\nla tramitació i donar suport als emprenedors i, per això, opina que és una línia que\ncal enfortir i aclarir. Tot seguit, elogia que s’hagi parlat amb els districtes, ja que el\nseu paper és fonamental, i assegura que aquesta coordinació és vital.\nQuant a la dinamització del patrimoni, creu que és bo que n’hi hagi, però afirma\nque també s’ha de veure com es difon aquest patrimoni, cosa que té a veure amb\nla qualitat de molts dels elements, com ara els souvenirs. En aquest sentit, es\nmostra convençuda que cal apostar per la qualitat.\nFinalment, suggereix que es prenguin mesures de caràcter més de foment i no\ntant d’ajut directe, com ara desgravacions i les mesures que es puguin dur a terme\ndes de l’àmbit fiscal.\nLa Sra. Ribas admet que algunes línies del pla ja es coneixien perquè estaven\nincloses en el Pla estratègic de comerç del qual la Regidoria de Comerç ha\ninformat. A parer seu, el Pla del comerç cultural de proximitat coincideix amb el Pla\nestratègic de comerç en la seva globalitat en dos punts: d’una banda, la necessitat\nde posar-los en marxa i, de l’altra, l’escassa concreció o definició d’alguns aspectes\nen relació amb el que es farà.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nAssenyala que hi ha una part molt important de definició teòrica i opina que és\nimportant que hi hagi aquest marc teòric. Tanmateix, creu que cal poder completar\naquest marc. En aquest sentit, comenta que troba a faltar quin és l’impacte en\ningressos generats d’ocupació o el retorn a la ciutat d’aquest sector en comparació\nd’altres sectors comercials o de la resta del sector cultural de la ciutat. Afegeix que\nles mesures són poc concretes i al seu parer poc atrevides, i manifesta que\nesperava que s’acotessin més a les diferents singularitats que s’han definit a la\nprimera part quant a tipus de comerç i quant a territori. Critica que no hi hagi\nindicadors de qualitat ni models d’ajuda de les mesures financeres una mica\ninnovadors. Com a exemple, cita el model del xec de consum cultural brasiler i\nsuggereix que es podria treure alguna mesura marca Barcelona que els pogués\ndistingir d’altres.\nReconeix que es parla de mesures de reducció i d’incentius fiscals, però creu que\naixò s’hauria d’emmarcar dins d’uns objectius estratègics. També retreu que faltin\nel pressupost i el calendari, cosa que, a parer seu, fa que els punts en què podrien\ncoincidir quedin com a bones paraules i bones intencions, perquè no hi poden estar\nni a favor ni en contra fins que no en vegin l’assignació. En aquest sentit, afirma\nque a l’hora d’assignar partides pressupostàries és quan es veu la priorització que\nse’n fa. Per això, opina que és difícil valorar un pla sense mesures econòmiques\nque l’acompanyin. Per tant, tot i que reconeix que el pla és necessari, lamenta no\nhaver-lo pogut debatre a part.\nA continuació manifesta que el tema de la participació és un altre problema del\nPla integral de comerç, perquè tot i que la Regidoria de Comerç afirma que n’ha\nparlat amb les associacions de comerciants, aquestes afirmen que no, o bé que\nnomés n’han vist un primer esborrany. Afegeix que el Pla de comerç no es va\npresentar al Plenari de març sinó al de l’abril perquè una part de la ciutadania va\ndemanar temps per poder parlar-ne i perquè fos un pla de ciutat i no només un pla\ndel Govern.\nTanca la seva intervenció resumint que, a parer seu, els principals errors del Pla\nde comerç cultural de proximitat són la manca de concreció de les mesures, la\nmanca de concreció amb un pressupost i un calendari, i el fet que no ha pogut ser\nàmpliament participat.\nEl Sr. Portabella valora positivament que es faci un Pla de suport al comerç\ncultural de proximitat, ja que pensa que la conjunció d’aquestes tres dimensions\n―comerç, cultura i proximitat― defineix un model de ciutat que comparteix. En\naquest sentit, planteja que hi ha una realitat cultural als barris i als districtes que\npermet permeabilitzar la cultura i fer-la arribar a la ciutadania. Afirma que té un\ngran valor i que permet que la cultura generi interès a llocs on els grans centres\nculturals no arriben. Per això, opina que la idea de fer un Pla de suport al comerç\ncultural de proximitat és bona i que el desenvolupament que es planteja és\nencertat. Pel que fa a la definició, subratlla que han calgut sis pàgines per definir el\nconcepte, fet que a parer seu indica la dificultat d’aquesta concreció teòrica.\nTambé considera encertat incloure el Pla de comerç cultural de proximitat dins del\nPla de comerç.\nPer tot això, creu que és important que el model que es defineix sigui viu, que\nno es basi només en llocs aïllats i de gran interès, sinó que tingui capacitat\nintersticial amb relació a la ciutadania i els barris.\nAssenyala que, de les 20 accions que es recullen en el pla, n’hi ha algunes que\nes poden dur a terme amb una certa facilitat, com els sistemes de cartografia, les\nzones d’especial interès a manera d’eix, la vinculació amb la Nit dels Museus, la\ncreació de la web 2.0 o el premi del comerç cultural de proximitat. Tanmateix,\nconsidera que n’hi ha d’altres que necessiten molta més elaboració i reflexió des de\nl’òptica de la incidència que podrien tenir sobre el territori, en aquest cas no amb\nfinalitats positives. Com a exemple, fa referència a la senyalització a l’espai públic\nde rutes i establiments singulars, que és un element sobre el qual s’ha hagut\nd’actuar amb molta cura, ja que n’hi ha tal proliferació que podria acabar\nmalmetent el patrimoni arquitectònic, cultural i paisatgístic de la ciutat. En aquest\nsentit recorda que hi ha algun edifici que té més de sis plaques. Així doncs, creu\nque la senyalització a l’espai públic s’ha de pensar molt bé i suggereix que hi hagi\nuna sola normativa, que depengui de Paisatge Urbà i que garanteixi que s’indica\n\n2293\n\n\f2294\n\nGASETA MUNICIPAL DE BARCELONA\n\nNÚM. 17\n\nencertadament el que s’ha d’indicar, però no tot, perquè al final a parer seu no\ns’entén res.\nCritica que el pla no inclogui els requeriments d’inversió ni altres elements\nimportants, com la calendarització o uns indicadors que permetin veure si les\nmesures que s’han anat prenent van progressant o si cal modificar-les. Pel que fa a\nla part pressupostària, creu que ara que el Govern i el Grup Municipal del PP estan\nnegociant les inversions era un bon moment per presentar-la.\nA més, a parer seu, la millor mesura per potenciar el comerç cultural de\nproximitat és lluitat per reduir l’IVA del 21%, que està comportant molts\nproblemes.\nClou la intervenció reclamant un calendari de priorització dotat del pressupost i\nd’indicadors, i tot i valorar el desenvolupament de pla proposta, insisteix que li\nfalta concreció per tal que es pugui dur a terme de manera influent sobre l’ambient\ncultural de la ciutat.\nEl Sr. Ciurana agraeix a tots els grups municipals les aportacions positives i el to\ndel debat en una qüestió que ―remarca― tot just s’inicia. Justifica que s’hagin\ndestinat 6 pàgines a la definició perquè es troben davant d’un sector en que no hi\nha consciència col·lectiva ni tampoc gaire informació o, si més no, no està\nsistematitzada. A més, assenyala que és un sector amb unes fronteres difuses i\nadmet que això constitueix una dificultat de definició que no és menor.\nAfegeix que també hi ha una casuística fiscal molt complexa. En aquest sentit,\nproposa que, si hi ha algun ajut, ha de ser a la persona que realment se’l mereix o\nel necessita i que cal vigilar per no entrar en una contradicció.\nQuant als gremis, que ha esmentat el Sr. Espriu, recorda que s’ha previst\nigualment la realització d’entrevistes amb els gremis i les associacions\nprofessionals relacionades amb el comerç cultural de proximitat per tal d’avaluar la\nposada en marxa en conjunt de les mesures proposades. Amb relació a aquesta\nqüestió, assenyala que hi ha una altra dificultat: mentre que hi ha sectors amb\nbona presència, implantació i representació a la ciutat (com el dels llibreters), n’hi\nha d’altres en què això no passa.\nA continuació agraeix la proposta de presentar el pla al Consell de Cultura i en\npren nota. Creu, però, que cal veure com s’acaba configurant el seguiment del Pla\nde comerç a la ciutat per no crear estructures paral·leles i assegura que no té cap\ninconvenient a acollir la proposta si no entra en contradicció amb el seguiment del\nPla de comerç de la ciutat. A més, proposa de crear en el Consell de Cultura una\nComissió de Comerç Cultural, sempre que no entri en contradicció amb els\nsistemes de seguiment del Pla de comerç ni els dupliqui.\nAfegeix que hi ha una qüestió que considera important pel que fa als ajuts, i és\nque per exemple el suport a les galeries d’art que es va convocar l’any anterior no\nes va exhaurir. Assenyala que se subvencionava només un tant per cent de les\nintervencions i que, ateses les dificultats econòmiques actuals, els comerços no\npoden finançar el percentatge que els correspon. Conclou, doncs, que es tracta de\ndur a terme una mena de microcirurgia i assenyala la necessitat d’anar al cas\nconcret, sense que deixi de ser una normativa de caràcter general.\nAdmet que sempre hi ha hagut un cert darwinisme comercial, però subratlla que\nara es veuen impel·lits a presentar aquesta mesura perquè hi ha un cert risc\nd’aprimament del sector del comerç cultural de proximitat. Tot això, a parer seu,\nconfigura un entorn en el qual l’Administració té l’obligació de preveure i intentar\nposar remei a riscos afegits que puguin sorgir.\nAmb relació a aquest tema, recorda que, amb motiu que Barcelona fos la ciutat\nconvidada al Saló del Llibre a París, la ministra de Cultura de França va dir que\ns’havia fet un pla per salvar les llibreries de França, que quantificava entre 3 i 9\nmilions d’euros. Amb això, subratlla la proporció que hi destina França.\nPel que fa al xec brasiler, assenyala que aquesta mesura figurava a la primera\nredacció del pla, però que ell mateix va demanar que no hi figurés fins que no ho\ntinguessin més elaborat per no despertar falses expectatives. Afegeix que, en\ncanvi, s’hi han fet constar els carnets culturals de la ciutat, perquè en opinió seva\nés la via més adequada.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPer acabar, destaca que una de les qüestions que es consideren és pensar en\nzones específiques amb tradició a la ciutat i tenir capacitat de preveure accions\nespecífiques en territoris determinats de la ciutat.\nEl Sr. Espriu reconeix que s’ha fet un esforç en la conceptualització, però creu\nque el que avui es presenta és més aviat un informe, perquè es recull més la\nreflexió del que hauria de ser i la feina que caldria fer i no tant les accions, que\nmés endavant es podrien modificar, afegir o retirar.\nPel que fa al concepte de participació, comenta que hi ha un concepte previ i un\nde posterior. Explica que el previ es refereix als sectors i assenyala que, en opinió\nseva, aquesta és una de les mancances del document, tot i que admet la dificultat\nd’arribar a la totalitat dels sectors perquè n’hi ha alguns que no estan articulats.\nAfirma que ha treballat en aquest sentit i que ha reivindicat que hi hagi promoció\neconòmica als districtes per poder fer aquesta tasca correctament. Per això, es\nmostra comprensiu amb la poca claredat de la definició de les mesures. Coincideix\namb la Sra. Ribas que caldria incorporar dins l’estratègia uns indicadors que\npermetin fer elements de valoració. Per tot això, creu que tot el treball previ ja\ns’ha fet i que queda la feina d’acabar de construir els elements d’intervenció en el\ncomerç cultural de proximitat.\nQuant al Consell de Cultura, creu que encara hi falten molts elements. Comenta\nque hi ha molt bon substrat per a la participació de la gent i que cal introduir\nelements perquè aquesta participació s’incorpori al que es fa a la ciutat. Subratlla\nen aquest sentit que el lideratge del Govern per posar els elements de debat dins\ndel Consell de Cultura és absolutament necessari. Afegeix que la participació és\nuna reivindicació del sector i que cal induir-la, perquè per a l’Ajuntament és un bon\npunt de contrast.\nLa Sra. Ribas accepta un pla obert que es va construint de mica en mica, però\ndemana que a la Comissió es pugui anar fent un seguiment de la implementació de\nles mesures.\nEn segon lloc, pel que fa a la territorialització, subratlla la necessitat de veure en\nquines zones de Barcelona hi ha una mancança cultural i on, per tant, cal establir\nmesures per ajudar que hi sigui.\nEl Sr. Portabella demana que es tingui en compte el que ha mencionat amb\nrelació al paisatge urbà i l’excés de senyalitzacions i marques al carrer.\nEs dóna per tractada.\nc) Informes\nA la Comissió:\n2. Campanya de preinscripció i matrícula del curs 2013-14 de les escoles bressol\ni les escoles de música municipals de l’Institut Municipal d’Educació.\nEl Sr. Portabella formula l’enunciat i dóna la paraula al Sr. Ardanuy.\nEl Sr. Ardanuy comença explicant que l’objecte de l’informe és analitzar els trets\ndiferenciadors de la campanya de preinscripció i matrícula a les escoles bressol i a\nles escoles de música. Atès que a l’informe hi ha informació molt detallada, avança\nque se centrarà en algunes de les novetats.\nEn primer lloc, es refereix a la preinscripció i matrícula de les escoles bressol per\nal 2013-2014. Anuncia que es posarà èmfasi a desenvolupar una oferta de\nformació contínua per als professionals de les escoles bressol i per a les direccions,\namb la qual es pretén arribar al 40% de les treballadores i els treballadors de la\nxarxa en aquest curs. Es mostra convençut que cal apostar pels professionals per\npoder millorar el servei.\nTambé informa que s’ha fet una modificació de les àrees de proximitat. Explica\nque s’han obert ventalls més enllà de l’espai de districte, amb vuit escoles bressol\nnoves, la qual cosa dóna a les famílies de la ciutat més possibilitats d’optar a\nplaces d’escola bressol d’altres districtes quan les escoles bressol són pròximes al\nlloc on viuen.\nEn tercer lloc, assenyala que aquest any s’ha desenvolupat un projecte,\nconjuntament amb la presó de dones, per reservar 7 places a l’escola Cobi amb la\n\n2295\n\n\f2296\n\nGASETA MUNICIPAL DE BARCELONA\n\nNÚM. 17\n\nfinalitat de facilitar la inscripció en aquest centre dels fills de les recluses que ho\nvulguin.\nTot seguit, assenyala que els criteris d’admissió es mantenen amb la priorització\nque ja es tenia en els altres cursos, amb més puntuació per als nens i nenes amb\npunts de discapacitat a partir del 33%, les famílies nombroses i monoparentals, i\nels infants amb malalties cròniques digestives i endocrines. Afegeix que també es\nfa incís en la proximitat tant del lloc de treball com de domicili en l’àrea\nd’influència. La idea ―resumeix― és distribuir la puntuació d’una manera que ajudi\na equilibrar, des dels punts de vista social i de proximitat, l’accés a les places\nd’escola bressol de Barcelona.\nA continuació manifesta que la previsió de capacitat total global és de 7.872\nplaces i que la capacitat màxima del sistema és de 8.013. Explica que s’ha decidit\nreservar 141 places per no ampliar la ràtio de manera indiscriminada, sinó\ntreballant centre per centre amb els serveis tècnics de l’IMEB. Aclareix que es\ntracta de les places que l’Ajuntament creu oportú no posar a disposició per ajudar\nles direccions de les escoles bressol que ho necessitin a desenvolupar la seva feina\namb la màxima qualitat. A més, assenyala que hi ha un total de 4.079 places\nvacants, la distribució per districtes de les quals figura a l’informe.\nA continuació, amb relació als centres d’influència, confirma que el curs passat\nvuit escoles bressol van ampliar radi d’influència i que aquest any s’amplia en vuit\nescoles més, la qual cosa afecta els districtes de Gràcia, Ciutat Vella i Sarrià-Sant\nGervasi.\nTambé anuncia que hi ha el projecte de desenvolupar, com a mínim en un\ncentre a cada districte, l’oferta específica per a nens amb sordesa, proposta que es\npresenta enguany. En aquest sentit, destaca el cas de l’escola bressol Forestier, on\nes treballa amb la modalitat bilingüe —llengua de signes més modalitat oral—,\namb una proposta d’integració i d’inclusió educativa.\nTot seguit, destaca una qüestió que no surt a l’informe: l’especial cura que\nl’Institut Municipal d’Educació té amb les necessitats educatives específiques, no\nnomés amb la puntuació a l’hora d’accedir a les places, sinó també amb una\nreserva inicial de 2 places per a necessitats educatives específiques per damunt del\n33% a totes les escoles bressol de la xarxa, més una reserva de 7 places per a\nnens amb grans discapacitats en col·laboració amb l’entitat Nexe. Aclareix que això\nsuposa una oferta de més de 200 places per a les famílies amb nens i nenes amb\ndiscapacitats severes.\nFinalment, assenyala que el procés de preinscripció comença el 6 de maig i\nacaba el 14 de juny i recorda als presents que disposen del detall de totes les fases\ndel procés.\nQuant a les escoles municipals de música, mostra la seva preocupació pel procés\nd’inscripció dels 8 als 12 anys i també, especialment, per desenvolupar oferta en\ntotes les fases de l’aprenentatge musical, inclòs el preaprenentatge musical.\nExplica que s’incrementen les places del projecte «Música per a nadons», que té\nmolt èxit i pel qual aposten fermament, en col·laboració amb les escoles\nmunicipals de música i les escoles bressol.\nDestaca, a més, que Barcelona, pel que fa a les escoles municipals de música,\nés zona única, de manera que qualsevol alumne pot escollir l’escola que més li\nconvingui, amb l’única condició que els alumnes preinscrits estiguin empadronats a\nBarcelona. També explica que la preinscripció de música es fa per Internet, la qual\ncosa fa que el procés sigui molt transparent, totalment visible, fàcil de tramitar i\namb una ampliació de l’horari de preinscripció.\nRemet els presents a l’informe per consultar-ne el calendari. Tot seguit exposa\nque el nombre de places noves és inicialment de 235 i que la resta són de\ncontinuïtat. Pel que fa a la capacitat total en els diversos programes —dels 5 als 18\nanys, majors de 18 anys i música per a nadons— és de 2.518 places en total.\nEl Sr. Espriu agraeix l’informe que s’ha presentat. Tanmateix, vol comentar-ne\nalgunes mancances. En primer lloc, aclareix que l’increment de l’oferta que recull\nl’informe es troba en l’horitzó de l’anterior pla d’escoles bressol, que s’està\nfinalitzant en el mandat actual. Demana, doncs, quines previsions té el Govern un\ncop acabat el desenvolupament d’aquest pla. Destaca que, durant l’anàlisi de\nl’obertura i la millora dels entorns de les places, ha observat que són\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nmajoritàriament a Gràcia, Sants i Horta, és dir, al centre de la ciutat. En aquest\nsentit, es mostra preocupat perquè, quan s’amplien places a la franja lateral del\ncarrer Gran de Gràcia, s’oblida que la pressió de la Vila és molt gran per la densitat\nde població. Dit això, accepta que és normal que s’ampliïn les fronteres en els\ncasos en què aquestes existeixen.\nAmb relació a les places, observa que s’han posat 7 escoles bressol a Gràcia,\nperò que n’hi ha una de pendent, l’escola bressol Santa Madrona, amb una partida\npressupostària d’1 milió i escaig d’euros i que no queda recollida dins del pla.\nAssenyala que, tot i que està feta, no està prevista. Demana si es tracta de places\nd’escola bressol que es guarden per tenir un cert marge de 84 places d’escola\nbressol que es podrien destinar a donar cobertura i incorporar-la definitivament el\n2014-2015. A més, afegeix que també falta l’escola bressol Bailèn, que no està\ninclosa en el pla, i expressa l’esperança que ho estigui en el futur.\nAixí doncs, pregunta, en primer lloc, quin serà el pla a partir d’ara i recorda que\nla proporció actual de cobertura és de 60-40, la qual cosa vol dir que encara no\ns’està cobrint la totalitat de la demanda. En relació amb la demanda no atesa,\npregunta quina és l’estratègia del Govern, perquè la modificació de ràtios que el\nGovern va plantejar ha donat un cert increment i ara cal un nou horitzó.\nEn segon lloc, demana una cartografia de l’escola bressol i de les llars d’infants\nde Barcelona. Admet que a la zona centre hi ha molta pressió i que es pot trobar\nque hi ha molt àmbit privat; tanmateix, expressa el desig de poder veure\nl’afectació de l’àmbit privat i de l’àmbit públic a Barcelona.\nEn tercer lloc, demana quines són les sis escoles bressol noves de què es\nparlava al PAM.\nRespecte a les bonificacions, demana quina és la previsió de bonificacions per\ntrams prevista per al curs 2013-2014.\nI finalment, pel que fa a les escoles de música, assenyala que no hi ha cap\nprevisió d’increment malgrat que el volum de demanda a l’escola pública de\nmúsica és enorme, de manera que la diferència entre les places ofertes i les\ndemandades és gran. Recorda que el Consell de Cultura el Govern reivindica la\nformació dels nens i nenes en l’àmbit dels temes culturals en el sentit més ampli\nde la paraula. Per tant, es mostra convençut que l’Ajuntament ha de ser capaç de\npreveure què es vol fer en l’àmbit de la música, perquè hi ha grans zones de la\nciutat que no tenen cap cobertura en aquest sentit. Afegeix que cal tenir un pla\nd’escoles de música per anar implementant l’increment d’aquests recursos entre el\nconjunt de la població, encara que sigui a un ritme més lent a causa de la\nconjuntura.\nLa Sra. Pajares agraeix les dades i expressa l’esperança que, un cop finalitzat el\nprocés, es presentin les dades definitives, que són les que hauran de determinar si\nles polítiques del Govern municipal han estat les adequades o si es requereixen\nnous impulsos.\nBasant-se en les dades provisionals, però, conclou que hi ha un 40% de la\ndemanda que continua sense ser atesa. Per això, anuncia que més endavant\npresentaran una proposta d’acord per conveniar places d’escola bressol privades.\nA continuació obre un parèntesi per recomanar a la Comissió que visiti l’escola\nCaspolino. Informa que ella ja l’ha visitat i que en va sortir pensant que els\nprejudicis que arriben a les comissions, un cop es veu com es desenvolupa l’acció\neducativa en aquesta escola, desapareixen.\nRespecte a l’ampliació de l’àrea d’influència, recorda que el Grup Municipal del\nPP sempre ha defensat la zona única per facilitar a les famílies l’elecció del centre\natenent a les seves necessitats.\nTot seguit, amb relació a l’informe, formula algunes preguntes. En primer lloc,\ndemana si poden ampliar la informació sobre les places de nens amb necessitats\neducatives especials i, en concret, pregunta quines places es reservaran i si\ns’ampliaran amb ofertes addicionals. En segon lloc, respecte als nens amb sordesa,\npregunta si, tret de l’escola de Sants-Montjuïc en què l’agrupament es fa en\nmodalitat bilingüe, és a dir nens signants i oralistes. A la resta d’escoles s’ensenya\nen modalitat oralista o també es fa servir la modalitat bilingüe. Amb relació a\naquest tema, també demana de quants nens es tracta.\n\n2297\n\n\f2298\n\nGASETA MUNICIPAL DE BARCELONA\n\nNÚM. 17\n\nTot seguit, quant a les ràtios, opina que es pot arribar als límits sempre que les\ncaracterístiques de les escoles siguin adients per a aquest augment de ràtios.\nA més, amb relació a les escoles bressol, planteja algunes preguntes. En primer\nlloc, demana un replantejament del model actual del servei de menjador per\nadaptar-lo millor a les necessitats familiars, sobretot pel que fa al pagament dels\nmenús i al retorn corresponent per als dies en què els nens no assisteixen a\nl’escola. En segon lloc, pregunta si ja es té alguna idea de l’aportació que hauran\nde fer la Generalitat, l’Ajuntament i les famílies per a cada una de les places. En\ntercer lloc i respecte de les previsions, pregunta quina aportació haurà de fer la\nGeneralitat com a ajuts a les escoles bressol per al curs 2013-2014 i demana la\nmàxima exigència a l’hora de reclamar a la Generalitat les aportacions per a les\nescoles bressol, ja que en té pendents algunes de cursos anteriors.\nPel que fa a les escoles de música, creu que mantenir-les en una època de crisi\neconòmica ha de ser una prioritat, ja que són un dels grans atractius educatius de\nla ciutat, atesa la seva gran qualitat. Tanmateix, assenyala que hi ha un alt nivell\nde demanda no atesa, que triplica l’oferta. En aquest sentit, recorda que aquest\ngrup municipal va demanar a la Comissió que es poguessin concertar places\nd’escola de música privada per poder donar resposta a més d’un 40% de nens que\nno poden accedir a les escoles de música. A més, destaca que hi ha un decrement\nde 32 places respecte al curs anterior i demana que s’expliqui a què és deu. Encara\namb relació a les escoles de música, pregunta si hi ha alguna previsió sobre l’estat\nde les aportacions de la Generalitat a aquestes escoles.\nPer acabar, demana que l’Ajuntament de Barcelona, a través del Consorci, vetlli\nperquè els terminis es compleixin i que la informació que es faciliti sigui\nentenedora per a les famílies. Posa com a exemple la preinscripció de les places\nd’educació primària, que no estaven puntualment penjades a la pàgina web de la\nGeneralitat.\nEl Sr. Gomà agraeix al Sr. Ardanuy la presentació de l’informe per les dades que\naporta i perquè arriba abans de la preinscripció. Opina que aquest informe\nevidencia i manifesta el resultat de moltes de les decisions que de manera\nunilateral el Govern de la ciutat ha pres i que han provocat conflictes importants\namb la comunitat educativa del 0-3 en els últims dos cursos. Expressa l’esperança\nque aquests conflictes s’expressin l’endemà a la plaça de Sant Jaume, on s’ha\nconvocat el lliurament de més de 25.000 signatures que la comunitat educativa del\n0-3 ha recollit per demanar al Govern que cessi les seves agressions unilaterals al\nmodel educatiu públic i de qualitat de l’etapa 0-3 i així es puguin restituir els\nparàmetres que s’havien anat construint de manera plural i participativa a la\nciutat.\nPel que fa al nombre de places i a l’horitzó de creixement, assegura que\nl’informe evidencia que s’estronca clarament el creixement i sobretot un\ndeterminat model de creixement en l’oferta de places de 0-3 a la ciutat. Recorda\nque en el mandat passat es va passar d’unes 3.500 a aproximadament 8.000\nplaces a les escoles bressol públiques. Assenyala, a més, que l’últim creixement no\nes deu a una aposta del Govern per mantenir un programa de construcció pública,\nsinó per massificar les aules incrementant la ràtio i disminuint clarament la\nqualitat. En aquest sentit, pregunta quines són les previsions de futur i quants\nprojectes concrets, calendaritzats i amb inversió hi ha per construir noves escoles\nbressol públiques, ja que, a parer seu, l’horitzó d’incrementar les ràtios i massificar\nles aules està plenament esgotat.\nAmb relació als elements de model d’accés, recorda que el Grup Municipal d’ICVEUiA sempre ha apostat per la proximitat i no per l’ampliació. Opina que les\nescoles bressol són equipaments educatius on es fa possible la ciutadania des de la\nquotidianitat i la convivència, i que permet que el conjunt de la diversitat del\nterritori s’expressi en un espai educatiu tan important quan comença la\nsocialització dels nens i les nenes. Per això, creu que és important avançar cap a\nuna planificació en què tots els barris de Barcelona tinguin garantit l’accés públic\ndel 0-3.\nTot seguit fa referència al model de finançament. En aquest sentit pregunta\nquines són les previsions per al curs 2013-2014 i si hi haurà una nova retallada per\npart de la Generalitat, que ha passat de subvencionar 1.800 euros per plaça a 875\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\neuros. Demana si, en cas de retallada, el Govern tornarà a fer recaure sobre les\nespatlles de les famílies un nou increment per sobre de l’IPC en moments de crisi i\nreclama saber quin és el compromís del Govern de Barcelona en aquesta qüestió.\nA continuació, respecte del caràcter inclusiu de l’escola bressol municipal i el\nrepte d’anar incorporant els nens i les nenes amb discapacitats severes i\nmultidiscapacitats, expressa la seva satisfacció per la feina que duu a terme Nexe i\ncreu que és bo que des del Govern municipal s’expressi la voluntat que, amb\nindependència de la condició dels nens i les nenes, hi pugui haver oferta a l’escola\nbressol municipal. Tanmateix, creu que és el moment de fer un pas endavant i\nanar formant professionals i generant centres amb capacitat d’educar nens i nenes\namb multidiscapacitat en el 0-3.\nPel que fa a les escoles de música, subratlla que continua pendent la presentació\na la Comissió del mapa i del model dels ensenyaments artístics de Barcelona.\nExpressa l’esperança que això pugui ser possible aviat i que el treball de les\nescoles bressol de la ciutat es pugui complementar amb el de les escoles de\nmúsica.\nFinalment, recorda que el grup municipal d’ICV-EUiA ha presentat al Plenari\npropostes perquè es faci efectiu un model de tarifació social a les escoles bressol i\na les escoles de música, de manera que cap família no en pugui quedar exclosa per\nmotius de renda. Creu que cal passar del sistema de subvencions actual a un\nsistema de tarifació social que garanteixi el ple accés de tothom, amb\nindependència de la seva renda.\nAcaba reiterant que la part més negativa de l’informe és que expressa un\nconjunt de decisions que han provocat una degradació del sistema 0-3 a la ciutat a\nles quals la comunitat educativa ha respost des de la resistència i des de la\nproposta.\nEl Sr. Portabella també agraeix l’informe. Destaca que el tema de les escoles\nbressol és un dels que més interessen a l’Ajuntament i als grups municipals que en\nformen part i que les posicions dels grups estan perfectament fixades.\nAfegeix que el Grup Municipal d’UpB dedica una especial atenció a l’educació 0-6\nanys que, tot i no ser obligatòria, és la que es produeix en el període més decisiu\nde la formació dels nens i de les nenes segons la neurociència. Per això, creu que\nés un període que mereix molta atenció i fins i tot un reenfocament constant per\ntal de poder donar una bona educació. Opina que totes les decisions que es prenen\nhan d’estar pensades des del punt de vista educacional i critica que tres de les\ndecisions dels últims temps han estat pensades des d’una òptica més\neconomicista, cosa que, a parer seu, mereix una reflexió.\nTot seguit, també fa referència al model de puntuació de les escoles bressol, que\nsegueixen un model de proximitat definit pel districte. Defensa que hi hagi un\nsistema incrementat amb vuit escoles més, de manera que ara ja hi ha 16 escoles\nbressol en una àrea d’influència diferent a la del districte al qual pertanyen.\nCelebra que aquesta incorporació es produeixi any rere any, però encara pensa\nque caldria dibuixar un mapa de zones d’influència, que hauria de tenir en compte\nla proximitat i la distribució de les escoles bressol.\nPel que fa als estudis musicals, destaca que la demanda és molt superior a\nl’oferta i insta a resoldre-ho d’alguna manera. En aquest sentit, creu que cal\ncontinuar esforçant-se des de l’òptica pública, però que estaria justificat que\ns’establís algun tipus de concertació amb algunes escoles de barri amb una\ntrajectòria llarga i contrastada. A més, subratlla que hi ha molta gent que no pot\naccedir als estudis musicals i que hi ha una certa pressió per als que hi ha entrat\nperquè no continuïn gaire temps, cosa que, a parer seu, és inadmissible. Opina\nque hi ha un problema objectiu que s’hauria d’abordar, perquè Barcelona ha estat\ntradicionalment una ciutat musical. A més, creu que cal impulsar un pla\nd’ensenyaments artístics a la ciutat que prevegi l’increment de l’oferta d’educació\nartística a partir d’un model que sigui públic però que incorpori el Consorci. Si no\nfos així, afirma que no s’oferiria prou bon servei, ja que es trigarà massa a cobrir\nla demanda.\nEl Sr. Ardanuy recorda al portaveu del Grup Municipal del PSC que el pla\nd’escoles bressol del Govern anterior hauria d’haver finalitzat el 2010 i que ha\nestat el Govern actual el que ha pagat les escoles bressol planificades i les ha\n\n2299\n\n\f2300\n\nGASETA MUNICIPAL DE BARCELONA\n\nNÚM. 17\n\nposat en funcionament. Subratlla, també, que no s’han pres decisions que tiressin\nenrere cap pla. Tot seguit, enumera les tres noves escoles que ja estan en\nfuncionament (Anxaneta, Caspolino i Navas) i les tres que hi entraran properament\n(Santa Madrona, Guinardó i Germanetes dels Pobres). En el cas de Santa Madrona,\ncomenta que encara s’ha de fer l’obra i que, per tant, no es pot incorporar a la\nmatrícula d’aquest curs per no generar neguit a les famílies.\nPel que fa a la cartografia de places, anuncia que en el seu moment proposarà\nun debat obert sobre aquest tema, però recorda que avui es parla de la proposta\nde preinscripció. Creu que fer un debat de futur sense ser conscients de l’entorn\nactual és una mica agosarat, però no té cap inconvenient a fer-lo. Assenyala que\nno han renunciat a posar en funcionament escoles noves i que no renunciaran a\ncontinuar fent-ho, tot i que admet la dificultat de reduir el 40% de demanda no\natesa.\nAmb relació a la formació musical, afirma que el model de formació musical de\nBarcelona té un alt nivell d’exigència i de qualitat, però que es pot decidir canviarlo. Indica que la distribució de l’oferta i la demanda és molt específica, que varia\nde persona a persona i que té una especificitat de tipus d’instrument i de tipus de\nformació. Afegeix que és un model que aposta per un determinat paradigma. Per\naixò, tot i mostrar-se d’acord amb la col·laboració amb institucions musicals no\npúbliques, reclama fer-ho de manera ben feta perquè aquesta cooperació no xoqui\namb el model inicial de formació musical.\nPel que fa a les 141 places d’escola bressol que no s’oferiran aquest curs,\nexplica que es fa així perquè l’ampliació de ràtio no serà indiscriminada, sinó\ncentre a centre segons les possibilitats respectives. Malgrat això, afirma que han\ndecidit ser més restrictius amb relació a l’ampliació de ràtios i que s’han retirat\naquests 141 places per poder fer una ampliació molt més matisada.\nA més, convida tots els representats dels grups que ho vulguin a visitar les\nescoles bressol.\nTot seguit, fa referència a l’educació especial per als nens amb necessitats\neducatives específiques i aclareix que es reserven dues places per escola i set\nplaces més per a nens amb un alt grau de discapacitat. Matisa que aquesta és la\nreserva inicial, però assenyala que hi pot haver més nens i nenes que, pel seu grau\nde discapacitat, accedeixin a places i que, per tant, es garanteix que tots els nens i\nnenes amb necessitats educatives podran tenir una plaça d’escola bressol sense\ncap tipus de problema. Quant a l’atenció als nens amb sordesa, aclareix que totes\nles escoles, menys la Forestier, són oralistes.\nEn relació amb el servei de menjador, recorda que el menjador per a les famílies\nno bonificades ja té una bonificació de dues terceres parts del cost i que es\ncontinuen oferint bonificacions a tothom que compleixi els requisits,\nindependentment dels percentatges que representin respecte a la matrícula.\nA continuació, s’adreça al representant del Grup Municipal d’ICV-EUiA per\nassenyalar-li que, al seu parer, el llenguatge que utilitza és desproporcionat.\nAssegura que s’està fent un treball des del punt de vista econòmic, però també des\ndel punt de vista educatiu, i que s’està gestionant una situació molt difícil.\nPer acabar, respecte de la correlació entre la Generalitat i l’Ajuntament, declara\nque no hi ha pressupost per al 2013 ni per al 2014 i es compromet a informar-ne\nquan disposin d’aquestes dades.\nEl Sr. Espriu manifesta que el Sr. Ardanuy té un concepte molt pobre de la\npolítica. A parer seu, l’obligació dels polítics és definir horitzons de futur i no\nnomés la gestió administrativa del present.\nTot seguit, retreu que el Sr. Ardanuy no hagi incorporat al pla l’escola bressol\nBailèn i defensa que aquesta es faci en un espai de 2.700 m2, tal com s’havia\nacordat.\nAdmet que el Govern anterior va arriscar, perquè considerava que calia fer-ho,\nper la necessitat imperiosa d’una part de la societat barcelonina que requeria\nplaces d’escola bressol. Tanmateix, aclareix que no estava previst que el Consorci i\nl’Ajuntament paressin quatre mesos la decisió de tirar endavant les escoles\nbressol, ni que en el procés electoral s’aturés aquesta qüestió. Afirma que si\nhagués depès d’ell mateix, això no hauria estat així.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEn relació amb Santa Madrona, es mostra d’acord amb el fet que s’ha d’acabar\nde tancar l’ampliació interior, però aprofita per recordar que el tema havia quedat\nbloquejat durant més d’un any. Tot i reconèixer que gràcies al Sr. Ardanuy s’ha\ndesbloquejat, opina que l’escola bressol ja podria estar enllestida i, en aquest\nsentit, reitera que el Govern anterior sí que arriscava en les polítiques.\nTot seguit, exigeix al Govern que afronti la capacitat de generar nous horitzons\nde futur, sense els quals no es pot generar la il·lusió necessària per tirar endavant\nla ciutat. Opina que no es pot dir a la gent només allò que pot ser, sinó allò que es\npot aconseguir entre tots, que creu que és molt.\nRespecte a les escoles de música, proposa fer un pla de creixement de places i,\nparal·lelament, donar cobertura al que ja hi ha. Creu que intentar cobrir la\nmancança de places simplement donant més recursos a allò que ja existeix no\nincrementarà el conjunt de places de Barcelona. Afegeix que cal intentar\naugmentar els recursos sobretot a les zones sense escola de música o sense\nensenyaments artístics.\nEl Sr. Gomà, en relació amb les tres úniques noves escoles bressol públiques\nque s’han anunciat, assenyala el contrast respecte a l’aposta que es va fer en el\nmandat passat. Recorda que entre els cursos 2008-2009 i 2011-2012 es van\nplanificar aproximadament 40 noves escoles bressol públiques i que en van quedar\ntres de pendents (Anxaneta, Caspolino i Navas), que són les que el Sr. Ardanuy ha\nanunciat que es posaran en funcionament. A continuació, compara un Govern que\nva situar al centre del projecte de ciutat un increment substancial de l’escola\nbressol pública i un Govern que en tot el mandat només planifica tres escoles\nbressol públiques noves, tot i la demanda no atesa d’educació per a aquesta franja\nd’edat. A més, critica que ho faci en el marc d’un model regressiu. Afirma que amb\naquest anunci s’està dient no a una vintena de barris de la ciutat que han demanat\nescoles bressol per fer front a la demanda.\nEn resposta a l’acusació del Sr. Ardanuy d’haver fet una primera intervenció\ndesproporcionada, argumenta que és proporcionada a la discrepància profunda que\ntenen de model. En tot cas, creu que és una intervenció proporcionada al que avui\ndia expressa la comunitat educativa de la ciutat. En aquest sentit, reitera que\nl’endemà es presentaran 25.000 signatures a favor d’una proposta per recuperar\ntot allò que s’ha perdut durant els darrers anys en l’educació 0-3, indicativa\n―també― del grau de discrepància profund entre el Govern i la comunitat\neducativa de la ciutat.\nEl Sr. Portabella diu al Sr. Espriu que en la seva intervenció vol matisar alguna\nde les coses que ha comentat a l’entorn del sistema musical. Recorda que en el\nmandat anterior el Grup Municipal d’ICV-EUiA va presentar un pla que es va portar\na Comissió, que després hi va haver una negociació amb els actors de la ciutat i\nque al final es va decidir donar-hi una volta més, però es va acabar el mandat.\nConsidera que, respecte a les escoles de música i com en qualsevol altra cosa, cal\nafavorir que hi hagi una bona distribució territorial i una bona presència als\ndistrictes i als barris, però adverteix que els estudis musicals tenen una única\ncircumscripció, que és tot el conjunt de la ciutat. Per tant, assenyala que el fet que\nhi hagi escoles en uns barris i en uns altres no pot facilitar l’accés als estudis\nartístics públics de la ciutat. Es mostra preocupat perquè la diferència és molt gran\ni creu que caldria trobar una solució adequada a aquesta demanda. Al seu parer,\nels diners sols no resoldran la situació.\nEs dóna per tractat.\nd) Compareixences Govern municipal\nDel Grup Municipal PSC:\n3. Que comparegui el/la responsable municipal de cultura per tal de donar\ncompte de l’acord a què s’ha arribat amb la Generalitat de Catalunya, el Museu\nd’Art de Catalunya, CaixaForum i la Fira de Barcelona per promoure un gran espai\ncultural a Montjuïc.\n\n2301\n\n\f2302\n\nGASETA MUNICIPAL DE BARCELONA\n\nNÚM. 17\n\nEl Sr. Ciurana, primer de tot, recorda que en el seu moment Fira de Barcelona\nva prendre la decisió estratègica de desplaçar una part de les seves activitats\nprincipals del recinte de Montjuïc 1 al recinte de Montjuïc 2, més vinculat a la Zona\nFranca. Afegeix també que els compromisos d’utilització dels recintes firals Victòria\nEugènia i Alfons XII (que són propietat de l’Ajuntament) van quedar vinculats a la\ncelebració del Saló de l’Automòbil i al Saló del Mobile, però que exhaurien la seva\nocupació el 2013. Arran d’això, informa que es va decidir fer una aposta de ciutat i\nblindar aquests dos pavellons per a un ús cultural quan Fira de Barcelona els deixi\nd’utilitzar amb finalitats firals, amb vista a l’ampliació del període cronològic en què\nel MNAC té competències. Amb això, afirma, fan el que el Sr. Espriu demanava:\npensar lluny.\nTot seguit, fa referència a la tramitació de la modificació del Pla general\nmetropolità de la muntanya de Montjuïc, que anuncia que probablement abans\nd’acabar aquest any s’haurà aprovat de forma definitiva, i explica que d’aquí poden\nsorgir els instruments de plantejament derivats que corresponguin. Afegeix que\naquesta iniciativa neix de la voluntat que Montjuïc esdevingui la muntanya de la\ncultura i de l’esport, i es mostra convençut que, si són capaços de vincular els\nequipaments culturals que hi ha, l’aposta cultural i d’atractivitat de la muntanya de\nMontjuïc serà molt important.\nA continuació, aclareix que s’ha blindat l’ús museístic dels dos pavellons\nesmentats, cadascun amb dos nivells, i que s’està intentat planificar tota l’actuació\nd’acord amb els principals operadors de la muntanya: l’Ajuntament, la Fira, el\nMNAC (que té la disponibilitat de les peces) i CaixaForum.\nA més, assenyala que l’Àrea d’Hàbitat Urbà de l’Ajuntament ha encarregat a\nl’arquitecte Josep Lluís Mateo que elabori un estudi per atorgar unitat i coherència\na aquest espai urbà i a tota l’oferta cultural de la muntanya, inclosos el castell, el\nMuseu Etnològic o la Fundació Miró. Subratlla que aquest és el sentit de l’acord que\nes va signar i que és una aposta de la ciutat perquè Montjuïc esdevingui una\nmuntanya amb un fort atractiu cultural per a tothom.\nEl Sr. Espriu manifesta que, arran del que ha sortit publicat als mitjans de\ncomunicació, va pensar que això era un punt de partida i recorda que en aquest\nsentit el seu grup municipal va votar a favor d’una proposició del Grup Municipal\nd’UpB a la Comissió anterior, perquè creien que calia disposar d’un context de\ncaràcter general.\nTanmateix, afirma que té la sensació d’una certa opacitat, perquè hi ha moltes\ncoses que no surten publicades a cap mitjà de comunicació. Exposa que aquesta és\nla raó per la qual ha demanat la compareixença: per demanar informació. Tot\nseguit, li fa una sèrie de preguntes.\nEn primer lloc, demana a qui se cediran els pavellons, de titularitat del\nl’Ajuntament.\nEn segon lloc, pregunta en quina mena d’ens es pensa per gestionar l’espai, qui\nel gestionarà i quins en són els continguts.\nEn tercer lloc, pregunta si inclou la Col·lecció Thyssen o el Modernisme del\nMNAC. Per l’explicació prèvia, entén que sí.\nEn quart lloc, demana si és una ampliació del CaixaForum i si està previst que el\nCaixaForum també programi.\nEn cinquè lloc, pregunta qui paga l’arquitecte i quant costarà l’anàlisi que s’ha\nencarregat.\nEn sisè lloc, pregunta quins altres projectes té l’Ajuntament de Barcelona\ndamunt la taula i si s’ha pensat a enderrocar el pavelló d’Itàlia.\nEn setè lloc, també pregunta si s’ha pensat en la Mies i apunta que és una\ndemanda històrica.\nA més, expressa el desig de saber què vol tenir el MNAC. En aquest sentit,\navança que el MNAC vol, d’una banda, tenir dos pavellons més per incrementar la\nseva presentació i perquè necessita elements de caràcter temporal i, de l’altra,\nretallar les distàncies entre la plaça Espanya i el museu. Suggereix que convindria\nuna parada de metro que hi arribés per donar certa cabuda al conjunt.\nA continuació, recorda que en el Consell de Cultura de la setmana anterior totes\nles entitats culturals de la ciutat demanaven que no es fessin més inversions en\ninfraestructures, que es prioritzessin les inversions ―sobretot en programes― i\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nque les inversions en infraestructures no bloquegessin les situacions actuals. Per\naixò, demana que se’ls faci arribar el conveni signat com a Ajuntament.\nLa Sra. Esteller es mostra decebuda per la intervenció del Sr. Ciurana. Afegeix\nque quan el Grup Municipal d’UpB va presentar la seva proposta a la Comissió\nanterior, el Grup Municipal del PP es va abstenir perquè tenia dubtes, uns dubtes\nque afirma que encara hi són. Al seu parer no hi havia ni projecte ni contingut, i\ntampoc se sabia qui ho finançaria. Ara retreu que es continuï sense contingut: creu\nque el Sr. Ciurana no ha aportat res de nou.\nPer això, amb relació a l’acord institucional, i atesa la inversió que suposarà,\ndemana quins seran els continguts, quins espais quedaran afectats exactament,\nquin serà el finançament i quin serà el calendari. Es mostra convençuda que cal\nmantenir l’obra i l’activitat cultural que hi ha actualment i prioritzar els recursos de\nles administracions en aquesta direcció. Per això, demana si hi ha possibilitat que\nalgun promotor o alguns dels agents que hi han participat ho financin.\nD’altra banda demana si vindrà la Col·lecció Thyssen i, si és així, quina part.\nPensa que si la Col·lecció Thyssen ve a Barcelona, hauria de ser la part de l’obra de\nnivell internacional perquè veritablement sigui un pol d’atracció de la gent i aporti\nmés pintura de la que s’ha tingut fins ara.\nOpina que aquest acord és un punt de partida, però es mostra convençuda de la\nnecessitat d’ampliar la informació per poder fer-ne una valoració, i per acabar\ndemana qui, d’entre tots els operadors, liderarà el projecte, qui finançarà els\nestudis o els projectes inicials i com s’arbitrarà aquesta coordinació entre totes les\nadministracions per tirar endavant aquest projecte.\nLa Sra. Ribas s’afegeix, d’entrada, a les preguntes del regidor i la regidora que\nhan intervingut abans que ella. Assenyala que la compareixença no ha resolt els\nseus dubtes, i que fins i tot n’hi ha generat de nous. Considera que s’ha\ndesaprofitat una ocasió fantàstica i critica que la proposta que s’ha vist reflectida\nen els mitjans sigui clarament reduccionista, perquè no aprofita l’enorme potencial\nde la muntanya. És del parer que cal fer una mirada a llarg termini i que,\ntanmateix, la mirada que el Govern aplica és a curt termini, només per fer quadrar\nla modificació del PGM amb les necessitats d’espai del MNAC i del CaixaForum.\nEs mostra d’acord a blindar els espais esmentats, però proposa que es vegin\ntotes les necessitats de les activitats artístiques que es fan a la muntanya de\nMontjuïc, que es posi la mirada en el contingut i no en el continent, en comptes de\nresoldre només els problemes d’espai del MNAC o del CaixaForum. Creu que\nnomés amb més capacitat expositiva no s’aconseguirà que el pol cultural de\nMontjuïc sigui més atractiu i ajudi els interessos culturals de Barcelona.\nEl Sr. Portabella, en primer lloc, agraeix als grups municipals que hagin recordat\nque en la Comissió anterior el Grup Municipal d’UpB va presentar una proposició\nque demanava que s’enfortís el pol cultural, perquè en tots els països\ndesenvolupats aquest és un factor i un sector estratègic que ajuda a augmentar la\ncreativitat. Per això creu que es tracta d’una idea que tothom pot compartir.\nTanmateix, considera que, quan es produeix un acord entre institucions\npúbliques i privades per reforçar un pol cultural de la ciutat, cal anar més enllà de\nles persones que representen les institucions. Per això, retreu que en la foto hi\nhagués persones destacades de les institucions que formaven l’acord i que no hi\nhagués la gent que es dedica a la cultura, la qual cosa, a parer seu, ha fet que\ns’obrin interrogants.\nComenta que la informació que s’ha facilitat fa pensar que és una declaració\nd’intencions i, amb optimisme, un pas endavant en planificació. En aquest sentit,\npregunta si s’està pensant en quin tipus de col·leccions hi haurà, si serà una\nampliació de la part de les col·leccions —de la Caixa i del MNAC— que no tenen\nsortida i si s’està pensant en noves col·leccions.\nA més, recorda que el Sr. Ciurana, a la Comissió anterior, va dir que el\nreplantejament de la part cultural a la zona baixa de Montjuïc s’inclouria en el Pla\nd’usos de la muntanya de Montjuïc. Amb relació a aquesta qüestió, demana si han\npensat com modificar-ho, si afecta només els pavellons esmentats, si el paper de\nl’arquitecte és el de pensar urbanísticament o remodelar arquitectònicament i, per\nacabar, què passa amb la Mies van der Rohe. També pregunta pels teatres i per la\nFundació Miró.\n\n2303\n\n\f2304\n\nGASETA MUNICIPAL DE BARCELONA\n\nNÚM. 17\n\nFinalment pregunta si es planeja tancar el recinte i delimitar les places des de\nMaria Cristina fins al Museu Nacional. Si fos així, demana què passarà amb les\nactuacions que estan previstes a l’esplanada, com el trasllat del Sónar o el Saló del\nCòmic. Creu que són incògnites que haurien de tenir resposta.\nEl Sr. Ciurana respon que no es preveu tancar el recinte i menys des de plaça\nEspanya. Tot seguit, es disposa a respondre les preguntes que pugui, ja que admet\nque encara n’hi ha sense resposta.\nAclareix, en primer lloc, que l’acord entre els principals operadors (Ajuntament,\nGeneralitat, MNAC, Fira i CaixaForum) a través de l’Obra Social de la Caixa és\nbàsicament una declaració d’intencions per ordenar l’espai que queda des de les\nfonts fins al Palau Nacional i el CaixaForum, inclosa la Mies van der Rohe. En\naquest sentit, especifica que és un instrument urbanístic, ja que és la Junta de\nMuseus qui ha d’aprovar formalment la proposta museística de les noves\ncol·leccions o els nous centres, tot i que subratlla que aquest no és el cas. Repeteix\nque es tracta d’una declaració d’intencions i de compromisos que expressa la\nvoluntat de tots els operadors perquè aquests pavellons estiguin dedicats als\nmuseus.\nEn segon lloc, recorda que s’està tramitant la modificació del Pla general\nmetropolità pel que fa a Montjuïc i es mostra convençut que, en el moment en què\nel marc general estigui aprovat, hi haurà un plantejament derivat, probablement a\ntravés d’un instrument urbanístic, que pot ser un pla de millora urbana.\nPel que fa a l’encàrrec al Sr. Josep Lluís Mateos, puntualitza que data de\nsetembre del 2012, que és inferior als 16.000 euros més IVA i que té com a\nobjectiu reflexionar i elaborar, d’una banda, l’estudi sobre com aquests diferents\nedificis es relacionen entre ells des d’un punt de vista urbanístic i, de l’altra,\nl’anàlisi dels possibles circuits de fluxos de visitants.\nTot seguit admet que encara no se sap a qui es farà la cessió. En aquest sentit,\nassenyala que el Palau Nacional, edifici del MNAC, també és propietat de\nl’Ajuntament i, atès el pes determinant que té, considera que probablement serà el\ndestinatari de la cessió. No obstant això, insisteix que els projectes museístics no\nestan definits i, en resposta al Sr. Portabella, aclareix que faltaven agents culturals\nper què la part cultural del procés encara no ha començat.\nPel que fa a la Col·lecció Thyssen, subratlla que la relació de negociació té lloc\nentre la Sra. Thyssen i la Caixa i exposa que, quan arribin a un acord, es veurà,\ndes del punt de vista de la ciutat, quina és la participació o la col·laboració que s’hi\npot prestar. Mentrestant, diu que no s’entrarà en la relació entre dos privats.\nQuant a l’horitzó cronològic del MNAC, recorda que és una qüestió que es va\nresoldre fa uns mesos amb el MACBA. Confirma, també, que el MNAC valora la\npossibilitat d’exposar més peces de les seves reserves. Tanmateix, insisteix que\nencara no s’ha entrat en la part cultural ni en el discurs museològic.\nEn resposta al Sr. Espriu, que ha recordat que el Consell de Cultura demana que\nno es facin més infraestructures culturals, assenyala que el problema és que hi ha\nmoltes infraestructures culturals a mig començar. En aquest sentit, li pregunta si\nno s’haurien d’haver acabat el DHUB, el Born, l’Oliva Artés o la Fabra i Coats; si no\ns’hauria d’haver continuat l’obra del Museu Etnològic de Montjuïc, o si s’haurien de\ndeixar buits i sense ús els dos palaus de davant del Museu Picasso. Assegura que\nel que intenta fer és acabar i posar en marxa equipaments en els quals la ciutat ja\nhavia fet una inversió molt important. Afegeix que en èpoques com aquestes s’ha\nde pensar com ha de ser el disseny de la Barcelona cultural del futur.\nPel que fa a l’ens que gestionarà l’espai en qüestió, remet els presents al text de\nl’acord, en què es diu que totes les entitats podran crear una associació per\ngestionar l’espai. Comenta que aquesta és una porta que s’obre, però que en cap\ncas es defineix la fórmula de gestió.\nEl Sr. Espriu assenyala al Sr. Ciurana que parteix de la base que té un acord\nmolt majoritari de la Comissió Plenària que dóna suport a una concepció de\ncaràcter global d’aquest espai. A parer seu, el primer i més important seria\ntreballar per mantenir aquesta unitat conceptual. En aquest sentit, pensa que a\nvegades es menysté la feina col·lectiva de tots, perquè en un acord d’aquestes\ncaracterístiques creu que hauria estat important expressar en un informe quines\nsón les voluntats del Govern. Afegeix que no se sap exactament res de la definició\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nde l’acord i que en la formulació de la presentació es passava de puntetes pel tema\nde la participació del sector, tot i la volumetria i la importància de l’acord.\nA més, es mostra preocupat perquè el Sr. Ciurana ha declarat que qualsevol\ndels signants de l’acord pot ser operador, i que l’acord per la Col·lecció Thyssen\nforma part de la Caixa, que pot ser un dels operadors. Tem, doncs, que s’estigui\narribant a un acord exclusivament per donar cobertura a un interès particular i\nmostra la seva preocupació pel fet que no sigui l’Ajuntament qui impulsi el procés,\nsobretot perquè el patrimoni és seu i perquè serà l’Ajuntament qui acabarà votant\nquina és l’estratègia general de la muntanya de Montjuïc. Subratlla que no és\nnomés un projecte urbanístic, sinó que també és un projecte cultural i d’altíssima\ndimensió, probablement un dels més importants de Barcelona. Recorda, a més,\nque el projecte tindrà uns costos, una qüestió que té la sensació que no està\ndefinida.\nTot seguit, en referència als estudis previs, demana que li confirmin si és\nl’Ajuntament qui ha contractat l’arquitecte i, pel que fa a la reordenació de l’espai,\ninsta el Sr. Ciurana a presentar un informe a la Comissió quan la definició del\nprojecte estigui clara i se sàpiga la direcció que es vol prendre. Expressa el desig,\ndoncs, de saber què vol l’Ajuntament perquè pugui ser de ple acord.\nPer acabar, aclareix que el Grup Municipal del PSC no demana que no es faci\nres, sinó que només recorda la reflexió del Consell de Cultura i també la resposta\ndel Sr. Ciurana a aquesta reflexió, que va ser: «Deixi’m que com a Govern\ndecideixi les prioritats». Així doncs, sol·licita que es posi l’acord damunt la taula i\nque s’aprofundeixi en la posició de l’Ajuntament.\nLa Sra. Esteller creu que, després de les respostes i del debat, encara queden\nmolts interrogants oberts. Creu que, quan l’Ajuntament signa un acord, ha de tenir\nun punt de partida, saber què vol fer, quines són les seves prioritats o quins són\nels continguts o els usos que vol donar a aquests espais. Demana, doncs, quin ha\nestat el punt de partida de l’Ajuntament a l’hora de signar aquest acord, perquè se\nsap que els usos seran museístics, però no se’n saben els continguts, ni quin serà\nl’òrgan gestor ni qui finançarà totes les actuacions.\nRetreu al Sr. Ciurana que l’acord només sigui una fotografia, sense res al\ndarrere, i li demana que en cultura primer siguin els continguts i després es vegin\nquins seran els continents. En aquest sentit, creu que aquest és un projecte molt\nverd i opina que aquests anuncis no són positius per poder tirar endavant\nactuacions culturals, perquè no hi ha contingut.\nAmb relació a la Col·lecció Thyssen, es mostra a favor que sigui un acord entre\nla Caixa i la Sra. Thyssen, però vol saber quina resposta hi tindrà l’Ajuntament, si\nhi ha algun indici de quina és la col·lecció i en quin tràmit pot arribar a estar.\nRebutja la idea que l’Ajuntament sigui únicament un convidat de pedra en aquesta\nnegociació.\nPer tot això, demana al Sr. Ciurana més explicació i molta més informació en\nproperes sessions de la Comissió, perquè el que es té avui és pràcticament el\nmateix que es va aprovar un mes enrere.\nLa Sra. Ribas demana que l’Ajuntament no es limiti a ser una part més d’aquest\nprocés i que lideri la creació d’aquest pol cultural de la ciutat, perquè és el principal\npropietari dels espais i perquè és qui pot garantir, d’una banda, que aquest acord\nno sigui només una operació per resoldre els problemes d’espai del MNAC o del\nCaixaForum i, de l’altra, que l’operació aprofiti totes les oportunitats culturals de la\nmuntanya de Montjuïc i que la ciutat en surti beneficiada. Tanmateix, creu que\ndifícilment es podrà veure que l’Ajuntament exerceix el lideratge si no se sap quin\nés el seu projecte. Considera que actualment l’Ajuntament és un mer ens\ninstrumental per resoldre uns problemes específics, conjunturals o estructurals.\nPer tant, demana lideratge i reitera que el lideratge exigeix un projecte.\nPer acabar, demana al Govern que lliuri l’acord i tota la informació de què\ndisposi per poder continuar debatent el tema.\nEl Sr. Ciurana aclareix, en primer lloc, que la intenció de l’Ajuntament és que\naquests pavellons es reservin per a activitat museística.\nEn segon lloc, indica que es pretén que hi hagi una coordinació més enllà de\nl’àmbit estricte de què estan parlant i que impliqui tota la muntanya.\n\n2305\n\n\f2306\n\nGASETA MUNICIPAL DE BARCELONA\n\nNÚM. 17\n\nEn tercer lloc, recorda que l’acord es va signar a l’Ajuntament i que, per tant, és\nclaríssim que el lideratge en aquesta fase urbanística és de l’Ajuntament. Remarca,\nperò, que han d’evitar confondre lideratge amb finançador. En aquest sentit,\nexplica que el que fan és dibuixar l’ambició de la ciutat i que, atès que hi ha\ndiversos operadors implicats, demanen el lideratge en l’ordenació i adverteix que\ncaldrà que siguin extremadament prudents pel que fa als diferents acords de\nfinançament.\nEs dóna per tractada.\nDel Grup Municipal ICV-EUiA:\n4. Que comparegui el responsable del Govern municipal per explicar el\ntancament de la sala d'exposicions del centre cívic de Can Felipa, que comporta la\nsuspensió del programa d'arts visuals del centre.\nLa Sra. Ribas formula la compareixença.\nEl Sr. Ciurana anuncia que respondrà el Sr. Freixedes, regidor del districte i\nresponsable municipal de l’equipament.\nEl Sr. Freixedes assenyala que sobre aquest tema cal tractar dues qüestions\ndiferents: d’una banda, el projecte de Can Felipa Arts Visuals, que l’Ajuntament no\ns’ha plantejat en cap moment que no continuï i, de l’altra, el fet que aquest\nprojecte continuï en l’espai actual, una sala de Can Felipa. Aclareix que l’edifici és\nple d’activitats alienes al servei de proximitat que hauria de fer un centre cívic, i\naixò en un barri com el Poblenou, on la llista de peticions d’espais associatius no\nsatisfeta és molt llarga. Per això el Districte, conjuntament amb la Regidoria de\nCultura, proposa de traslladar l’activitat a un altre espai per poder destinar la sala\nde Can Felipa a un espai associatiu que permeti allotjar en bones condicions\nentitats que ja són a Can Felipa. Assegura que la Coordinadora d’Entitats va ser\ninformada d’aquestes intencions i que no va expressar-hi cap mena de rebuig en el\nmoment en què es va plantejar.\nComenta que algunes entitats que es troben a la segona planta mal allotjades\nhan demanat una resituació dins de Can Felipa, raó per la qual s’ha pres la decisió\nde traslladar aquest programa cultural, que insisteix que no es tancarà ni perdrà la\ncontinuïtat. Tot i així, admet que hi pot haver persones que no es refiïn que hi hagi\nprevista una nova ubicació, cosa que pot generar una certa polèmica.\nPer acabar, manifesta que de moment només es tracta d’un avís des del\nDistricte perquè no es programin activitats noves a la sala a partir del febrer del\n2014 i subratlla que no estan davant d’un tancament, sinó de la reconversió d’un\nespai en un espai associatiu.\nLa Sra. Ribas opina que aquesta decisió és un despropòsit i que a més s’utilitza\nles entitats del barri com a excusa. Aclareix que ha plantejat el tema a la Comissió\nde Cultura i no a la de Presidència perquè es tracta d’un fet essencial que al seu\nparer requeria també l’opinió del regidor de Cultura.\nRecorda que actualment s’implementa un Pla municipal de centres cívics, dirigit\nper la Regidoria de Cultura, amb la idea que els centres cívics siguin centres\neminentment culturals. Per això, entre una activitat cultural expositiva d’art\ncontemporani arrelada al barri i al districte i un hotel d’entitats del barri, es mostra\na favor de la primera. Considera que l’hotel d’entitats pot situar-se en qualsevol\naltre equipament i demana l’opinió del regidor de Cultura sobre aquesta qüestió.\nA parer seu, és evident que la motivació no és econòmica. Puntualitza, també,\nque no discuteix les necessitats del barri i del districte de disposar d’espais per a\nentitats, ja que n’és coneixedora. A més, explica que totes les entitats amb què\nhan pogut contactar (especialment la Coordinadora d’Entitats, l’Associació de Veïns\ni altres) reconeixen que han reclamat un espai, però discrepa de la idea que Can\nFelipa s’hagi de convertir en un hotel d’entitats. Opina que la solució no és fer fora\nuna activitat cultural per poder oferir millors condicions a les entitats, sinó buscarlos un nou espai, que podria ser Can Saladrigas, segons diu la premsa. En opinió\nseva, això és desvestir un sant per vestir-ne un altre i, a més, fer les coses sense\ndiàleg, a la qual cosa ―assegura― el districte de Sant Martí s’ha hagut\nd’acostumar darrerament.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nManifesta que Can Felipa és un dels espais més actius i emblemàtics dins del\nsistema d’art contemporani de Barcelona, l’únic espai artístic del districte, en què\nhan col·laborat 400 artistes des del 1996. Afegeix que la seva trajectòria avala el\nsuport a l’art emergent, sobretot de caràcter jove, amb les arts visuals, i que està\nintegrat dins de la xarxa de sales d’art de la ciutat. Per tot això, insisteix a\npreguntar per què es munta un hotel d’entitats en un espai que ha de ser\neminentment cultural.\nEl Sr. Espriu opina que ha estat una decisió unilateral del Govern, sense la\ntransparència ni el diàleg que caldrien. Constata que arran dels seus contactes,\nhan pogut comprovar que ni les forces socials ni les forces polítiques del territori\nno n’estaven plenament informades.\nDit això, creu que cal destacar la importància del centre cívic en el conjunt del\nterritori. A parer seu, Can Felipa és el cor cultural de Sant Martí i recorda, en\naquest sentit, que la cultura és un dels elements impulsors del canvi social i un\ndels motors de la ciutat.\nInsisteix a destacar que al Consell de Cultura es va fer palesa la preocupació de\nla gent del sector i tot i reconèixer que el Sr. Llucià va explicar que hi havia dues\nalternatives que s’estan estudiant i que tenen un any per prendre la decisió, creu\nque no s’ha valorat el cost simbòlic de transformar un espai amb cor en un espai\nsimplement d’entitats, que en opinió seva es pot cercar en molts altres espais del\nconjunt del districte. A més, destaca que s’han reunit més de 2.000 signatures en\ndos o tres dies, la qual cosa demostra, a parer seu, que hi ha una sensibilitat\nespecial sobre el tema.\nTé la sensació que la Regidoria de Cultura no tenia clara la decisió que s’estava\nprenent. En aquest sentit, demana al tinent d’alcalde de Cultura que valori un\nprograma que funciona, amb arrelament territorial i que no es pot eradicar\nd’aquesta manera perquè és evident que genera un problema consubstancial a tota\nla xarxa de l’entorn que treballa en la creació, que actualment ―assegura― està\nconsolidada. Considera que és una mala decisió i que caldria replantejar des del\nprincipi l’objectiu: si es tracta de cercar espais d’entitats, es mostra convençut que\nels governs del districte i de la ciutat poden buscar una alternativa per donar\nresposta a les necessitats del territori i de les entitats sense afectar el que s’ha\ndemostrat que és un punt emblemàtic de la política cultural de Sant Martí.\nLa Sra. Esteller manifesta que al Grup Municipal del PP el va sobtar l’ambigüitat\nsobre qui havia pres la decisió de tancar la sala d’exposicions de Can Felipa.\nDemana, doncs, si el regidor del districte ho va consultar amb l’ICUB, atès\nl’impacte cultural que té l’espai. A més, demana que el regidor aclareixi l’abast de\nles converses amb les entitats del districte i si la decisió final va ser presa de\nmanera unilateral o consensuada.\nTot seguit admet que el tancament els ha sorprès, tenint en compte la\nsingularitat i l’arrelament cultural de l’edifici i veient quines són les projeccions que\nhi ha. També es mostra sorpresa pel fet que, quan es va prendre aquesta decisió,\nno se sabés a quin local es vol traslladar la sala, ni s’expliqués quines eren les\nconseqüències d’aquest tancament.\nPer tot això, demana al regidor que replantegi aquesta decisió, que vegi\nl’impacte que té i que consensuï amb els veïns i les entitats del districte el destí i\nels usos de cada un d’aquests equipaments.\nEl Sr. Portabella subscriu les intervencions anteriors i es mostra preocupat per la\nfeblesa dels programes d’arts visuals als centres culturals. Per il·lustrar-ho, fa\nreferència al tancament de sales destinades a les arts visuals en diferents indrets\nde Catalunya, al reenfocament de Santa Mònica i al tancament del Centre Cívic de\nCan Felipa, que troba molt desencertat.\nDemana si realment la sala anirà a Can Saladrigas i mostra especial interès\nperquè es contesti aquesta pregunta. Afegeix que actualment és una sala que\nfunciona, que és un punt de trobada, i, a més, considera que reubicar-la no és una\nopció que satisfaci ni els usuaris ni els veïns, que hi han mostrat el seu desacord.\nAfirma que la sala de Can Felipa és una sala clarament consolidada, que dóna\ncobertura a un ampli ventall d’apostes culturals i que dóna visibilitat a l’art\ncontemporani d’artistes i fins i tot de circuits culturals d’àmbit europeu. Afegeix\nque l’espai també està implicat en la festa major, ja que s’hi fa una exposició amb\n\n2307\n\n\f2308\n\nGASETA MUNICIPAL DE BARCELONA\n\nNÚM. 17\n\ncontingut del barri, i que s’ha anat consolidant com una de les peces de la festa\nmajor.\nTroba, doncs, que presentar una proposta de tancament i trasllat d’aquesta sala\nés una decisió molt desafortunada. Per això, creu que caldria repensar la decisió i\najudar la sala perquè continuï guanyant protagonisme dins del món de la cultura i\nde l’associacionisme.\nEl Sr. Freixedes, en primer lloc, insisteix que no discuteix la qualitat cultural ni\nl’aportació de la sala. Tanmateix, opina que és millorable que aquesta activitat\ns’hagi de fer en una sala de Can Felipa, que és un edifici absolutament col·lapsat.\nAmb relació als centres cívics i en resposta a la Sra. Ribas, es mostra convençut\nque es poden posar d’acord sobre el paper dels centres cívics als barris, però\nrecorda que el 2010, quan el Grup Municipal d’ICV-EUiA era al Govern, l’Àrea de\nServeis Socials es va gastar 800.000 euros per fer el Centre de Serveis Socials del\nPoblenou a Can Felipa. Recorda, també, que és difícil compaginar l’existència de la\ninstal·lació esportiva que hi ha a l’edifici des de fa uns 20 anys. Explica que el\nGovern actual ha establert les bases perquè el futur d’aquest espai esportiu no\nsigui a Can Felipa, sinó al Camí Antic de València, per començar a descongestionar\nl’edifici.\nA més, tot i que corrobora que l’edifici està arrelat al barri, assenyala que la\ngent del Poblenou no té gaire més relació amb la sala d’exposicions més enllà de\nl’exposició de la festa major, que puntualitza que enguany potser tindrà problemes\nper poder-se dur a terme.\nAfegeix que des del Districte es va demanar a Cultura que els ajudessin a\nressituar un servei que consideren d’àmbit de ciutat en un altre indret de la ciutat,\nja que creuen que el fet d’estar al Poblenou no hi aporta més valor afegit, i així\nalliberar un espai per a activitats de clara implicació territorial. Així doncs, referintse a la metàfora del cor que ha fet servir el Sr. Espriu, afirma que no volen que el\ncor deixi de bategar, però que creuen que aquest cor no necessàriament s’ha de\nsituar al Poblenou. A parer seu, cal donar sortida a demandes d’entitats que són\ndel barri dins del barri.\nPel que fa a altres ubicacions, comunica que s’estan valorant amb l’ICUB. Amb\nrelació a Can Saladrigas, indica que hi ha dues plantes buides: una està reservada\na l’ampliació de la Biblioteca Manuel Arranz, perquè tingui les dimensions que\ntècnicament requereix una biblioteca de districte, i l’altra funciona com a\nmagatzem de la festa major del Poblenou i altres expressions populars. Sobre\naquesta qüestió, exposa que els serveis tècnics del districte ja han mirat quant\ncosta condicionar aquesta planta i que n’han fet una valoració d’un milió i mig\nd’euros, un pressupost de què ara no disposen.\nÉs per tot això ―comenta― que s’ha demanat ajuda per ressituar aquesta\nactivitat en un altre espai, de manera que es pugui recuperar l’espai per donar un\nservei molt més directe a la gent del barri.\nPel que fa a la unilateralitat de la decisió, explica que el Govern del districte de\nSant Martí ha pres la decisió i que, per tant, les entitats del barri no han format\npart de la decisió, però sí del procés de decisió, durant el qual assegura que s’han\nescoltat diverses veus.\nLa Sra. Ribas puntualitza al Sr. Ciurana que si el Grup Municipal d’ICV-EUiA ha\nportat el debat a la Comissió de Cultura i no a la Comissió de Presidència és\nperquè vol conèixer l’opinió del regidor de Cultura.\nTot seguit afirma que el Sr. Freixedes que té un problema de relació amb la\nciutadania, almenys al Poblenou, i recorda que té encès el barri tant per Can Felipa\ncom per la rambla del Poblenou. En aquest sentit, subratlla que informar o escoltar\ndeterminada gent no és consensuar ni construir amb la ciutadania.\nA més, especifica que l’any 2010 no es disposava d’un Pla municipal de centres\ncívics com el que s’està elaborant actualment i, per tant, tampoc no es tenien unes\nlínies clares de què es volia que fossin els centres cívics. Recorda que recentment\ns’han definit els centres cívics com a centres culturals de proximitat, per tant es\nmostra d’acord que es busqui un millor espai per a l’espai esportiu i fins i tot\nproposa buscar un millor espai per al Centre de Serveis Socials, però opina que no\nté cap sentit que en un centre cívic, que ha de ser un centre cultural de proximitat,\ns’elimini una sala d’exposicions que a més és l’única del districte.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEn aquest sentit, es mostra preocupada pel fet que el Sr. Freixedes la concebi\ncom una instal·lació de ciutat que pot estar situada en qualsevol altre punt de la\nciutat, perquè significa que accepta que Sant Martí es quedi sense cap instal·lació\nd’aquest tipus. També la preocupa el fet que es prioritzin necessitats peremptòries\nde les entitats per davant de la cultura. A més, assegura que ni tan sols les\nentitats accepten que s’elimini la sala, però que, en canvi, es fa amb total\nimpunitat.\nA continuació s’adreça al Sr. Ciurana i l’adverteix que, si la sala d’exposicions\nse’n va i es permet que a Can Felipa s’hi instal·li un hotel d’entitats, no torni a\ndemanar la col·laboració del Grup Municipal d’ICV-EUiA per al Pla municipal de\ncentres cívics, perquè s’està incomplint clarament allò en què s’havien posat\nd’acord.\nEl Sr. Espriu manifesta que li hauria agradat sentir l’explicació del tinent\nd’alcalde o del Sr. Llucià sobre les alternatives que es van plantejar, perquè hauria\nvalgut la pena per tenir la informació i compartir-la.\nA continuació reconeix la necessitat de la política de gestió per incrementar el\nvolum de recursos que s’apliquen a les entitats, però tot i no negar la legitimitat de\nla decisió, considera que no s’ha fet el procés adequat per tirar-la endavant d’una\nmanera en què tothom se n’hagi sentit copartícip. Altrament, afegeix, no hi hauria\nmés de 2.000 signatures per reivindicar que la decisió és equivocada.\nRespecte a la relació de la sala amb el territori, comenta que un dels debats\nactuals gira entorn de la manera com es pot arrelar la cultura als territoris. En\naquest sentit, recorda que la cultura popular està completament arrelada, mentre\nque encara cal treballar per arrelar-hi altres tipus de cultura. Ho il·lustra amb\nl’exemple de la Caldera a Gràcia, on es fan activitats obertes al públic en general\nper donar-se a conèixer, ja que han descobert que la relació de proximitat és\nimportant.\nCreu que el Sr. Freixedes no s’adona que per a molta gent la sala d’exposicions\nde Can Felipa és un símbol del seu territori i li demana que reflexioni, perquè és\nimportant reconèixer que aquests símbols existeixen i, d’alguna manera, protegirlos. A més, exposa que, si el Sr. Freixedes té la proximitat necessària amb el seu\nentorn, descobrirà que la majoria d’entitats que podrien estar afectades per aqueta\nmillora de fet donen suport perquè aquesta decisió no tiri endavant. Assegura que\nno li nega el dret a exercir la seva autoritat ni a equivocar-se; no obstant això, li\nindica que és a temps de rectificar pel bé del territori. Clou la intervenció instant-lo\na valorar el que li diuen tant el territori com la resta de grups municipals.\nEl Sr. Portabella fa un incís per advertir als grups municipals que la Comissió no\ns’està retransmetent per Internet, tal com és habitual, arran de problemes de\nconnexió. Seguidament recorda que la Comissió ha començat parlant de la cultura\nde proximitat com a element per fer la cultura més permeable a la societat, amb\nmés presència als barris. Tanmateix, assenyala que ara es troben amb el cas\ncontrari: l’eliminació de sales ben valorades per la ciutadania, la desprogramació\nde la seva activitat o el seu trasllat. Exposa que és una contradicció estar d’acord\namb el primer punt de la Comissió i ara manifestar el contrari. Opina que la decisió\nés un desencert, tal com indica l’opinió de la resta de formacions polítiques i\nsobretot la mobilització de la ciutadania reclamant que no es tanqui, encara que\ns’hagi anunciat un trasllat.\nRecorda que en la primera intervenció ha preguntat si era veritat que la sala es\npodia traslladar a Can Saladrigas, ja que tem que aquesta informació sigui una\ncortina de fum per no dir que la sala es tancarà. Ara, a més, demana que es faci\nuna reflexió sobre la importància dels aspectes culturals en els entorns de la ciutat,\nde la societat civil i de la ciutadania. Subratlla que els centres d’arts visuals i d’art\ncontemporani són fonts d’inspiració i llocs de reflexió i creativitat que la gent\nagraeix i dels quals gaudeix, i es lamenta que es tanquin amb l’argument que són\nelitistes i no tenen gaire públic. Per acabar, insisteix que el tancament de l’única\nsala amb aquestes funcions al districte de Sant Martí és una molt mala notícia.\nEl Sr. Freixedes mostra el seu desacord respecte al mapa cultural del districte i\npuntualitza que s’hi estan a punt d’obrir importants instal·lacions d’àmbit de ciutat\ni nacional, però que són al territori. Remarca que fins al febrer del 2014 queda\nmolt temps per trobar una sortida i que la intenció que hi hagi continuïtat en la\n\n2309\n\n\f2310\n\nGASETA MUNICIPAL DE BARCELONA\n\nNÚM. 17\n\nprogramació que es feia a la sala és molt clara, tot i que no necessàriament a Can\nFelipa.\nPer acabar, manifesta que la imbricació entre la sala i el Poblenou s’hauria\nd’haver treballat perquè fos real. En opinió seva, la cultura als barris vol dir alguna\ncosa més que tenir una adreça postal en un barri concret.\nEl Sr. Ciurana reafirma el compromís de continuïtat del projecte. A més, insisteix\nque fins al febrer del 2014 queden deu mesos per acabar de definir quina és la\nsolució que, des del punt de vista municipal, es dóna a aquest programa per\nestablir-ne la continuïtat.\nAfegeix que des de l’ICUB s’han mantingut contactes tant amb l’Associació\nd’Artistes Visuals (Sr. Fontcuberta) com amb l’Associació Catalana de Crítics d’Art\n(Sr. Minguet) per expressar-los la posició de l’ICUB pel que fa a aquesta qüestió, i\ntambé amb els gestors de Can Felipa.\nFinalment rebat que l’Ajuntament tanqui espais d’art contemporani, sinó que\nsubratlla que n’ha obert de nous, entre els quals destaca el programa de la\nCapella, amb Barcelona Produccions, el Sant Andreu Contemporani, el Centre d’Art\nContemporani Fabra i Coats, l’Hangar, l’espai dedicat a l’art a l’Escocesa i diversos\ncentres cívics. Demana, doncs, que no es deixi entreveure la idea que es van\ntancant espais d’art contemporani perquè, precisament, se n’han obert.\nEs dóna per tractada.\nDel Grup Municipal UpB:\n5. Que comparegui el/la responsable municipal d'Educació i Universitats per tal\nde donar compte de les actuacions previstes al Centre Cultural Teresa Pàmies\n(Biblioteca Agustí Centelles) vinculades als casos de lipoatròfia semicircular\ndetectats a la possible afectació a l'Escola Bressol Municipal El Roure.\nEl Sr. Portabella formula la compareixença. Explica que quan el Grup Municipal\nd’UpB la va presentar sabia que els problemes continuaven i assenyala que s’ha fet\nuna roda de premsa en què s’ha parlat de tres o quatre casos més, la qual cosa fa\nque s’hagi d’estar molt atent sobre el que s’està produint al Centre Cultural Teresa\nPàmies.\nTot seguit exposa que el centre es va inaugurar el setembre del 2011 i que era\nuna llarga reivindicació de l’Esquerra de l’Eixample, que només tenia el centre cívic\nde Golferichs, que no podia atendre totes les demandes ni per volum de població ni\nper diversitat de l’activitat cultural que es produeix al barri. A continuació resumeix\nla història de l’edifici: al cap de mig any de construir-lo es va veure que hi havia\nproblemes i a finals del 2011 es va començar a diagnosticar lipoatròfia semicircular\nen alguns treballadors i es van prendre algunes mesures pal·liatives; a principis del\n2012 es van detectar nous casos, el desembre del 2012 es va tancar la biblioteca i\nes van prendre més mesures pal·liatives (substitució paviment, ventilació i\nfinestres). Per acabar, assenyala que l’Ajuntament s’ha gastat 460.000 euros en\naquest edifici, que, a parer seu, no han estat profitosos, perquè s’ha anunciat el\ntancament de l’escola bressol municipal El Roure perquè també s’hi han detectat\nalguns casos.\nEs mostra extremadament preocupat per la salut dels treballadors i les\ntreballadores i els usuaris, i remarca l’obligació de l’Ajuntament de posar els cinc\nsentits a l’hora de dissenyar, construir i equipar un edifici públic. A més, es\npregunta qui s’ha de fer responsable de les accions per millorar una instal·lació que\nsemblava impecable i expressa l’esperança que l’edifici encara estigui en període\nd’assegurança i que per tant l’Ajuntament tingui cobertura perquè es facin les\nmodificacions necessàries.\nSeguidament planteja alguns interrogants: 1) Quin és el cost total de\nl’adequació de la biblioteca perquè treballadors, treballadores i usuaris puguin\nestar-hi sense risc per a la salut? 2) Aquesta situació ha de fer canviar el\nprocediment, la contractació, el seguiment d’obres que l’Ajuntament encarrega per\ntal que no torni a passar? 3) S’ha fet una reflexió a l’entorn d’aquest tema? 4) Què\npassarà amb les parts de l’edifici del Centre Cultural Teresa Pàmies que fins ara no\nestan afectades? Sobre aquesta qüestió, especifica que ha llegit que la resta no es\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nveurà afectada, però vista l’evolució de l’escola bressol no descarta que al final no\nsigui així, per tant insta el Govern a manifestar-se i opina que seria imperdonable\nque el fet que l’Ajuntament no actués amb diligència pogués derivar en problemes\nde salut per a les persones.\nEl Sr. Ardanuy comença parlant de la biblioteca i aclareix, en primer lloc, que la\nlipoatròfia muscular no és una malaltia amb repercussions per a la salut, sinó una\nafectació, que té un impacte menor.\nTot seguit corrobora la cronologia i la inversió que el Sr. Portabella ha exposat\nen la seva intervenció. A més, hi afegeix que durant les setmanes prèvies al\ntancament de la biblioteca es van fer operacions de manteniment per intentar\nsolucionar in situ la situació sense haver de tancar la instal·lació, però admet que\nno van ser suficients per solucionar el problema i que, per tant, es va procedir al\ntancament de l’equipament per poder analitzar més intensament la situació de\nl’edifici i les mesures de més profunditat que caldrien per solucionar definitivament\nel problema. També explica que a partir de desembre es va contractar una\nauditoria tècnica de l’edifici, que va dictaminar les operacions que cal\ndesenvolupar: substitució del terra, modificació de certes parts de la instal·lació\nelèctrica i actuació sobre el sistema de ventilació i de climatització de la biblioteca.\nExposa que, un cop elaborat l’estudi de l’auditoria tècnica, es va fer un concurs\npúblic per adjudicar les obres de millora i de manteniment i anuncia que en els\npropers dies l’empresa adjudicatària començarà a treballar-hi.\nA continuació, com a regidor d’Educació i responsable de les escoles bressol de\nla ciutat, exposa la cronologia de les actuacions dutes a terme. Així doncs,\nassenyala que el 14 de setembre del 2012, quan es va constatar que es podia\nproduir lipoatròfia semicircular a la biblioteca, l’Institut Municipal d’Educació,\nconjuntament amb l’Agència de Salut Pública, va fer una primera valoració de les\ncondicions ambientals i de l’afectació als treballadors, en què es va descartar que\nhi hagués cap treballador de l’escola de bressol amb afectacions vinculades a la\nlipoatròfia semicircular.\nSeguidament explica que el 12 de març del 2013 la direcció del centre va\nnotificar que la mare d’un infant afirmava que el pediatre li havia diagnosticat una\nlipoatròfia semicircular. En resposta a aquesta situació, manifesta que es van posar\na disposició de la família els serveis mèdics de la Unitat de Dermatologia de\nl’Hospital de Sant Pau per confirmar el diagnòstic. Aclareix, a més, que és una\nafectació difícil de diagnosticar, que es troba en el marc de les afectacions de\nl’àmbit laboral i que no hi ha documentació ni anàlisis sobre si aquest tipus\nd’afectació impacta en els nens. En aquest sentit, afirma que estan davant d’una\ncircumstància excepcional. Per acabar, informa que el 18 de març l’Hospital de\nSant Pau va confirmar la diagnosi.\nTot seguit, exposa que el 20 de març, en una reunió de coordinació amb\nl’Agència de Salut Pública de Barcelona i l’Institut Municipal d’Educació, es va\ncomençar a activar un protocol per analitzar novament les dependències de\nl’escola bressol municipal i oferir a les treballadores del centre una revisió a través\nde la mútua que descartés o confirmés la simptomatologia vinculada a la\nlipoatròfia semicircular.\nAfegeix que el 21 de març es va informar les famílies de tot el procés a través\nd’una nota explicativa i que la responsable de prevenció de riscos laborals de\nl’Institut Municipal d’Educació va enviar a l’Agència de Salut Pública la planificació\nd’actuacions fetes a l’espai en l’àmbit laboral. Manifesta, també, que el 22 de març\nl’Agència de Salut Pública va emetre un informe preliminar amb la conclusió que no\nes detectaven inicialment, ni en l’estructura ni en el mobiliari, condicions\nvinculades a la lipoatròfia semicircular; que el 8 d’abril es van iniciar els\nreconeixements mèdics als treballadors de l’escola, i que el 10 d’abril es va iniciar\nuna auditoria de factors de risc associats a la lipoatròfia semicircular. Sobre\naquesta auditoria, comenta que encara no n’han rebut la informació detallada. A\nmés, comenta que s’ha ofert a totes les famílies del centre la possibilitat de passar\nuna revisió mèdica a la Unitat de Dermatologia de l’Hospital de Sant Pau. Per tant,\nconclou, s’han posat a disposició el coneixement màxim i els recursos màxims de\nl’Ajuntament per aportar llum sobre aquesta situació.\n\n2311\n\n\f2312\n\nGASETA MUNICIPAL DE BARCELONA\n\nNÚM. 17\n\nA continuació, però, assenyala que el dia 15 d’abril l’Hospital de Sant Pau va\ndiagnosticar un nou cas de possible lipoatròfia muscular en un altre nen i que la\nmútua de treball va comunicar que possiblement dues treballadores també tenien\naquesta diagnosi. Informa, doncs, que arran d’aquests casos es va convocar\nimmediatament una reunió amb l’Agència de Salut Pública, l’Institut Municipal\nd’Educació, el Districte de l’Eixample i els Serveis Tècnics per decidir el tancament\npreventiu i provisional de l’escola bressol, que permetrà aclarir si es produeix\naquesta situació a l’escola bressol i, si és així, solucionar-ho amb la major rapidesa\npossible.\nEn aquest context, afirma que s’ha actuat de forma diligent i ràpida, i que s’ha\nprioritzat el risc a zero per a tots els infants i treballadors, al marge del fet que\ntambé caldrà temps per analitzar tècnicament l’espai i tractar les dades de manera\neficient. Per a això, anuncia que s’han creat dos grups de treball: d’una banda, un\ngrup format per representats de les famílies i els treballadors, l’Institut Municipal\nd’Educació, el Districte de l’Eixample i l’Agència de Salut Pública i, de l’altra, un\ngrup més tècnic format per l’Agència de Salut Pública, el Servei de Prevenció de\nl’Institut Municipal d’Educació i les empreses que fan l’anàlisi tècnica de l’espai.\nExplica que l’objectiu d’aquests dos grups de treball és tractar i posar damunt la\ntaula totes les dades perquè hi hagi total transparència en aquest procés i perquè\nes puguin prendre les mesures correctores que resolguin aquesta situació i\npermetin posar l’equipament en funcionament.\nFinalment, recorda que el complex està composat per diversos equipaments\nsense una relació directa, tot i que admet que la tipologia del material utilitzat pot\nser molt semblant. Afirma que, un cop es confirmi el problema, si és que es\nconfirma, s’actuarà i es resoldrà. Respecte a la resta d’equipaments, i com a\nregidor de districte, comunica que en el cas de la ludoteca i del centre cívic s’han\nposat en contacte amb l’empresa gestora perquè ofereixi les proves mèdiques\nnecessàries als treballadors i treballadores de l’empresa per tal de confirmar o\ndesmentir si aquesta afectació està estesa a tot el complex.\nEl Sr. Colomé, primer de tot, dóna la benvinguda al regidor i el felicita per la\nseva paternitat. Tot seguit, especifica que substitueix la Sra. Andrés, que no ha\npogut assistir a la Comissió.\nDit això, anuncia que té algunes preguntes per fer. En primer lloc, pregunta\nquines són les alternatives per a les famílies, és a dir, quina serà la reubicació si es\ntanca l’escola. En segon lloc, demana quins seran els resultats de futur a partir de\nles dades que s’han demanat. Afirma que avui s’han explicat les causes i les\nactuacions, però que no s’ha fet referència a les responsabilitats.\nLa Sra. Pajares celebra la decisió del Govern municipal de tancar l’escola\nbressol, ja que és un tema sensible que preocupa les famílies. Afegeix que aquesta\nmalaltia fins ara no s’havia reproduït en nens tan petits, que és poc coneguda,\ndifícil de diagnosticar i que els primers casos es van començar a detectar l’any\n2007.\nAdmet que havia preparat la compareixença abans que el Govern anunciés el\ntancament de l’escola i que la seva intenció inicial era demanar una solució més\ndefinitiva respecte a l’escola bressol que la que es va aplicar a la Biblioteca Agustí\nCentelles. Recorda que el Sr. Portabella i el Sr. Ardanuy han explicat que el mes de\nmarç del 2012 es van fer unes obres que no van a solucionar els problemes, tot i\nque els primers casos ja s’havien detectat l’octubre del 2011. Per això, el Grup\nMunicipal del PP tenia previst demanar que en el cas de l’escola bressol s’apliqués\nd’una manera més contundent una solució provisional fins que se sabés\nexactament què passava.\nPer acabar, sol·licita que s’informi els grups municipals de les conclusions finals\ndels estudis i de les solucions que s’aplicaran als dos centres afectats, tot i que\nafegeix que no cal que sigui de manera presencial a la Comissió.\nLa Sra. Ribas es mostra d’acord que és molt difícil establir l’etiologia de la\nlipoatròfia semicircular i que és una afectació no severa, amb efectes\nfonamentalment estètics que remeten quan es deixa d’estar exposat a la causa, si\nbé admet que es desconeix l’afectació en infants perquè fins fa poc era una\nafectació lligada a l’exposició laboral.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nA més, comparteix la decisió de tancar l’escola bressol, encara que sigui per\nprecaució. A parer seu, és molt probable que el casal infantil també acabi tancat,\nperquè la malaltia de l’edifici segurament afecta totes les seves parts. Així doncs,\ninsta al Govern a seguir treballant en el tema. Malgrat que no es vol estendre en el\ntema, adverteix que estaran al cas de l’estudi epidemiològic de l’Agència de Salut\nPública i dels informes tècnics per a la resolució del cas i es nega a insistir en\naquesta qüestió. Tanmateix, i atès que el tema es tracta a la Comissió de Cultura,\nConeixement, Creativitat i Innovació, es mostra preocupada per com se seguirà\nprestant el servei públic que s’oferia. Amb relació a aquesta qüestió, suposa que\nno s’ha previst cap servei alternatiu, cosa que no considera tan greu en una\nbiblioteca, ja que es pot derivar els usuaris a altres biblioteques, però sí en una\nescola bressol.\nRespecte a la biblioteca, pregunta què fan els treballadors i treballadores de la\nbiblioteca des que està tancada i quina és la previsió fins que es pugui arreglar.\nTambé demana què passarà amb aquests treballadors i treballadores i si serà\nnecessari oferir algun servei a algun altre lloc. Pel que fa a l’escola bressol,\npregunta no només pels treballadors i treballadores, sinó també pel servei que\ns’oferirà als infants i les famílies que van triar-la. Assegura que no és un repte fàcil\nde preveure i que cal garantir aquests serveis públics essencials en les millors\ncondicions de seguretat.\nFinalment assenyala que l’Ajuntament s’haurà d’acabar dotant, en funció dels\nconeixements tècnics disponibles, d’uns protocols o d’uns materials per a les\nconstruccions o rehabilitacions que emprengui en el futur.\nEl Sr. Portabella agraeix l’explicació donada, però creu que hi ha preguntes\npendents de resposta. Amb relació a l’afectació, es mostra d’acord que és nova i\ndifícil de detectar. Tanmateix, recorda que el Departament de Treball de la\nGeneralitat ja va editar un quadern informatiu i un protocol d’actuació el 2009. Per\ntant, assenyala, quan es va construir aquest edifici entre el 2009 i el 2011 ja hi\nhavia una referència clara i se sabia quines eren les afectacions que s’havien\nproduït abans en altres edificis.\nPer això torna a preguntar si el Govern municipal iniciarà un procés per reclamar\na qui correspongui les responsabilitats ―econòmiques i sanitàries― dels danys\ncausats un cop determinats. En opinió seva, és una qüestió fonamental.\nTambé demana si l’Ajuntament de Barcelona editarà una publicació semblant al\nquadern informatiu i el protocol del Departament de Treball de la Generalitat i si\naquest document, en adjudicacions de projectes futurs, inclouria criteris tècnics\nper evitar que es tornin a produir casos similars; és a dir, si és un aspecte que es\ntindrà en compte en la contractació, l’execució i el seguiment de les obres o bé\nnomés es valoraran els casos aïllats i singulars cada vegada que es produeixin en\nlloc de veure que hi ha una certa relació en funció d’una sèrie de coses. Reconeix\nque hi intervenen molts factors diferents i que el pes de cada un d’aquests factors\nés canviant en funció de l’edifici, però creu que això no treu que es pugui fer un\ncorol·lari dels aspectes que hi influeixen i que, segons com es combinen, poden\nafectar més o menys.\nA continuació, i en relació amb les dues intervencions que ja s’han fet a l’edifici i\nque no han donat resultats, adverteix que cal estar atents perquè les actuacions de\nl’Administració pública no siguin només superficials, sinó que cal actuar de manera\nadequada per resoldre els problemes que s’intenta solucionar. També demana que\nestiguin especialment atents a la resta de l’edifici, perquè seria inacceptable que\nd’aquí a uns mesos sortissin afectacions d’aquest tipus al centre cívic o a la\nludoteca.\nEl Sr. Ardanuy, respecte a les alternatives per a les famílies, explica que es va\ninformar totes les famílies del tancament provisional del centre i que, a partir\nd’avui mateix, es comença a treballar família per família reubicar els infants a la\nxarxa actual. Especifica, però, que vuit famílies han demanat que, tot i que el\ncentre està tancat, fins que no es busqui una solució i tenint en compte que\nl’afectació no posa en risc la vida dels infants, s’atengui els nens allà mateix.\nComunica, doncs, que així s’està fent, amb l’autorització signada de les famílies.\nComenta, també, que la resituació temporal de totes les famílies trigarà uns dies i\nanuncia que quan estigui tot en ordre comunicaran la situació als grups municipals.\n\n2313\n\n\f2314\n\nGASETA MUNICIPAL DE BARCELONA\n\nNÚM. 17\n\nPel que fa a les accions de futur, assenyala que l’objectiu és resoldre el\nproblema, si existeix, i que l’equipament torni a obrir i a oferir el servei. Opina que\nl’actuació ha estat prou contundent per donar tranquil·litat a les famílies.\nAmb relació als protocols del Departament de Treball, confirma que durant el\nprocés de la biblioteca i de l’escola bressol s’han tingut en compte aquests\nprotocols, tant en la identificació com en el treball in situ amb treballadors. Pel que\nfa als infants, afirma que s’ha anat a buscar l’equip de referència en aquesta\nafectació, liderat per la doctora Baselga a l’Hospital de Sant Pau.\nClou la intervenció advertint que cal ser molt curosos a l’hora de parlar d’edificis\nmalalts, perquè cal tenir dades objectives, tot i que admet que cal protegir al\nmàxim els infants i els treballadors.\nEl Sr. Ciurana assenyala que les operacions que es van fer a la biblioteca van\ntenir un cost aproximat de 350.000 euros i que des de BIMSA, l’ens gestor de la\nconstrucció de l’edifici, es va activar el procediment per a la reclamació de\nresponsabilitat als autors de la construcció i la revisió dels materials emprats.\nAfegeix que, atès que l’afectació es va detectar al cap de cinc o sis mesos de la\ninauguració de l’edifici, la maquinària jurídica de l’Ajuntament ja treballa per\nrescabalar-se d’aquesta quantitat en funció de la responsabilitat en la construcció\nde l’edifici.\nEl Sr. Portabella diu que suposa que ja trobarà als diaris la resposta a alguna de\nles preguntes que ha formulat i dóna pas al següent punt de l’ordre del dia.\nEs dóna per tractada.\nIII) Propostes a dictaminar\na) Ratificacions\nb) Propostes d'acord\n6. Ratificar l’acord del Consell General del Consorci del Museu de Ciències\nNaturals de Barcelona, de 3 de desembre de 2012, en el sentit d’aprovar\ndefinitivament la proposta de la modificació dels seus estatuts, d’acord amb el text\nadjunt a aquest expedient.\nEl Sr. Portabella llegeix la proposta d’acord.\nEl Sr. Espriu hi vota a favor.\nLa Sra. Esteller expressa l’abstenció del seu grup.\nLa Sra. Ribas hi vota a favor.\nEs dictamina amb el posicionament favorable de CIU, PSC, ICV-EUiA i UpB i amb\nl'abstenció del PP.\nIV) Part decisòria/Executiva\na) Ratificacions\nb) Propostes d'acord\n7. Ratificar l’acord del Patronat de la Fundació Julio Muñoz Ramonet de la sessió\ndel 20 de desembre de 2012, en el sentit d’aprovar inicialment la proposta de la\nmodificació dels seus estatuts, d’acord amb el text adjunt a aquest expedient.\nSotmetre aquest acord, juntament amb els estatuts, a informació pública per un\ntermini de 30 dies.\nEl Sr. Portabella formula la proposta d’acord.\nEl Sr. Espriu hi vota a favor.\nLa Sra. Esteller hi vota a favor.\nLa Sra. Ribas hi vota a favor.\nEl Sr. Portabella hi vota a favor.\nEl Sr. Ciurana expressa el vot favorable de CIU, el Sr. Espriu expressa el vot\nfavorable del PSC, la Sra. Esteller expressa el vot favorable del PP, la Sra. Ribas\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nexpressa el vot favorable del ICV-EUiA i el Sr. Portabella expressa el vot favorable\ndel UpB. S'aprova.\nc) Proposicions\nV) Part d'impuls i control\na) Proposicions/Declaracions de Grup\nDel Grup Municipal PSC:\n8. La Comissió de Cultura, Coneixement, Creativitat i Innovació acorda que el\nGovern municipal presenti, en el marc de la propera comissió, una proposta de\nfutur pel teatre Arnau que inclogui previsió d'obres, calendari i objectius i prioritats\nen matèria de continguts per tal de revitalitzar aquest equipament del Paral·lel.\nEl Sr. Espriu recorda que el març de 2012 el Grup Municipal del PSC va formular\nuna pregunta amb relació a les accions previstes per al Teatre Arnau i assegura\nque la seva intenció no és repetir el debat que es va tenir en aquells moments.\nRecorda, però, que el tinent d’alcalde va informar que s’estava duent a terme un\nprocés de consultes per elaborar un projecte. A parer seu, tretze mesos després i\namb l’informe de la Síndica sobre la precarietat de la infraestructura, caldria\ndisposar ja d’un projecte de l’Ajuntament que marqués la posició del Govern\nmunicipal respecte al projecte del Teatre Arnau. Per això, demana que en la\npropera Comissió Plenària de Cultura es presenti un informe o una mesura de\ngovern en què s’expliqui la situació i els objectius per a aquest teatre.\nLa Sra. Pajares recorda que el Grup Municipal del PP sempre s’ha preocupat per\nla situació del teatre, ja sigui a través de preguntes en comissió o a través de\npreguntes amb resposta per escrit. En aquest sentit, aprofita per recordar que amb\nrelació a les últimes preguntes, del 28 de febrer, encara no han rebut resposta.\nTot seguit, assenyala que el Teatre Arnau ocupa una parcel·la estratègica al\nParal·lel i expressa el desig que aquest espai continuï estant vinculat al món de la\ncultura. Reconeix que l’estructura del Teatre Arnau està en una situació precària i\nrecorda que en la Comissió del mes de març del 2012 el Sr. Ciurana va explicar\nque s’havien previst reunions amb diverses persones del sector de l’espectacle per\nparlar del concurs d’idees o de quines possibilitats, tant d’inversió com d’ús, es\npodien donar a l’espai. Tanmateix, passat un any, assegura que no en saben res i\nper això demana al Govern que concreti una proposta de futur per al teatre en la\nqual s’incloguin la previsió d’obres, les prioritats, els objectius i els continguts.\nClou la intervenció expressant el vot a favor del seu grup.\nLa Sra. Ribas destaca que el Paral·lel és un lloc singular que entronca la ciutat\namb el seu passat però que sobretot la projecta cap al futur. Afegeix que el Teatre\nArnau n’és un bon exponent i que, a més, és de propietat municipal, ja que\nl’Ajuntament va decidir comprar-lo per preservar-ne la història i potenciar el seu\npaper en el futur del Paral·lel. Per això creu que l’Ajuntament té l’obligació de\npreservar l’edifici com a signe d’identitat i dotar-lo d’un contingut nou, lligat a\nl’espectacle cultural.\nPer tot això, vota a favor de la proposició. A més, subratlla que la Síndica de\nGreuges ha repetit en diverses ocasions que calia un projecte per al Teatre Arnau, i\nque és una ocasió perquè l’Ajuntament pugui aplicar polítiques actives en arts\nescèniques i en equipaments teatrals.\nEl Sr. Portabella també vota a favor de la proposició.\nD’una banda, creu que aquesta proposició està en el context de repensar i\nreactivar el Paral·lel i que el Teatre Arnau n’és una peça important. De l’altra,\nexplica el seu vot a favor també per un criteri difícil de valorar, l’interès ciutadà. En\nopinió seva, el Teatre Arnau forma part de la memòria col·lectiva i dels punts de\nreferència que la ciutadania té al Paral·lel. Per això, creu que el Govern ha de fer\nun esforç i intervenir de manera urgent perquè aquest teatre es pugui reaprofitar\ncom a espai de la ciutat.\n\n2315\n\n\f2316\n\nGASETA MUNICIPAL DE BARCELONA\n\nNÚM. 17\n\nEl Sr. Ciurana vota contra la proposició.\nRecorda que l’edifici tot just es va acabar de pagar el 2011. A continuació\nsubratlla que ha complert el seu compromís i ha mantingut reunions o converses al\nvoltant d’aquesta qüestió amb cinc operadors de la ciutat que es pensava que\npodien estar interessats en el Teatre Arnau. Tanmateix, afirma que cap dels cinc\nva mostrar un interès real i ferm per l’espai.\nA més, explica que, segons els estudis d’arquitectes externs, caldria fer una\ninversió d’entre 7 i 10 milions d’euros per adaptar el teatre a les normes o per\nconsolidar de forma definitiva l’edifici perquè pogués tenir llicència d’activitat. Per\ntant, o bé l’Ajuntament o bé un tercer hauria de mobilitzar aquests recursos per\npoder posar-lo en funcionament.\nTambé recorda que en la presentació de la nova etapa del Barcelona Arts on\nStage (BARTS) a l’antic Arteria Paral·lel, ell mateix va anunciar públicament que\nl’Ajuntament estava disposat a rebre qualsevol suggeriment, oferta o proposta per\na la gestió d’aquest espai. Reitera el que ja s’ha dit en un altre punt de l’ordre del\ndia, que no es fan noves infraestructures, i avança que la previsió és que ho\ngestioni un tercer amb la tutela de l’Ajuntament. Avança que l’Ajuntament està\ndisposat a fer una concessió a molt llarg termini (parla de 50 anys) per tal que\naquest tercer pugui treure rendiment a la inversió. Tanmateix, afirma que no es\ntraurà un concurs fins que no es tingui la seguretat que en el sector cultural i\nempresarial de la ciutat hi pot haver interès suficient per presentar-s’hi.\nPer això, tot i que comprèn la bona intenció de pressionar el Govern per\npresentar un projecte en la propera Comissió, vota contra la proposició.\nEl Sr. Espriu agraeix als grups municipals el seu suport a la proposició, que tenia\nl’objectiu de posar damunt la taula de la posició del Govern respecte al Teatre\nArnau. Constata que el Sr. Ciurana ha avançat una part de la posició, la més\noperativa: la recerca d’uns operadors privats que facin la inversió.\nAclareix que la intenció del Grup Municipal del PSC no és que l’Ajuntament\ninverteixi 7 o 10 milions d’euros en l’operativa del Teatre Arnau, sinó que, a partir\nde l’informe de la Síndica en què es parla de la degradació de l’equipament, es faci\nun pla de petita intervenció per garantir que el Teatre Arnau no s’ensorrarà i es\nparli de què es farà amb el Teatre Arnau. En aquest sentit, reconeix que no és el\nmoment d’invertir 10 milions públics en l’adequació d’aquest teatre.\nFinalment, com que la posició de la resta de grups municipals obliga\nconceptualment el Govern a presentar una posició, reitera la petició al Sr. Ciurana\nque presenti un informe en la propera Comissió en el qual s’expliqui la intervenció\nque es farà per mantenir el Teatre Arnau en la conjuntura actual.\nEl Sr. Ciurana respon que precisament fa poc s’ha fet una intervenció\nd’estintolament, manteniment i suport a l’estructura del Teatre Arnau arran d’uns\ninformes tècnics del Govern anterior i assenyala que aleshores no s’havia fet res\nper evitar el possible esfondrament de l’edifici. Per tant, convida el Sr. Espriu a\npassar per davant del teatre per comprovar que hi ha una estructura que en\nsuporta la façana.\nTot seguit, insisteix que en un mes només hi ha marge per tornar a presentar\nles idees que ja ha expressat: 1) Que l’Ajuntament no considera prioritari fer una\ninversió de 10 milions d’euros per adequar aquest espai, a més dels recursos\nnecessaris per tenir-lo en funcionament. 2) Que ha de ser gestionat per un tercer\nque també ha d’assumir les despeses d’inversió per adequar-lo a la normativa i\nobtenir la llicencia. 3) Que l’Ajuntament té la voluntat de fer-ho fàcil i fer una\nconcessió a llarg termini. Per acabar, insisteix que d’aquí a un mes estaran igual\npel que fa a aquesta qüestió.\nEl Sr. Ciurana expressa el vot contrari de CIU, el Sr. Espriu expressa el vot\nfavorable del PSC, la Sra. Pajares expressa el vot favorable del PP, la Sra. Ribas\nexpressa el vot favorable del ICV-EUiA i el Sr. Portabella expressa el vot favorable\ndel UpB. S'aprova.\nDel Grup Municipal PP:\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n9. La Comissió de Cultura, Coneixement, Creativitat i Innovació acorda: Instar al\nGovern municipal a materialitzar els Convenis amb les Escoles Bressol privades per\npoder oferir places conveniades en el Curs 2013-2014.\nLa Sra. Pajares subratlla que aquesta proposició és una reivindicació reclamada\nen diverses ocasions durant aquest mandat i l’anterior. Afegeix que va ser la\nprimera iniciativa que va presentar el Grup Municipal del PP durant la Comissió de\nsetembre del 2011 i que, a més, és un debat que s’ha substanciat a la Comissió de\nCultura, Coneixement, Creativitat i Innovació a través d’iniciatives presentades pel\nseu grup i d’altres. Com a exemple, esmenta el punt número dos de l’ordre del dia\nd’aquesta sessió, en què s’ha debatut l’informe de preinscripció de les escoles\nbressol i s’ha suscitat un debat respecte als models d’escola bressol que es volen\nper a Barcelona.\nRecorda que en la darrera iniciativa presentada pel Grup Municipal del PP, el\nmes d’octubre del 2012, es va preguntar al Sr. Ardanuy sobre el capteniment del\nGovern respecte al nou model de les escoles bressol. Tot seguit, llegeix la resposta\ndel Sr. Ardanuy a l’acta de la Comissió: «per acabar, respecte a la col·laboració\namb escoles bressol privades, afirma que estan estudiant diverses possibilitats que\nhan d’anar dirigides a centres privats amb vocació pública i buscar la reducció de\nles llistes d’espera». Ara que s’estan oferint les places d’escoles bressol municipals\nper al proper curs, creu que és el moment d’ampliar l’oferta existent establint\nconvenis amb escoles bressol privades. Explica que l’objectiu d’aquesta iniciativa\nés, doncs, impulsar l’acció de govern.\nAdmet que el model d’escola bressol municipal funciona; no obstant això, es\nmostra convençuda que cal fer un pas més i buscar fórmules que donin resposta a\nles necessitats de les famílies, ja que l’etapa 0-3, a banda de suposar l’entrada al\nsistema educatiu, també és una ajuda a la conciliació de la vida laboral i familiar. A\nmés, adverteix que no es pot oblidar el 40% de famílies que es queden sense\nplaça, una xifra que equival a uns 3.660 nens.\nTot seguit, destaca que dins del nou model que el Govern volia posar en marxa\nhi havia la gestió indirecta i que això ha permès obrir tres noves escoles bressol.\nTal com ha fet en el punt número dos de l’ordre del dia, recomana visitar l’escola\nCaspolino a Gràcia, perquè creu que és una manera de canviar d’opinió respecte a\nla gestió indirecta. Es mostra convençuda que cal donar impuls a noves fórmules,\ncom la gestió indirecta, que permetin millorar el sistema actual. A més, remarca\nque en el pressupost del 2012 el Grup Municipal del PP i el Govern municipal van\nestablir un acord per conveniar 20 places d’escoles bressol.\nPer tot això, davant el curs 2013-2014 i davant la necessitat de donar resposta\na les famílies, demana que es materialitzin els convenis amb les escoles bressol\nprivades per poder oferir places conveniades el proper curs.\nEl Sr. Colomé vota contra la proposició perquè, a parer del Grup Municipal del\nPSC, el model que proposa el Grup Municipal del PP no és el que s’ha de defensar i\nperquè no li ha quedat clar si el que es vol és que les privades passin a\nconcertades. Tampoc no entén el concepte de privada amb vocació pública. En\nopinió seva, el que cal són escoles bressol públiques, encara que admet que les\nprivades fan la seva funció. A més, creu que el criteri i el model no estan clars i,\nper això, demana que no es barregin models.\nEl Sr. Gomà vota contra la proposició i reconeix que ja s’ha discutit moltes\nvegades sobre el model d’escola bressol pública a Barcelona. Es mostra convençut\nque el model 0-3 a Barcelona és i ha de continuar sent un model públic educatiu,\nde qualitat, per a tothom i de proximitat i que, per tant, no hi ha ni hi ha d’haver\nlloc per a places privades conveniades per l’Ajuntament. També afirma que mentre\nexisteixi demanda no atesa a la ciutat, la prioritat ha de ser per a la inversió\npública.\nJustifica la seva decisió també en termes pragmàtics: assegura que Barcelona té\nun model de referència en el 0-3, reconegut per la comunitat educativa, per la\nciutat i a escala internacional. Per tant, considera que, si aquest model s’ha de\ncanviar, ha de ser per enfortir-lo i millorar-lo, i no per fracturar-lo ni degradar-lo.\nA més, manifesta que en el mandat anterior es va demostrar que és possible\nincrementar substancialment el nombre de places del 0-3 (3.000 places) sense\n\n2317\n\n\f2318\n\nGASETA MUNICIPAL DE BARCELONA\n\nNÚM. 17\n\nposar en perill les finances de l’Ajuntament, amb un 5% de la inversió total i un\n2% de la despesa corrent. En aquest sentit, es mostra convençut que a Barcelona\nno existeixen ni 300 places privades conveniables als nivells de qualitat de les\n3.000 places públiques que s’han generat en els últims quatre anys, cosa que al\nseu parer fa inviable la proposició des d’un punt de vista pragmàtic. En el cas\nhipotètic que aquestes places sí que existissin, pregunta quina distribució territorial\ntindrien; com es podria garantir l’equitat social i territorial des de l’Ajuntament, i si\nes tractaria de places de qualitat existents als barris populars o només als barris de\nrendes altes on l’oferta privada té possibilitats de negoci. En aquest sentit, afirma\nque el 0-3 és un dret i un servei públic, no un negoci, i rebutja una ciutat\nfracturada amb una doble xarxa pública i privada conveniada en barris de rendes\nbaixes o en barris de rendes altes.\nPer tant, vota contra la proposició, que, a parer seu, és injusta, elitista, ineficaç,\nimpracticable i sense arrelament a la ciutat. Afegeix que és una proposta que mai\nno s’ha convertit ni en una demanda, ni en una reflexió ni en un procés de treball\nde la comunitat educativa. Assenyala que, per contra, les reflexions sempre han\nanat per preservar i millorar el model.\nEl Sr. Portabella recorda que la Sra. Pajares, al començament de la seva\nintervenció, ja ha admès que el Grup Municipal del PP ha anat presentant aquesta\nproposició en altres ocasions, cosa que descriu fidelment el que ha passat en els\ndarrers anys i l’avisa que, de la mateixa manera que ella és reincident a demanar\nel mateix, el Grup Municipal d’UpB és reincident amb el seu vot. Per tant, vota\ncontra la proposició.\nAfirma que la xarxa d’escoles bressol públiques de Barcelona és de primera de\nqualitat i es mostra convençut que l’esforç s’ha de concentrar a augmentar el\nnombre d’escoles bressol en l’àmbit públic. Per això subratlla que totes les\nintervencions del seu grup van a favor de la gestió i de la titularitat pública de la\nxarxa d’escoles bressol.\nA parer del seu grup, l’oferta pública ha d’anar acompanyada del\ndesenvolupament d’un sistema d’ajuts a les famílies que no poden ser ateses a la\nxarxa pública i que es trobin en una situació econòmica compromesa. Opina que\naquesta qüestió s’hauria de tractar igual que els ajuts als menjadors o a la compra\nde material escolar, per poder oferir un bon servei i garantir que el màxim nombre\nd’infants puguin anar a l’escola bressol, tot i no ser una etapa obligatòria.\nConsidera que és una franja d’edat a la qual s’ha de prestar molta atenció i reitera\nque el model d’escola bressol pública de Barcelona és de primera qualitat i que és\naquí on s’han de fer els esforços.\nEl Sr. Ardanuy expressa l’abstenció del Grup Municipal de CiU.\nTot seguit, discrepa amb el portaveu del Grup Municipal del PSC i assegura que\nla vocació pública no només es dóna en la titularitat pública. En aquest sentit,\nassenyala que hi ha molts projectes educatius fets des del vessant privat que\ntenen vocació social. Per això, demana que no s’estigmatitzi el concepte ni es\nbarregi amb altres visions. També demana respecte a la iniciativa social d’aquest\npaís, perquè quan no hi havia iniciativa pública, la social ha estat la que ha\nsubstituït i construït la iniciativa pública.\nA continuació, justifica l’abstenció del seu grup per motius pragmàtics: recorda\nque en la proposició es demana l’aplicabilitat durant el proper curs, cosa que per\ntemps resulta impossible. Puntualitza que és un tema que no es pot banalitzar ni\nplantejar d’una manera fàcil, ja que és molt complex. Malgrat l’abstenció, però, es\ncompromet a continuar analitzant i treballant per col·laborar amb institucions de\ntitularitat privada que tinguin la vocació de servei públic per donar respostes als\nveïns i veïnes de Barcelona.\nLa Sra. Pajares creu que el fet que hi hagi un 40% de famílies sense plaça és\nuna dada prou important per justificar que es busquin noves fórmules per ampliar\nels recursos de l’Ajuntament amb l’objectiu de donar resposta a aquestes famílies.\nAclareix que parla de conveniar perquè, atès que no és educació obligatòria,\nconcertació no és el terme més apropiat, i subratlla que han presentat una\nproposta prou genèrica perquè es tracta d’un tema complex, que cal estudiar i\nportar amb rigor.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPel que fa a la qualitat de les escoles bressol privades, pregunta als grups que\nvan ser al Govern si quan governaven existia alguna escola bressol privada que no\narribés als mínims estàndards de qualitat. Creu que si fos així caldria interpel·lar\nels grups que van formar Govern i que ho van permetre. Tanmateix, es mostra\nconvençuda que no és així.\nTot seguit, assenyala que la construcció d’una escola bressol requereix temps i\nté un cost molt elevat. Per tant, si cal donar resposta a les famílies al més aviat\npossible, i tenint en compte que els recursos públics són limitats i cal optimitzarlos, creu que una manera de fer-ho és buscar un sistema amb les escoles bressol\nprivades acreditades que compleixin els mínims de qualitat per posar en marxa un\nnou model. Es mostra convençuda que el que importa a les famílies és la qualitat\nde l’educació que reben els nens, no la titularitat de l’edifici ni de la gestió.\nA més, retreu que cap grup hagi parlat sobre la gestió indirecta i aprofita per\nrecordar que molts governs municipals on governen els altres grups polítics l’estan\naplicant amb èxit. En aquest sentit, creu que el debat de qui és el propietari de\nl’edifici o qui fa la gestió és un debat polític que serveix per tapar errors de\nplanificació.\nPer tot això, demana que es busqui una fórmula, que en el cas de la sanitat ha\nfuncionat i ha permès tenir una xarxa de 80 hospitals comarcals de referència a\nCatalunya. Expressa el desig que els nens estiguin ben atesos i que rebin una\neducació de qualitat. A més, demana a qui qüestioni les escoles bressol privades\nque les vagi a visitar o que hi parli.\nPer acabar, lamenta l’ambigüitat del Grup Municipal de CiU. Retreu al Sr.\nArdanuy i al Govern que hagin passat de donar suport a un sistema mixt, tal com\nl’anomenaven en el programa electoral, a donar suport a l’ambigüitat del PAM, fruit\nd’un consens amb el PSC, en què es deia que es reduiria la demanda no atesa de\nplaces d’escoles bressol incrementant places, però sense concretar res del que el\nGrup Municipal de CiU sempre havia defensat.\nRecorda que en la Comissió del mes de març del 2012 el Grup Municipal del PP\nva presentar una proposta, que va ser votada per unanimitat, perquè es creessin\nplaces públiques allà on no arribava la iniciativa privada. A parer seu, això indica\nque no volen cap fragmentació, sinó models que donin resposta a les famílies. Per\ntot això, demana que si existeixen fórmules com la gestió indirecta, que ha\nfuncionat bé, s’apliquin.\nEl Sr. Colomé, d’entrada, insta la Sra. Pajares a fer convenis amb els 350\nmilions que el Grup Municipal del PP ha pactat en inversions amb el Govern.\nTot seguit, amb relació a la iniciativa social a què s’ha referit el Sr. Ardanuy,\ndemana que no es confongui privat i públic. Manifesta que la cultura cívica la\ntransmeten la família i l’educació, la qual cosa significa que els pares trien els\nvalors que volen transmetre als seus fills. En aquest sentit, subratlla que la privada\ntransmet uns valors i la pública, uns altres. Comenta que si es va per aquest camí,\ns’està canviat de model, que deixa de ser públic. A més, es posiciona contra el fet\nque es paguin amb diners públics uns valors privats i creu que aquest és el model\nque s’ha de discutir. Tanmateix, qüestiona que el partit del Sr. Ardanuy pensi el\nmateix.\nEl Sr. Gomà coincideix amb la Sra. Pajares que les famílies i la ciutadania volen\nque els nens i les nenes de 0-3 anys estiguin ben atesos i rebin una educació de\nqualitat. Tanmateix, creu que això a Barcelona ho ofereix l’escola bressol\nmunicipal. Assegura que, tot i que les escoles bressol privades tenen un mínim de\nqualitat, la veritable qualitat, els projectes educatius, la reflexió, el pensament de\nla comunitat educativa i el nivell de satisfacció de les famílies es troben en el\nsistema públic.\nPer això creu que s’ha d’apostar per aquest sistema, millorar-lo i enfortir-lo,\ncosa que, a parer seu, és una qüestió de voluntat política, ja que els recursos hi\nsón. A més, indica que si en els pressupostos que els grups municipals del PP i CiU\nvan aprovar el mes de gener del 2012 s’hagués destinat una partida\npressupostària a preservar el programa d’increment de places públiques d’escola\nbressol, avui ja hi hauria noves places en funcionament i s’acabaria el mandat amb\npossibilitat d’atendre el conjunt de la demanda no atesa.\n\n2319\n\n\f2320\n\nGASETA MUNICIPAL DE BARCELONA\n\nNÚM. 17\n\nEl Sr. Ardanuy assegura que no hi ha disparitat d’opinions. Destaca que la\niniciativa social aplicada a l’educació continua viva avui i que molts projectes\nd’iniciativa social fan coses que la xarxa de titularitat pública no s’atreveix a fer.\nAfegeix que no és una qüestió d’elits ni de públic triat, sinó de servei i de vocació\npública. Demana, doncs, al Sr. Colomé que no confongui vocació amb titularitat.\nLa Sra. Pajares, per acabar, aclareix que el seu grup no forma part del Govern,\nperquè si fos així ja hauria aplicat el que proposa. A més, expressa la seva\ndiscrepància amb la confrontació pública-privada i afirma que respecta molt la\nfeina tant de la pública com de la privada.\nEl Sr. Ardanuy expressa l'abstenció de CIU, el Sr. Colomé expressa el vot\ncontrari del PSC, la Sra. Pajares expressa el vot favorable del PP, el Sr. Gomà\nexpressa el vot contrari del ICV-EUiA i el Sr. Portabella expressa el vot contrari del\nUpB. Es rebutja.\nDel Grup Municipal ICV-EUiA:\n10. La Comissió de Cultura, Coneixement, Creativitat i Innovació acorda instar al\ngovern municipal a impulsar, en el marc del Consorci d'Educació de Barcelona, un\ncalendari de construcció i posada en marxa (projecte executiu, execució d'obres i\nprojecte educatiu en continuïtat amb les escoles afectades) dels dos instituts\nplanificats pendents a Poblenou, garantint que l'Institut Fluvià començarà a\nfuncionar el curs 2016-17 i l'altre el curs 2017-18.\nEl Sr. Gomà, primer de tot, dóna la benvinguda als representants de la\nPlataforma per a l’Educació Pública del Poblenou, els agraeix l’esforç i la tenacitat\nen defensa de l’escola pública al Poblenou i al districte de Sant Martí i els anima a\ncontinuar endavant amb aquesta tasca.\nA continuació, explica que al districte de Sant Martí hi ha al voltant de 35.000\nnois i noies de 0 a 15 anys i que és el districte de Barcelona amb l’escolarització\nmés alta en la xarxa pública, amb més del 60% del total. Afegeix que el Poblenou\nés el barri amb més dinamisme demogràfic dels darrers anys i que des de sempre\ns’ha destacat per un fort compromís i una forta mobilització veïnal en defensa de\nl’educació pública.\nEn aquest sentit, recorda que fa 40 anys s’hi va començar a demanar el primer\ninstitut, que en fa 30 que es va aconseguir i que des d’aleshores al Poblenou hi ha\nhagut una forta inversió pública educativa. Tanmateix, afirma que aquesta\ndinàmica s’ha estroncat i que en els dos últims anys el Poblenou, com el conjunt de\nla ciutat, ha estat objecte de retallades educatives. Així, amb un 20% menys de\npressupost als centres públics, assegura que s’han suprimit projectes, serveis i\nl’atenció a la diversitat, malgrat que s’han mantingut els concerts amb les\nprivades. Afegeix que, tot i que hi ha més alumnes, hi ha 23 docents menys.\nAmb relació a la proposició que es presenta, exposa que la dinàmica de\nretallades ha arribat també a la construcció de dos nous centres d’ensenyament\nsecundari que al seu parer són absolutament necessaris al Poblenou per garantir la\ncontinuïtat dels projectes educatius presents a l’escola primària, així com\ntrajectòries educatives de qualitat, públiques i integrals al barri.\nEn concret, fa referència a l’institut Fluvià, que ha d’estar en funcionament el\ncurs 2016-2017: exposa que la comunitat educativa del Poblenou reclama que no\nestigui en barracons, sinó amb el centre acabat, per poder garantir la continuïtat\nde la qualitat educativa de la trajectòria que ve de primària. També es refereix a\nun segon institut que ha d’estar en funcionament el curs 2017-2018 per\nescolaritzar la població creixent que arribarà de primària i que el nou institut Fluvià\ntampoc no podrà absorbir en condicions. Subratlla que tot això ja hauria d’estar en\nmarxa i que, tanmateix, no hi ha cap compromís públic clar que existiran aquests\ndos instituts amb els seus equipaments definitius. Afegeix que es parla d’un\npossible horitzó de barracons per al Fluvià i d’una negativa en el segon institut, la\nqual cosa implicaria, a parer seu, confirmar que les polítiques de retallades en el\nsistema públic també es projecten sobre aquestes necessitats.\nPer acabar, es refereix a una carta que l’alcalde de Barcelona adreça a la\nPlataforma per a l’Educació Pública del Poblenou en què s’expressa clarament que\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nels dos nous instituts són necessaris, alhora que s’hi afirma que «la programació\nde l’obra dependrà de les disponibilitats pressupostàries». Pel que fa a la\ndisponibilitat pressupostària, afirma que l’alcalde de la ciutat sap perfectament que\naquesta no és una variable independent, sinó que depèn de la voluntat política.\nPer tot això, demana que el Govern rectifiqui explícitament i que hi hagi un\ncompromís per poder dir a la comunitat educativa del Poblenou que el 2016 hi\nhaurà l’institut Fluvià a l’equipament definitiu, que el 2017 hi haurà el segon centre\nde secundària i que això garantirà la continuïtat i la integralitat dels itineraris i de\nles trajectòries educatives dels nois i de les noies del Poblenou.\nEl Sr. Colomé recorda que en la Comissió del mes de març el seu grup municipal\nja havia presentat una pregunta sobre la construcció de l’institut Fluvià i que el\nGovern havia respost que no hi havia previsió de fer l’edifici, la qual cosa el\nsorprèn, perquè estava previst posar-lo en funcionament el 2016-2017.\nTot seguit, i reprenent el tema encetat amb les escoles bressol, fa una reflexió al\nvoltant de la vocació i assegura que només es pot parlar de vocació quan es fa\nreferència a la vocació dels apòstols, la vocació religiosa o la crisi de vocació. En\naquest sentit, expressa l’esperança que el Sr. Ardanuy no tingui una crisi de\nvocació per l’incompliment de les seves promeses, tenint en compte que de diners,\nno en falten.\nA continuació, reclama que aquells que han estat estudiant en uns barracons no\nacabin els seus estudis en uns barracons, perquè d’aquesta manera se’ls dóna la\ncultura cívica que la vida és un barracó. Finalment, expressa el desig que la\niniciativa social que encarna el Govern de Barcelona prengui mesures perquè això\nno passi i que aquells que han estudiat en barracons puguin acabar el batxillerat\nen un institut de veritat.\nLa Sra. Pajares recorda que fa poc el grup parlamentari del PP va presentar una\npregunta al Parlament de Catalunya i que la resposta del 26 de març va ser que es\npreveia crear l’institut Fluvià el curs 2016-2017 i assenyala que hi ha certa\ndescoordinació entre les respostes de l’Ajuntament i la Generalitat. Opina que\nl’institut Fluvià és una actuació necessària i afirma que per això, durant l’acord\npolític del pressupost del 2012 a la Generalitat, a l’addenda el grup del PP va fer\nconstar com a actuació prioritària la construcció i la posada en funcionament\nd’aquest institut, entre altres temes.\nTot i reconèixer que els agradaria una revisió de la planificació, perquè les coses\npoden haver canviat des de l’any 2006, vota a favor de la proposició.\nEl Sr. Portabella vota a favor de la proposició. Tot seguit comenta que el Grup\nMunicipal d’UpB també va parlar al districte de la importància de garantir que\nl’institut Fluvià estigués en funcionament quan estava previst i que, tanmateix, la\nconstrucció dels dos instituts al Poblenou que es va planificar per al 2006 encara\nno s’ha realitzat. Admet que estan en una situació de crisi, però destaca que ja han\npassat més de sis anys i afegeix que les planificacions i els acords s’han de\ncomplir.\nA més, a parer seu, el Poblenou és un dels llocs amb més mobilització social i en\naquest sentit destaca que tant pares i mares com professionals i alumnes estan\nmobilitzats perquè pensen que el curs 2016-2017 faltaran places d’educació\nsecundària, la qual cosa és un argument amb molt pes, que per si mateix seria\nsuficient per votar a favor de la proposició.\nAfegeix que, amb relació a la construcció d’instituts, hi hauria d’haver una\nplanificació i un pensament de projecte comú a escala de ciutat. Sobre aquesta\nqüestió, esmenta que a Sant Martí hi ha onze instituts públics, la xifra més alta de\nBarcelona juntament amb Nou Barris, i dotze de concertats, una de les xifres més\nbaixes de la ciutat, i que hi ha 47 escoles primàries públiques i concertades. A\nparer seu, això fa que la relació entre centres secundaris i primaris sigui la més\nbaixa de Barcelona. Per això es mostra favorable al fet que els dos instituts\nplanificats i pendents de construir al Poblenou es compleixin i alhora demana que\nhi hagi una planificació a tota la ciutat perquè els districtes puguin anar\nprogressant.\nOpina que la solució passa per complir els acords i les planificacions fetes i\nconstruir aquests dos instituts tal com estava previst. A més, demana que hi hagi\n\n2321\n\n\f2322\n\nGASETA MUNICIPAL DE BARCELONA\n\nNÚM. 17\n\nun projecte comú i que s’estableixi un pla de construccions de centres educatius\nconseqüent amb el conjunt de la ciutat.\nEl Sr. Ardanuy expressa el vot favorable del seu grup i, en referència als dubtes\ndel Sr. Colomé sobre la seva vocació, recorda que la seva vocació de servei públic\nl’ha construïda a l’escola pública: aclareix que és exalumne de l’escola pública\nRamon Llull, a la Sagrada Família, i que la carrera l’ha feta a la Universitat\nPolitècnica de Catalunya, que també és pública. Subratlla, també, que el seu partit\npolític és aconfessional.\nTot seguit, en referència a la matèria que tracten, remarca que l’Ajuntament, en\nel marc del Consorci d’Educació de Barcelona, es compromet a assumir aquesta\nproposició, tot i que recorda que el Consorci no decideix les inversions de noves\nconstruccions a Barcelona. Afirma que tothom és conscient de les dificultats per\nplanificar i portar les planificacions a terme i destaca el treball intens de\ncomunicació i de treball que el Consorci d’Educació ha fet amb les AMPA i les\ndireccions dels centres del Poblenou.\nClou la intervenció reiterant el vot favorable del seu grup, ja que entenen\nl’evident necessitat d’aquests dos instituts al districte de Sant Martí en els terminis\nque expressa la proposició.\nEl Sr. Gomà agraeix a les forces polítiques i al Govern municipal el suport a la\nproposició. Creu que a partir d’avui serà un altre recurs que es posa en mans de la\ncomunitat educativa del Poblenou per aconseguir que el 2016 l’institut Fluvià sigui\nuna realitat en el seu equipament definitiu i que el 2017 hi hagi el segon institut.\nA més, destaca la importància que les paraules es tradueixin en fets i, per això,\nreclama que en el pressupost del Departament d’Ensenyament torni a existir\nl’assignació pressupostària per fer l’institut Fluvià el 2016, i que això vagi\nacompanyat d’un projecte executiu i un calendari de construcció concret, precís i\ntransparent que es pugui explicar a la comunitat educativa.\nTambé demana al Sr. Ardanuy que mantingui el compromís de tenir un paper\nmolt actiu en el Consorci i en el diàleg amb el Departament d’Ensenyament.\nAlhora, subratlla que el Departament d’Ensenyament està destinant 25 milions\nd’euros per concertar escoles privades d’elit sense retallades i que, per tant,\nl’argument que no hi ha diners no val. Demana que els diners, que hi són,\ns’assignin allà on hi ha necessitats socials i allà on la cobertura pública és\ninsuficient i hi ha un problema a resoldre.\nQuant a la carta de l’alcalde, recorda que s’hi deia que el Sr. Ardanuy es posaria\nen contacte amb la plataforma i hi tindria un diàleg per concretar tots aquests\npassos. Expressa el desig que així sigui, i es mostra convençut que el seu rol\ninstitucional actiu i el diàleg són dos elements fonamentals perquè tot això arribi a\nbon port i es mantinguin, d’una banda, els elements de resistència i de pressió i,\nde l’altra, la voluntat propositiva i de diàleg perquè el 2016 el Poblenou pugui tenir\nl’institut que es mereix. Afegeix que a la ciutat encara hi ha escoles en barracons,\namb projectes educatius magnífics però en unes condicions molt adverses i\nexpressa el desig que aquestes condicions no es reprodueixin mai més al Poblenou.\nEl Sr. Colomé, tornant a la qüestió de la vocació, aclareix que no parlava de\nl’àmbit personal, sinó d’idees i concepte. Tot seguit, recorda que al Consorci el\nGovern municipal està en minoria (60%-40%) i que, per tant, no serà tan fàcil\nportar-ho endavant. Dubta, doncs, que malgrat haver-se compromès a la\nComissió, el Govern municipal pugui fer realitat l’objectiu de tenir un institut el\n2016.\nEl Sr. Ardanuy replica al Sr. Colomé que el Govern municipal tindrà més\ncompromís que el Govern anterior, que durant vuit anys va tenir “penjats” setze\nequipaments educatius sense construir i en barracons a Barcelona. Així doncs, es\ncompromet a intentar resoldre aquests conflictes amb els instruments de què\ndisposen, amb més humilitat i no menys prepotència que el Govern anterior.\nPer tot això, i per solidaritat i acompanyament d’aquest procés, vota a favor de\nla proposició.\nEl Sr. Ardanuy expressa el vot favorable de CIU, el Sr. Colomé expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable del ICV-EUiA i el Sr. Portabella expressa el vot favorable\ndel UpB. S'aprova.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nDel Grup Municipal UpB:\n11. La Comissió de Cultura, Coneixement, Creativitat i Innovació acorda instar al\ngovern municipal a projectar, promoure els canvis urbanístics necessaris, dotar de\npressupost i iniciar la construcció dels CEIP Encants, Univers i La Maquinista durant\naquest mandat municipal.\nEl Sr. Portabella formula la proposició. Admet que al seu grup li hauria agradat\nmés presentar una proposició que instés a enllestir del tot la construcció dels CEIP\nesmentats, però són conscients que això no és possible. Per això es conformen a\navançar-ne significativament el procés, cosa que representaria que durant aquest\nmandat municipal es dotessin de pressupost i se n’iniciés la construcció, perquè\nactualment es troben en barracons i aquest curs s’han ampliat els mòduls, però no\nhi ha cap compromís de tirar-los endavant.\nAmb relació al CEIP Univers, assenyala que no hi ha cap compromís ni reserva\npressupostària amb la Generalitat per iniciar les obres, malgrat que el 2012 tots\nels partits polítics van presentar esmenes als pressupostos perquè s’incorporés una\ndotació per poder-lo tirar endavant.\nPel que fa al CEIP La Maquinista, assegura que té el mateix denominador comú:\nestà en barracons, s’hi han ampliat els mòduls i no hi ha compromís ni reserva\npressupostària amb la Generalitat per iniciar les obres. Afegeix, també, que està\npendent l’aprovació del planejament i la construcció del centre.\nRespecte al CEIP Encants, explica que el mes de febrer passat es va presentar\nl’avantprojecte de l’escola, però critica que tampoc no hi hagi compromís ni\nreserva pressupostària amb la Generalitat per iniciar les obres.\nTot seguit, especifica que els tres CEIP pertanyen a districtes diferents i vincula\naquest fet amb la demanda del seu grup en el punt anterior: que es tingui cura del\nconjunt de la ciutat per mantenir-hi un cert equilibri, cosa que admet que no és\nfàcil. En tot cas, es mostra convençut que, quan hi ha un institut o una escola\nprimària en barracons, cal fer tot el que es pugui per corregir la situació. A més,\nopina que els barracons han de tenir un període de temps limitat i, per això, es\nmostra partidari que al llarg dels dos anys i escaig que encara queden de mandat\ns’aconsegueixi dotar aquests CEIP de pressupost i iniciar-ne la construcció.\nEl Sr. Espriu recorda que el Grup Municipal del PSC ha demanat en diverses\nocasions que el Govern presenti un calendari d’obres que inclogui les noves\nconstruccions previstes, cosa que encara no s’ha produït. A més, afegeix que la\nconsellera Rigau ha manifestat que no es faria cap escola nova, tot i que Barcelona\ncontinua tenint escoles en barracons que no poden tenir una previsió indefinida\nd’aquesta situació.\nSeguidament afirma que l’educació ha estat una prioritat històrica a Barcelona i\nque forma part intrínseca de les apostes municipals. Per això suggereix que es\nprioritzi l’educació per sobre d’altres àmbits a l’hora d’impulsar les polítiques, tal\ncom el Grup Municipal del PSC ha defensat sempre. Així doncs, demana que el\nGovern municipal assumeixi la construcció d’aquests centres, tot i ser conscient\nque d’aquesta manera se supleix la mancança de funcions de la Generalitat de\nCatalunya. En aquest sentit, recorda que el Grup Municipal del PSC va intentar fer\nl’aportació al regidor perquè es fes el corresponent protocol de reconeixement per\npart de la Generalitat del deute generat i que això no ha estat acceptat.\nTanmateix, creu que això no modifica les prioritats.\nDit això, expressa el seu suport a la proposició del Grup Municipal d’UpB perquè\naquestes escoles tinguin continuïtat. Manifesta que en el cas d’una d’aquestes\nescoles sí que hi ha el compromís verbal de l’alcalde de generar-ne la continuïtat,\nperò assenyala que ara la feina és negociar amb la Generalitat de Catalunya el\nreconeixement del deute.\nLa Sra. Pajares puntualitza que a Barcelona actualment hi ha sis centres en\nbarracons i recorda que el mes de març del 2012 es va presentar una iniciativa,\naprovada per unanimitat, perquè el Govern presentés un calendari de supressió\ndels barracons. Avança, també, que aquest tema es debatrà al final de la Comissió,\nperquè el seu grup ha presentat un seguiment d’aquesta iniciativa.\n\n2323\n\n\f2324\n\nGASETA MUNICIPAL DE BARCELONA\n\nNÚM. 17\n\nTot seguit, expressa el vot favorable del seu grup a la proposició. Tot i així,\nsubratlla que hi ha descoordinació: explica que el grup parlamentari del PP va\npresentar una pregunta al Parlament de Catalunya sobre l’escola Encants i que el\n22 de març la consellera Rigau va respondre que estava planificada i pendent\nd’entrar en programació, en espera de la cessió del solar a la Generalitat de\nCatalunya, ja que encara estava pendent de canvi la titularitat del sòl amb la\nTresoreria de la Seguretat Social. Tanmateix, recorda que el Sr. Gomà va\npresentar una iniciativa sobre aquesta escola el 22 de gener del 2013, en què el\nGovern municipal comunicava que el 18 de desembre va ser la data d’ocupació\ndirecta de la finca per part de l’Ajuntament, que s’estava tramitant la inscripció en\nel Registre de la Propietat i que, per tant, el sòl seria transmès a la Generalitat. Per\naixò, demana aclariments sobre aquesta descoordinació en les respostes i en els\nfets que comportarà la construcció d’aquesta escola.\nEl Sr. Gomà vota a favor de la proposició.\nAfirma que aquestes escoles ja havien estat objecte d’altres iniciatives en la\nComissió i que la proposició del Grup Municipal d’UpB fa un pas endavant en\ndemanar la dotació de pressupost concret per part de l’Ajuntament per construir\nles tres escoles. Afegeix que són tres bons exemples de projectes educatius\nmagnífics que es duen a terme en condicions molt adverses, no sostenibles en el\ntemps. Per això opina que la solució ha d’arribar al més aviat possible.\nTot seguit, s’afegeix a la demanda de la Sra. Pajares, perquè hi ha hagut alguns\nelements d’informació per part del Govern relativament recents que li agradaria\npoder actualitzar i, a partir d’aquí, poder esclarir els passos necessaris perquè els\ntres centres es comencin a construir en aquest mandat i, per tant, les tres\ncomunitats educatives puguin tenir l’horitzó definitivament aclarit.\nEl Sr. Ardanuy vota a favor de la proposició.\nPel que fa a l’escola Encants, comenta que, més enllà d’haver dut a terme les\noperacions per ampliar l’espai efectiu d’ús de l’escola, l’Ajuntament ja ha demanat\na Hàbitat Urbà la redacció del projecte executiu, cosa que indica una implicació\nmolt clara. Anuncia que la previsió inicial, tenint en compte la redacció del projecte\nexecutiu i la disponibilitat econòmica, és que la construcció es fes efectiva el 20142015.\nRespecte a l’escola Univers, destaca que el projecte bàsic ja està fet, que la\ncomunitat educativa el té present i el coneix i que el projecte executiu a càrrec de\nla Generalitat està en fase de redacció. Assenyala, a més, que moltes vegades les\npartides pressupostàries no apareixen amb tanta concreció i que a vegades queden\ndins de partides més àmplies. En tot cas, subratlla que és competència de la\nGeneralitat i que ja hi està treballant. També recorda que en aquest mateix\nemplaçament l’Ajuntament té previst construir-hi un aparcament i fer-hi l’escola\nbressol Bailèn. Tot i que no pot parlar de dates concretes, diu que la previsió\nhipotètica de construcció seria el curs 2014-2015.\nFinalment, amb relació a l’escola La Maquinista, avança que podria tenir com a\nubicació definitiva el solar que ocupa actualment, c/ Sao Paulo, 1-9, i manifesta\nque en aquests moments s’està pactant amb el propietari l’adquisició del solar per\ndesprés poder iniciar tot el procés. Admet que en el cas d’aquesta escola tot està\nmenys definit, però afirma que tenen termini suficient per arribar a una construcció\nefectiva el 2014-2015.\nEl Sr. Portabella agraeix a totes les formacions polítiques i al Govern el seu vot\nfavorable. A més, tot i agrair la resposta del Sr. Ardanuy, expressa la seva\ninquietud perquè tot depèn de la disponibilitat pressupostària. Destaca la\ndisponibilitat mostrada per l’Ajuntament per fer-ho tan ràpidament com sigui\npossible, però assenyala que hi ha una part urbanística que és irregular i algunes\nparts més avançades que d’altres.\nD’altra banda, admet que la qüestió de la disponibilitat pressupostària\nrepresenta un escull, però demana al Govern si està realment disposat a fer el pas\nendavant, ja que, en opinió seva, aquestes escoles ho mereixen. Assegura que\nl’actitud de l’Ajuntament pot ser determinant a l’hora de desencallar aquests\ntemes, per tant l’insta a exigir a la Generalitat que actuï malgrat la duresa\neconòmica que viu el país a conseqüència de l’espoli sistematitzat dels impostos.\nTot i reconèixer les dificultats econòmiques en el finançament de la Generalitat,\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nafirma que això no justifica que mai no hi hagi diners per poder fer escoles. Per\naixò, demana que l’Ajuntament com a institució faci un esforç de negociació amb la\nGeneralitat.\nEl Sr. Espriu es mostra sorprès pel fet que el Sr. Ardanuy hagi esmentat que el\nprojecte executiu de l’escola Univers l’hagi encarregat a la Generalitat.\nEl Sr. Ardanuy anuncia que ho desenvoluparà.\nEl Sr. Espriu comenta que, per la complexitat de l’operació i pel que s’havia\nparlat, pensava que l’Ajuntament s’encarregaria de l’operació en la seva totalitat\nen les tres infraestructures.\nA més i per acabar, pregunta per l’ampliació de l’espai del gimnàs perquè pugui\ndonar cabuda a les necessitats de l’entorn.\nEl Sr. Ardanuy respon que el responsable del projecte executiu ha de ser la\nGeneralitat, que és qui pagarà aquest projecte, però que el farà un gabinet de\nprofessionals que ha d’anar coordinat en una obra que és complexa.\nAmb relació als compromisos, ho resumeix amb dos conceptes: actitud activa i\npredisposició, que afirma que és el que han tingut i tindran al llarg de tot el procés.\nEl Sr. Ardanuy expressa el vot favorable de CIU, el Sr. Espriu expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable del ICV-EUiA i el Sr. Portabella expressa el vot favorable\ndel UpB. S'aprova.\nb) Proposicions amb contingut de Declaració institucional\nc) Precs\nDel Grup Municipal ICV-EUiA:\n12. Que el Govern municipal articuli, de cara als propers anys, una\ncommemoració ciutadana de la proclamació de la República, coincidint amb el 14\nd'abril, que permeti donar rellevància als valors que la república representa, en\nrecord a la lluita per la democràcia i contra el feixisme, posant de manifest el que\naquell període històric va significar a la nostra ciutat.\nLa Sra. Ribas explica que en un moment de crisi econòmica, social, nacional,\npolítica i democràtica és més necessari que mai donar rellevància als valors que la\nRepública va encarnar i encara representa, com llibertat, fraternitat, igualtat,\ninstrucció, i recordar el que aquell període va representar per a Barcelona.\nCreu que Barcelona mereix que el seu Ajuntament encapçali una commemoració\nciutadana i no només acadèmica i suggereix que es faci una ullada a tot el que\npassa a la ciutat al voltant del 14 d’abril. També aclareix que ho demanen un cop\npassat el 14 d’abril d’enguany per tenir tot un any per reflexionar, buscar idees i\nposar-se d’acord amb altres agents ciutadans.\nEl Sr. Ciurana afirma que, atès que el prec s’ha presentat a la Comissió de\nCultura, pensava que el que es demanava estava vinculat a l’efemèride concreta,\nmés que no pas a una commemoració institucional.\nAccepta el prec.\nTot seguit, presenta el que s’ha fet aquest any al voltant del 14 d’abril.\nEn primer lloc, esmenta l’homenatge a l’exregidor de l’Ajuntament, el Sr. Manuel\nCarrasco i Formiguera, en el 75è aniversari del seu afusellament. Afegeix que\ntambé es va inaugurar una exposició sobre aquesta personalitat al castell de\nMontjuïc que encara es pot visitar i que la gent valora molt positivament per la\nintensitat i el treball del comissariat i de la recerca que s’ha dut a terme.\nEn segon lloc, informa que el divendres anterior es va celebrar un acte al Tinell\norganitzat per l’Ajuntament de Barcelona, amb la presència de més de 500\npersones, en què es va fer una lectura dramatitzada de la correspondència entre\nCarrasco i Formiguera i la seva esposa mentre ell va ser a la presó.\nA continuació, també es refereix a dues exposicions al castell de Montjuïc: una\nsobre Lluís Companys i una altra sobre la Legió Còndor i el bombardeig que va dur\na terme en quatre pobles de l’Alt Maestrat l’any 1938.\nSeguidament explica que el 14 d’abril es va reinaugurar, en col·laboració amb la\nComissió de Dignitat, el monument al cim del Tibidabo, que recorda que des\n\n2325\n\n\f2326\n\nGASETA MUNICIPAL DE BARCELONA\n\nNÚM. 17\n\nd’aquella antena el 14 d’abril del 1931 Francesc Macià havia proclamat que\nCatalunya esdevenia república.\nPer acabar, assegura que no té cap inconvenient a pensar algunes activitats\nsemblants a les d’enguany per a l’any vinent.\nLa Sra. Ribas opina que aquests són uns exemples i que se’n podrien trobar\nd’altres. Quant a l’homenatge a Carrasco i Formiguera, però, creu que l’acte\ncommemorava l’aniversari del seu afusellament i que no és un personatge que\nreflecteixi especialment la diversitat dels valors lligats a la commemoració de la\nRepública, tenint en compte que era d’un partit molt concret amb una ideologia\nmolt concreta. Malgrat això, aclareix que no menysprea la seva aportació ni\nl’homenatge de l’Ajuntament.\nConfirma que el seu prec anava en el sentit de tocar el que la República va\nsignificar per a la ciutat i suggereix que es pensi, per exemple, en les escoles que\nes van fer aleshores i en els grans avenços que es van produir a la ciutat durant el\nperíode republicà, més enllà de totes les persones que van encarnar aquests valors\ni que van acabar pagant un preu molt alt, com el mateix Carrasco i Formiguera.\nConclou que el prec està acceptat, ho agraeix i s’ofereix per parlar del que el\nGovern vulgui durant aquest any perquè l’any que ve es pugui celebrar.\nEl Sr. Ciurana puntualitza que tothom és d’un partit concret i opina que Carrasco\ni Formiguera, per haver estat regidor de l’Ajuntament, mereixia una atenció\nespecífica l’any del 75è aniversari del seu afusellament.\nEs dóna per tractat.\n13. Que el govern municipal insti a la Fira de Barcelona a retirar la invitació a les\nForces Armades per participar a la pròxima edició del Saló de l'Ensenyament.\nEl Sr. Gomà formula el prec.\nExplica que amb aquest prec es fan ressò d’uns arguments que el Grup\nMunicipal d’ICV-EUiA comparteix plenament amb la campanya «Desmilitaritzem\nl’educació» i amb la Federació Catalana d’ONG per la Pau.\nA continuació, destaca que els valors i principis que transmeten les institucions\nmilitars, com ara obediència, disciplina, patriarcat i violència com a mitjà per\nresoldre conflictes, són antagònics als valors que al seu parer han de ser la base\nde l’educació dels nois i noies: diàleg, pau i llibertats. Afegeix que els principis de\nles Forces Armades s’oposen als incorporats a la Llei d’educació de Catalunya, que\nsitua l’espai de l’educació com un espai de construcció dels valors propis d’una\nsocietat democràtica: llibertats personals, responsabilitat, solidaritat, respecte dels\ndrets humans i foment de la pau.\nA més, afirma que la presència de les Forces Armades pretén normalitzar\nl’exèrcit presentant-lo amb la seva cara més pretesament amable i professional,\ntot i que —assegura— les Forces Armades continuen sent un instrument per a\nl’exercici de la violència organitzada, un espai de foment de la cultura de la\nviolència.\nSubratlla que Barcelona és una ciutat referent de la cultura de la pau i, per això,\ncreu que una manera de simbolitzar-ho seria retirar la invitació a les Forces\nArmades en la propera edició del Saló de l’Ensenyament.\nEl Sr. Ardanuy aclareix que Fira de Barcelona és un partenariat publicoprivat en\nel qual participen diversos agents, tal com succeeix en l’organització del Saló de\nl’Ensenyament. Tot i que assegura que des del Govern municipal s’ha transmès el\nneguit que expressa aquest prec, no l’accepta perquè entén que la Fira de\nBarcelona és qui colidera el Saló de l’Ensenyament, juntament amb agents\ndiversos.\nEl Sr. Gomà lamenta que no s’hagi acceptat el prec. Tot seguit, destaca que\nl’alcalde de Barcelona és el president de la Fira de Barcelona i que, per tant, el\nGovern municipal no pot defugir responsabilitats polítiques sobre el que passa a la\nFira de Barcelona.\nTambé es mostra decebut perquè esperava que el Govern de la ciutat hagués\ntancat files amb la cultura de la pau, amb la ciutadania i amb Barcelona com a\nciutat referent de la cultura de la pau. Destaca que la ciutat ha fet avenços\nextraordinaris en aquest sentit, i que la cultura de la pau forma part dels projectes\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\neducatius de les escoles. En opinió seva, tot això és antagònic al fet que al Saló de\nl’Ensenyament es vulgui vendre la cara més professional d’un exèrcit que continua\nimpulsant els valors com l’obediència, la disciplina i el patriarcat, contraris als\nvalors de la cultura de la pau. En resum, creu que avui el Govern s’ha situat al\ncostat equivocat.\nEl Sr. Ardanuy repeteix que es compromet a enviar el missatge que el Sr. Gomà\nha transmès en aquesta Comissió perquè l’entramat institucional que conforma el\nconsell organitzador del saló en prengui nota. Insisteix, però, que no accepta el\nprec.\nEs dóna per tractat.\nd) Preguntes\nDel Grup Municipal PSC:\n14. Quines intervencions a centres educatius (especificant cada centre i la\nquantia prevista) es duran a terme durant el 2013 per un valor total de 8.523.087\neuros tenint en compte el darrer acord d'inversions a què ha arribat el Govern\nmunicipal amb el Grup Municipal del PP? (Es demana còpia per escrit de la\nresposta).\nEl Sr. Espriu dóna per llegida la pregunta.\nEl Sr. Ardanuy aclareix que no té constància que hi hagi cap acord amb el PP\nque impliqui el manteniment de cap centre educatiu de la ciutat.\nEl Sr. Espriu explica que fa uns mesos van conèixer que existeix un acord en\nl’àmbit de les inversions municipals en el qual s’ha establert una partida de\n8.523.087 euros destinats a 93 centres educatius. Creu que una quantitat\nquadrada a l’euro com aquesta significa que al darrere hi ha una previsió\nd’inversions i un resum del conjunt d’obres. Per això, demana la llista d’inversions\nprevistes per als centres educatius en matèria de manteniment i reparació, que\npermetria que les escoles sabessin quina és la destinació dels recursos, què els\ntoca i què s’hi farà, la qual cosa, en opinió seva, és una bona política.\nEl Sr. Ardanuy respon que l’Ajuntament i el Consorci d’Educació de Barcelona\ntenen previstes diverses operacions de manteniment, la qual cosa no significa que\nen el pacte que el Sr. Espriu ha esmentat s’enumerin aquestes operacions una a\nuna, sinó que són comunicades als centres tan bon punt hi ha disponibilitat\npressupostària.\nTot seguit, expressa la seva sorpresa pel fet que es demani la resposta per\nescrit. En aquest sentit, remet el Sr. Espriu a l’article 99 del Reglament d’ordre\nintern de l’Ajuntament de Barcelona, on consta que quan es demana per escrit es\nrespon per escrit. Explica que la cortesia fa que no hi hagi cap problema a\nrespondre per escrit quan un regidor ho demana, però considera que es demana\nuna feina que no pertocaria. Tot i així, es compromet a fer arribar informació\ncompleta i exacta, en el termini adequat, a tots els grups de la Comissió.\nEs dóna per tractada.\n15. Quins canvis hi ha previstos en relació a les dues línies de l'escola Tomàs\nMoro i a la possible ubicació d'una escola d'adults?\nEl Sr. Colomé dóna per substanciada la pregunta.\nEl Sr. Ardanuy respon que l’escola Tomàs Moro té tres grups d’educació infantil i\nnou grups d’educació primària i que s’ha anat convertint en un centre d’una línia\nper manca de demanda d’escolarització en els darrers anys, amb un grup a cada\nnivell d’educació infantil i només tres nivells amb doble grup.\nD’altra banda, destaca la necessitat de millorar les instal·lacions del centre\nd’adults del barri de Canyelles i explica que la pèrdua d’una línia de l’escola Tomàs\nMoro els permet ubicar aquests serveis al centre educatiu. Afegeix que el 2013\nestaria prevista una remodelació integral que permetria unificar en un sol edifici\neducació infantil i primària, millorar els espais del menjador i del pati, i arranjar\nl’edifici per a la ubicació del centre de formació d’adults de Canyelles.\n\n2327\n\n\f2328\n\nGASETA MUNICIPAL DE BARCELONA\n\nNÚM. 17\n\nAl seu parer, aquestes operacions dignifiquen el centre d’adults i fan més\neficient l’espai de servei d’educació pública, tenint en compte la baixa demanda\nd’aquest centre en l’educació infantil i primària.\nEl Sr. Colomé aclareix que la seva pregunta era quins canvis hi havia previstos\namb relació a les dues línies de l’escola, no als menjadors.\nRecorda que el Govern no ha comunicat que se suprimirà una de les dues línies.\nCreu, doncs, que actua amb opacitat, amb manca de transparència i menystenint\nel que s’aprova quan l’hi demana algun dels grups de l’oposició. Sobre aquesta\nqüestió, recorda que en la compareixença sobre preinscripció que va demanar en\nla Comissió del mes de març no es va informar sobre les línies.\nOpina que el Govern imposa les seves mesures sense buscar el consens i clou la\nintervenció demanant aquest consens, i que l’escola Tomàs Moro sigui un element\nque impliqui tothom.\nEl Sr. Ardanuy exposa que en la preinscripció es va posar a disposició de la\nciutadania un nombre determinat de places i de grups a tota la ciutat, i assenyala\nque en el cas d’aquest centre no hi ha hagut demanda per a dos grups. Així doncs,\nen comptes d’obrir un grup sense nens han decidit fer unes operacions per intentar\ndignificar l’espai i l’escola d’adults i donar servei públic. Creu, doncs, que no hi ha\nopacitat.\nPer acabar, remarca que, si el que el Sr. Colomé demana és que es mantinguin\ndos grups encara que no hi hagi nens per al segon grup, no hi pot estar d’acord, ja\nque això no encaixaria amb la visió de rigor de servei públic que s’ha de donar.\nEs dóna per tractada.\nDel Grup Municipal PP:\n16. Quin és el capteniment del Govern Municipal pel que fa a l'oferta cultural\nque promou el Govern de la Generalitat al Palau Reial de Pedralbes?\nLa Sra. Esteller formula la pregunta i també demana quina ha estat la\nparticipació del Govern municipal en el Festival del Palau de Pedralbes.\nEl Sr. Ciurana assenyala, primer de tot, que el festival no està organitzat pel\nGovern de la Generalitat, sinó per un promotor privat, Concert Studio, que va\nplantejar la proposta cultural de fer un festival que finalment tindrà lloc entre juny\ni juliol als jardins del Palau de Pedralbes. Recorda que, pel que fa als jardins, hi ha\nuna cessió d’ús del Govern de la Generalitat, però que l’Ajuntament encara en té\nl’ús de domini fins que el Museu de Ceràmica no abandoni l’espai en els propers\nmesos. Així doncs, reitera que és una proposta cultural d’un promotor de la ciutat\nen la qual han participat i col·laborat les dues administracions. Afegeix que, atès\nque el mes de juny, que és temporada alta per al turisme, no hi havia una oferta\ncultural suficient més enllà del Sónar, han cregut oportú donar suport a aquesta\niniciativa.\nLa Sra. Esteller respon que només disposa de la informació que ha aparegut als\nmitjans de comunicació, per tant pregunta al Sr. Ciurana qui ha autoritzat el\nfestival, quina ha estat l’Administració competent per arribar a un acord amb la\npromotora, qui cobrarà els beneficis que es derivin del festival i quina relació hi ha\namb la promotora.\nRecorda que la cessió del Palau de Pedralbes es va fer en unes condicions\ndeterminades, però que el Grup Municipal del PP ha reclamat moltes vegades que\nes recuperi perquè la Generalitat no ha pagat els més de 60 milions que havia de\npagar al DHUB, motiu suficient, al seu parer, perquè l’Ajuntament iniciï un procés\nde retorn d’aquests jardins per a l’Ajuntament de Barcelona.\nA més, critica que no s’hagi parlat del festival en cap consell de l’ICUB i que la\nresta de grups se n’hagin hagut d’assabentar a través dels mitjans de comunicació.\nPer això, pregunta al Sr. Ciurana quan es va saber, com s’hi ha participat, qui serà\nel beneficiari del festival i qui n’ha autoritzat la celebració.\nEl Sr. Ciurana respon que qui formalment fa la cessió dels jardins, mentre la\nGeneralitat no en tingui el domini complet, és l’Ajuntament de Barcelona. Tot\nseguit exposa que és Concert Studio, un promotor privat, qui fa l’activitat. A més,\nespecifica que en les condicions de cessió es diu explícitament que, transcorregut\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nun any, es tornarà a revisar la cessió. Per tant, assegura que després de la primera\nedició del festival i un cop se’n vegi l’evolució es revisarà la cessió.\nDe tota manera, valora com a positiu que hi hagi una nova iniciativa a la ciutat\nque generarà 150 llocs de treball i que està creant col·laboracions amb altres\nentitats de la ciutat.\nPer acabar, repeteix que la Generalitat no té l’ús o el domini, sinó que és\nl’Ajuntament qui fa la cessió dels jardins.\nLa Sra. Esteller retreu que no hagi especificat qui autoritza l’activitat.\nEl Sr. Ciurana reitera que qui fa la cessió dels jardins perquè es pugui fer\nl’activitat és l’Ajuntament de Barcelona.\nEs dóna per tractada.\n17. Quin és el calendari i assignació de recursos per fer de Montjuïc un gran pol\ncultural, i quin ús i contingut tindrà cadascun dels espais afectats?\nPunt tractat conjuntament amb el punt 3.\nEs dóna per tractada.\nDel Grup Municipal UpB:\n18. Quantes famílies han sol·licitat al Consorci d'Educació de Barcelona que els\nseus fills siguin escolaritzats en llengua castellana?\nEl Sr. Portabella avança que el Grup Municipal d’UpB ha presentat una proposta,\nque es veurà en el darrer punt de l’ordre del dia, perquè la Comissió faci una\ndeclaració institucional a favor de la immersió lingüística. Expressa, també, el\nconvenciment que la immersió lingüística té molts avantatges tant en l’àmbit social\ncom en l’àmbit formatiu de les persones.\nSeguidament, mostra la seva preocupació perquè a Barcelona encara hi hagi\nalgunes famílies que busquin el monolingüisme i que els seus fills, en lloc de saber\ndues llengües correctament, es vegin restringits al coneixement d’una de sola. A\ncontinuació, argumenta que és ben sabut que la valoració del coneixement de\ncastellà a Catalunya és superior a la mitjana del conjunt de l’Estat, de la mateixa\nmanera que és sabut que no hi ha cap monolingüe catalanoparlant però si que hi\nha castellanoparlants monolingües.\nDit això, formula el prec i demana si es pot conèixer també l’evolució d’aquesta\ndemanda.\nEl Sr. Ardanuy exposa la situació per cursos.\nEn primer lloc, indica que el curs 2010-2011 hi va haver 280 sol·licituds, algunes\nd’elles doblades, i va afectar 114 famílies i 235 alumnes.\nEn segon lloc, assenyala que el curs 2011-2012 hi va haver 61 sol·licituds, en\nmolts casos també doblades, que van afectar 37 famílies i 48 alumnes. Especifica\nque en aquest cas també hi pot haver alumnes que siguin germans i que també\ns’hi inclouen.\nPer acabar, manifesta que el curs 2012-2013 hi ha hagut 20 sol·licituds, que\nafecten 10 famílies i 18 alumnes.\nDit això, aclareix que la població escolar de Barcelona de 3 a 16 anys és de\n176.000 alumnes i que no tindran les dades exactes per al curs 2013-2014 fins\nque no es formalitzi la inscripció.\nEl Sr. Portabella agraeix la resposta i comenta que era una pregunta de caràcter\ninformatiu i que havia de servir per veure si com a ciutat global estaven\nprogressant. Creu que aquestes dades indiquen que cada vegada més gent accepta\nde bon grat la immersió lingüística.\nEs dóna per tractada.\n19. Quines directrius s'han donat per elaborar l'anàlisi de l'àrea delimitada entre\nla plaça d'Espanya i el Palau Nacional de Montjuïc que ha de dur a terme\nl'arquitecte Josep Lluís Mateo? Quin és el capteniment del govern municipal sobre\nla programació, comercialització i projecció internacional de l'\"Esplanada dels\nMuseus\"?\n\n2329\n\n\f2330\n\nGASETA MUNICIPAL DE BARCELONA\n\nNÚM. 17\n\nPunt tractat conjuntament amb el punt 3.\nEs dóna per tractada.\ne) Seguiment Proposicions / Declaracions de Grup\nDel Grup Municipal PSC:\n20. Que s'informi de l'estat d'execució de la proposició aprovada a la Comissió\nde Cultura, Coneixement, Creativitat i Innovació el 20 de setembre de 2011 amb el\ncontingut següent: Instar el Govern municipal a presentar el calendari d’inici i\nacabament d’obres i criteris de prioritat de les noves construccions escolars que la\nGeneralitat de Catalunya ha d’abordar en la ciutat de Barcelona fins el 2015. –\nInstar el Govern municipal a presentar la programació d’obres i criteris de prioritat\nde reforma i millora dels centres escolars a la ciutat de Barcelona. – Instar el\nGovern municipal a fixar, mitjançant acord, les xifres d’inversió que faran\nAjuntament de Barcelona i la Generalitat de Catalunya en noves construccions,\nreforma i millora de centres escolars durant el període 2011-2015.\nEl Sr. Espriu suggereix que el Govern respongui conjuntament aquest seguiment\ni el següent, del Grup Municipal del PP.\nLa Sra. Pajares s’hi mostra d’acord.\nEl Sr. Portabella ho accepta, però adverteix que els torns es regiran per l’ordre\ndel dia.\nEl Sr. Espriu demana si, a banda de la inversió de caràcter general prevista, els\npoden fer arribar la de la totalitat de la previsió del mandat per poder veure la\npriorització que el Govern ha marcat.\nLa Sra. Pajares formula el seguiment de proposició i demana que s’enviï la\nresposta per escrit a tots els grups municipals.\nEl Sr. Ardanuy manifesta que són preguntes difícils de contestar, perquè el\npressupost municipal té unes competències i que el que li pregunten no és\ncompetència de l’Ajuntament, sinó que està vinculat al pressupost de la Generalitat\ndel 2013 i 2014, que està en negociació.\nTanmateix, es mostra disposat a explicar la situació dels equipaments educatius\ni de les construccions pendents, tot advertint que ni l’Ajuntament ni segurament la\nresta de grups a través dels seus grups parlamentaris coneixen la previsió\nd’inversió de la Generalitat en nous edificis.\nPel que fa als calendaris d’inici i acabament d’obres, explica que tres dels set\ncentres educatius en mòduls provisionals ja s’han construït o estan a punt de\nfinalitzar: Fluvià, Mediterrània i Sant Martí. Pel que fa a la resta de centres\n(Univers, Encants, La Maquinista i Can Fabra) anuncia que estan en planejament o\nen projecte bàsic o executiu i que, per tant, vindrien just darrere. Pel que fa a Can\nFabra, anuncia que, un cop elaborat el projecte executiu, la construcció s’ha de\nvincular al fet que la Generalitat, Administració responsable, tingui disponibilitat\nper convocar el concurs, licitar-ho, adjudicar l’obra i començar-la.\nRespecte a la programació d’obres i als criteris de prioritat, assegura que no pot\nfacilitar aquesta informació, més enllà dels 8.500.000 euros d’operacions de\nmanteniment. Avança que tenen una previsió d’uns 68 milions d’euros per\ndesenvolupar noves construccions i grans reformes, que és el que han executat el\n2011 i 2012. Tanmateix, assenyala que per al 2013 i 2014 no ho tindran definit\nfins que la Generalitat no digui quant pensa invertir-hi.\nEl Sr. Espriu planteja que segurament caldria canviar la pregunta i demanar\nquines són les previsions i les necessitats dels centres educatius per saber quina és\nla demanda requerida i així poder prioritzar les inversions a partir d’aquesta\ndemanda.\nLa Sra. Pajares puntualitza al Sr. Ardanuy que la resposta del Parlament sobre\naquest tema és pública i que l’hi pot fer arribar.\nTot seguit, mostra la seva inquietud davant la resposta i suggereix que\nGeneralitat i Ajuntament es coordinin. A més, considera que el Sr. Ardanuy\nalmenys podria presentar una previsió i un calendari per veure com s’acaba amb\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nels barracons. Afegeix que, tot i que el Síndic de Greuges declarés que no eren\nsinònim de precarietat, és evident que els nens que estudien en barracons no\nestan al 100%.\nEl Sr. Ardanuy respon al Sr. Espriu que així és com treballen: fan demandes per\npoder planificar la inversió i la priorització de les inversions.\nAmb relació als barracons, repeteix que n’han eliminat tres de set i que van\navançant. Atesa la situació, expressa la voluntat de ser curós en tot el que es\nplanteja en la Comissió i de parlar de fets constatables. Assegura que, a mesura\nque es vagi avançant i es vagin desbloquejant partides pressupostàries de la\nGeneralitat, s’aniran programant actuacions perquè en quatre anys es puguin\nhaver eliminat tots els barracons, si és possible.\nEs dóna per tractada.\nDel Grup Municipal PP:\n21. Es requereix al govern municipal que informi sobre les gestions realitzades i\nl'estat d'execució de la proposició següent, aprovada en la sessió de 20 de març de\n2012 a instàncies del Partit Popular: La Comissió de Cultura, Coneixement,\nCreativitat i Innovació acorda instar al Consorci d'Educació de Barcelona a establir,\nen el termini de sis mesos, un calendari de supressió dels barracots que es troben\nactualment en funcionament a la ciutat de Barcelona. Es donarà compliment del\ncalendari als Grups Municipals.\nPunt tractat conjuntament amb el punt 20.\nEs dóna per tractada.\nDel Grup Municipal ICV-EUiA:\n22. Que el govern municipal informi de les actuacions realitzades en relació al\nprec tractat a la sessió de 15 de maig de 2012, en especial pel que fa referència al\npunt b): (M1115/3597) Que el Govern municipal actuï per tal de a) recuperar la\nsimbologia originària de l'obelisc, descobrint i restituint el fris republicà que roman\nsota l'escut borbònic instal·lat posteriorment, i b) canviar, en conseqüència, el nom\nde la plaça, recuperant el nom popular de \"Plaça del cinc d'Oros\" o un altre fruit\nd'un procés de participació ciutadana.\nLa Sra. Ribas formula el seguiment de proposició.\nEl Sr. Ciurana reconeix que es van comprometre a elevar aquesta qüestió a la\nComissió d’Art Públic i en la Ponència del Nomenclàtor i explica que l’octubre del\n2012 la Comissió d’Art Públic va decidir dur a terme l’actuació corresponent per\nsaber què restava del monument original a Pi I Margall. Informa que, en treure la\nplaca del davant, es va veure que no quedava res de la placa original i que,\ndesprés, es va tornar a ubicar la peça de l’escultura en el seu lloc original.\nPel que fa a la Ponència del Nomenclàtor, exposa que el 21 de novembre del\n2012 el tema es va portar a la comissió, formada per responsables tècnics\nmunicipals, responsables polítics i altres membres. Explica que es va considerar\nque una decisió d’aquestes característiques s’havia de prendre amb la perspectiva\nhistòrica suficient i que valia la pena desvincular aquesta qüestió de la conjuntura\npolítica actual. Per això es va decidir fer una anàlisi més serena i tranquil·la\nd’aquesta qüestió, entre altres coses perquè en el mateix monument es té\nl’exemple que no s’havia fet així en el passat, i recorda que la denominació de la\nplaça Joan Carles I es va fer el 27 de febrer del 1981, quatre dies després del cop\nd’Estat.\nEn opinió seva, cal que la ciutat faci el seu curs i que la societat barcelonina i\ncatalana facin la seva evolució. Manifesta, doncs, que aquesta qüestió queda en\nstand-by, tot i que no nega que és una qüestió que la ciutat haurà d’afrontar algun\ndia, tant pel que fa a la denominació com pel que fa al monument del monòlit.\nLa Sra. Ribas recorda que en el prec original proposaven obrir un procés\nparticipatiu de durada indeterminada, cosa que, en opinió seva, ajudaria a no\n\n2331\n\n\f2332\n\nGASETA MUNICIPAL DE BARCELONA\n\nNÚM. 17\n\ndeixar-se endur per l’actualitat i, alhora, donaria veu a la gent i faria que la decisió\npogués ser al màxim consensuada amb la ciutadania.\nPer acabar, assegura que continuaran insistint perquè la qüestió pugui sortir de\nl’stand-by al més aviat possible i es pugui reprendre com un tema a decidir per\ntota la ciutadania.\nEs dóna per tractada.\nVI) Mocions\nVII) Declaració Institucional\n23. Suport al sistema d'immersió lingüística dels centres educatius catalans.\nEl Sr. Portabella llegeix la declaració institucional, formada per quatre punts i\nsignada pels Srs. Jaume Ciurana i Guillem Espriu, la Sra. Isabel Ribas i per ell\nmateix, en representació de tots els grups municipals tret del PP.\n«Primer. Mostrem la nostra profunda indignació pels atacs constants al sistema\nd’immersió lingüística dels nostres centres educatius.\nSegon. Expressem una vegada més el nostre suport i compromís amb l’actual\nsistema d’immersió lingüística dels centres educatius catalans, un model d’èxit\neducatiu i garant de la cohesió social al nostre país.\nTercer. Posem de manifest, com hem fet en moltes altres ocasions, el nostre\ncompromís amb el manteniment, millora i extensió del sistema d’immersió\nlingüística, d’acord amb els preceptes de la llei d’educació de Catalunya.\nQuart. Donem suport als membres de la comunitat educativa, així com a totes\nles institucions i governs, que defensin l’actual sistema d’immersió lingüística als\nnostres centres educatius.»\nEl Sr. Ciurana expressa el vot favorable de CIU, el Sr. Espriu expressa el vot\nfavorable del PSC, la Sra. Esteller expressa el vot contrari del PP, la Sra. Ribas\nexpressa el vot favorable del ICV-EUiA i el Sr. Portabella expressa el vot favorable\ndel UpB. S'aprova.\nNo havent-hi altres assumptes per tractar, la Presidència aixeca la sessió a les\n14.35h.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nComissió de Qualitat de Vida, Igualtat, Joventut i Esports\nActa de la sessió de 16 d'abril de 2013, aprovada el dia 21 de maig de\n2013\nA la sala President Lluís Companys de la casa de la ciutat, el 16 d'abril de 2013,\ns'hi reuneix la Comissió de Qualitat de Vida, Igualtat, Joventut i Esports, sota la\npresidència de l’Im. Sr. Ricard Gomà Carmona. Hi assisteixen les Imes. Sres. i els\nIms. Srs.: Maite Fandos i Payà, Irma Rognoni i Viader, Raimond Blasi i Navarro,\nFrancina Vila i Valls, Immaculada Moraleda i Pérez, David Escudé i Rodríguez, Pilar\nDíaz López, Sara Jaurrieta Guarner, Glòria Martín Vivas, Belén Pajares Ribas,\nIsabel Ribas Seix i Joan Laporta Estruch, assistits per la Sra. Sonia Castañer\nGonzález, per delegació del secretari general de la Corporació, que certifica.\nTambé hi són presents les Sres. Cristina Iniesta i Blasco, Janet Sanz Cid, Àngels\nCanals Vila, Maria Glòria Figuerola i Anguera, els Srs. Àngel Miret i Serra, Miquel\nEsteve i Brignardelli i Ramon Lamiel i Villaró.\nExcusen la seva absència la Ima. Sra. Ángeles Esteller Ruedas i l’Im. Sr. Joan\nPuigdollers i Fargas.\nS'obre la sessió a les 16.35 h.\nI) Aprovació de l'acta de la sessió anterior\nS'aprova.\nII) Part Informativa\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\n1. Districte de Ciutat Vella\nDel gerent municipal, de 7 de març de 2013, que aprova el Plec de clàusules i\nconvoca licitació per a l'adjudicació del contracte de concessió de la gestió del casal\nde joves Palau Alòs i el punt d'informació juvenil de Ciutat Vella, per als exercicis\n2013-2014, i per un import de 180.679,11 euros.\n2. Districte de Nou Barris\nDel gerent municipal, de 7 de març de 2013, que aprova el Plec de clàusules i\nautoritza despesa per a la contractació de la gestió del programa comunitari de la\niniciativa urbana (URBAN) de Trinitat Nova, per als exercicis 2013-2014, i per un\nimport de 50.000,00 euros.\n3. Del gerent municipal, de 27 de març de 2013, que adjudica el contracte\nrelatiu a la gestió de l'Oficina d'Afers Religiosos de Barcelona a la Fundació Privada\nBayt Al-Thaqafa, per als exercicis 2013-2014, i per un import de 174.331,53\neuros.\nAcord de la Comissió de Govern de3 d'abril de2013:\n4. Iniciar, d’acord amb els articles 22 i 109.1 del text refós de la Llei de\nContractes del Sector Públic, aprovat pel Reial decret legislatiu 3/2011, l’expedient\nper a la contractació del la gestió del Centre municipal d’acolliment d’urgència per\na dones, infants i adolescents que viuen situacions de violència masclista (CMAUVM) de l’Ajuntament de Barcelona, mitjançant contracte administratiu especial,\ndurant el termini comprés entre el dia 1 de juliol de 2013, o el dia següent de la\nseva formalització si fos posterior a l’esmentada data, i fins dia el dia 30 de juny\nde 2015; aprovar els plecs de clàusules administratives particulars i de\nprescripcions tècniques que ha de regir aquest contracte, de conformitat amb el\n\n2333\n\n\f2334\n\nGASETA MUNICIPAL DE BARCELONA\n\nNÚM. 17\n\nque estableix l’article 114-116 TRLCSP; autoritzar la despesa d’aquest contracte\nper un import d1.438.706,98 euros, IVA inclòs, amb el desglossament següent:\n1.307.915,44 euros de pressupost net, i 130.791,54 euros en concepte d’impost\nsobre el valor afegit al tipus impositiu del 10%, de conformitat amb la naturalesa\nde les prestacions, a aplicar la partida 0201 22731 23171 del pressupostos de\n2013, 2014 i 2015 condicionats aquest dos darrers a l’existència de crèdit adequat\ni suficient. Aquest pressupost es desglossa en les següents anualitats: - 2013,\n362.605,55€ dels quals 329.641,41€ corresponen al pressupost net i 32.964,14\ncorresponen a l’IVA, al tipus impositiu del 10%; - 2014, 719.353,49€, dels quals\n653.957,72€ corresponen al pressupost net i 65.395,77 a l’IVA, al tipus impositiu\ndel 10%, condicionat a l’existència de crèdit adequat i suficient; - 2015,\n356.747,94€, dels quals 324.316,31€ corresponen al pressupost net i 32.431,63 a\nl’IVA, al tipus impositiu del 10%, condicionat a l’existència de crèdit adequat i\nsuficient; declarar la improcedència de revisió de preus a l’empara de l’art. 89.2\nTRLCSP, ateses les característiques del contracte; convocar el procediment obert\nper a l'adjudicació d’aquest contracte d'acord amb el què disposen els articles\n138.2 i 157 i correlatius TRLCSP i donar publicitat del present procediment de\ncontractació mitjançant anunci al Butlletí Oficial de la Província de Barcelona;\ndonar-ne compte a la Comissió de Qualitat de Vida, Igualtat, Joventut i Esports.\nAcord de la Comissió de Govern de10 d'abril de2013:\n5. Aprovar les modificacions del conveni signat en data 18 de setembre de 2012\nentre l’Ajuntament de Barcelona i l’empresa Seven Marketing on SportandLeisure,\nSL per a la celebració dels jocs Xgames en les edicions 2013, 2014 i 2015.\nEncarregar a l’Institut Barcelona Esports, organisme autònom local la formalització\nde la modificació que s’aprova. Donar compte d’aquesta resolució a la Comissió de\nQualitat de Vida, Igualtat, Joventut i Esports.\nb) Mesures de govern\nc) Informes\nA la Comissió:\n1. Informe de govern sobre el projecte de modificació i millora de la gestió del\nservei de transport especial per a persones amb mobilitat reduïda (porta a porta).\nLa Sra. Rognoni presenta l’informe. En primer lloc, fa un reconeixement a la\nfeina que ha fet l’Institut Municipal de Persones amb Discapacitat (IMD) en el\nservei «Porta a porta»des de l’any 1979, en què van començar amb un pressupost\nde 9 milions de pessetes i 5 microbusos. Relata que el 1991 l’IMD va signar un\nacord amb l’Àrea Metropolitana de Barcelona (AMB) per a la gestió d’aquest servei,\namb el finançament al 50%; que el 2003 es va fer el contracte-programa entre\nl’AMB i l’Administració General de l’Estat, en què es va incloure per primera vegada\nuna assignació de pressupost per a aquest servei; i que el 2012 el pressupost va\nser de 4.702.231 euros, amb una flota de 24 microbusos, 63 taxis adaptats i 3.777\npersones usuàries. Comunica que el marc normatiu són: la llei estatal d’igualtat,\nno discriminació i accessibilitat Universal (LIONDAU), la llei autonòmica i les lleis\nnormatives d’ús, aprovades pel Consell Rector, el 2009.\nExplica que es tracta d’un tipus de transport complementari, atès que no hi ha\nun transport públic regular adaptat, i que s’adreça a persones que tenen la targeta\nblanca,que són les que compleixen els requisits d’estar empadronades a la ciutat\nde Barcelona, de disposar d’un certificat de discapacitat i de tenir el barem de\nmobilitat reduïda. Assenyala que l’àmbit territorial d’aquest servei és: Barcelona,\nBadalona, Esplugues de Llobregat, L’Hospitalet de Llobregat, Sant Adrià del Besòs i\nSanta Coloma de Gramanet.\nRemarca que les dades d’evolució d’aquest servei mostren que el nombre de\npersones usuàries s’ha anant incrementant, ja que el 2005 n’hi van haver 2.120 i\nel 2012 n’hi han hagut 10.201, cosa que suposa un augment del 381%.\nTanmateix, afirma que en els darrers anys,coincidint amb la crisi econòmica, s’ha\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nproduït una disminució d’aquestes xifres per dos motius: primer, perquè han fet un\ntreball persona a persona, sense dictar cap tipus de normativa d’ús, per intentar\ncontrolar i racionalitzar l’ús intensiu d’aquest servei; i, segon, per l’impacte de la\ncrisi, sobretot, pel que fa als serveis esporàdics. Destaca que l’increment dels\npressupostos ha estat constant fins al 2011 i que el 2012 es va produir una\nreducció en el seu cost de l’11%,a causa de l’aplicació de mesures d’optimització i\nel descens en l’ús intensiu del servei. Fa saber que la modificació de la piràmide\npoblacional de Barcelona ha tingut repercussió en el fet que les persones usuàries\nde targetes blanques de més de setanta-cinc anys són el grup majoritari amb un\n52%.\nQuant als serveis fixos, informa que la distribució de les 581 persones usuàries\nper grups d’edats mostra que el 80% està per sota dels seixanta-quatre anys i que\nun 14% té més de setanta-cinc anys, i també dóna a conèixer que el 58% de les\npersones usuàries van a centres de serveis socials especialitzats per a persones\namb discapacitat i que un 14% van a centres de dia per a persones grans. En\nrelació amb els serveis esporàdics, comunica que la distribució de les persones\nusuàries per grups d’edats mostra que el 47% de la franja del transport són\npersones de més de setanta-cinc anys i que el 89% d’aquestes persones fan d’un a\nvuit viatges al mes de mitjana. Constata que només un 3% de persones usuàries\ndels serveis esporàdics absorbeixen el 30% dels viatges i, en aquest sentit,\nconsidera que han de treballar per corregir aquest ús, cosa que els ha de permetre\nsuprimir la llista d’espera, atès que aquest servei està preparat estructuralment\nper poder fer front a totes les peticions. Fa saber que la flota actual és de 24\nmicrobusos, 63 taxis, i que també s’utilitzen taxis no adaptats. Indica que el cost\ntotal d’aquest servei és de 4.702.231 d’euros. Enumera els objectius, que concreta\nen propostes,de la manera següent:\nEl primer és augmentar la prestació per arribar a més persones amb un cost\nmenor, tot garantint l’equitat i el seu accés de manera eficient. En aquesta línia,\nles mesures que proposen són:primera, fer una campanya de promoció del\ntransport públic adaptat durant el segon semestre del 2013, que ja tenen\npreparada i dotada econòmicament, cosa que els ha de permetre donar un plus de\nnormalització a aquest servei i fer-lo molt més integrador; i, segona, dotar de\nrecursos el servei d’atenció al públic per reduir el temps de tramitació i de\nconcessió de la targeta blanca de cinc mesos a un mes i mig per tal de facilitar-hi\nl’accés de manera més eficient, de tal manera que les targetes blanques arribin\ndirectament als domicilis de les persones, seguint els procediments establerts per\nal lliurament de la documentació i que, partir d’aquí, tot sigui molt més automàtic.\nEl segon és revisar el servei i la normativa d’ús del transport esporàdic per\naconseguir una distribució equitativa i eficaç de la seva aplicació. En aquest sentit,\nles mesures que proposen són:fer una nova contractació del servei o nou conveni,\nque permeti millores i una distribució més equitativa del transport esporàdic «Porta\na porta»; modificar els horaris d’atenció telefònica a l’usuari, amb una ampliació de\nla franja horària en dues hores a primera hora del matí així com també anul·lar els\nserveis no prestats; concedir un nombre de viatges esporàdics setmanals a cada\nusuari per garantir l’equitat del servei; considerar els viatges esporàdics no\npresentats, imputables a l’usuari, com a viatges realitzats; millorar l’atenció al\nclient mitjançant les vies tradicionals i l’aprofitament dels diferents canals, que els\navenços tecnològics permetin, per potenciar la informació i la comunicació amb\nl’usuari; fer un registre de cada un dels serveis de taxi, subjectes a inspeccions in\nsitu; dotar de recursos necessaris per atendre i donar resposta ràpida i adequada a\nles reclamacions, queixes i suggeriments rebuts; establir un sistema d’incentius i/o\npenalitzacions basats en la qualitat de la prestació del servei, auditada\nexternament.\nEl tercer és donar cobertura a les persones usuàries del transport fix que van als\ndiferents tipus de centres, d’acord amb la cartera de serveis. En aquesta línia, les\nmesures que proposen són: la concessió com a màxim de 10 viatges fixos\nsetmanals per a cada persona usuària per garantir que un major nombre de\npersones puguin utilitzar el servei; aprofitar les tecnologies disponibles, com ara el\nSistema d’Ajuda a l’Explotació (SAE), que recull i controla diferents dades així com\nla puntualitat del servei de microbusos; complir estrictament el temps màxim de\n\n2335\n\n\f2336\n\nGASETA MUNICIPAL DE BARCELONA\n\nNÚM. 17\n\ntrajecte en els microbusos; programar rutes més directes als centres amb major\nrendibilitat dels microbusos, incrementant-ne l’ocupació i fent disminuir el nombre\nde kilòmetres i hores; augmentar l’ús dels taxis compartits, fent que les persones\nusuàries amb orígens i/o destinacions comuns comparteixin el vehicle; millorar el\nprograma de gestió del servei per controlar d’una manera més àgil i directe els\nserveis fixos, sobretot, en l’estudi de rutes, el control d’anul·lacions o l’activació de\nserveis; fer un estudi detallat de cada ruta de microbús, comparant el seu cost\nequivalent a la ruta realitzada en taxi per tal d’executar-ne l’opció més econòmica;\ni establir acords amb els centres en l’hora d’entrada o sortida per poder optimitzar\nal màxim els vehicles i les rutes.\nEl quart, és incrementar, si és el cas, el servei «Porta a porta» per donar\ncobertura a la demanda. En aquest sentit, les mesures que proposen són: analitzar\nels serveis prestats per avaluar els diferents escenaris del finançament públic i\nanalitzar també mesures per reordenar l’accés al Servei.\nLa Sra. Díaz agraeix la presència dels representants de les persones amb\ndiscapacitat de l’IMD, i dels ciutadans i ciutadanes amb discapacitat. També, dóna\nles gràcies a l’equip de govern per la presentació de l’informe. Comenta que fa\nquatre dies hi va haver el Consell Rector de l’IMD i s’exclama que els representants\nde les persones amb discapacitat no han rebut encara l’informe. Opina que, atès\nque aquestes persones són els membres qualificats i escollits per la ciutadania,\ns’hauria hagut d’obrir més el debat sobre les mesures i les propostes que presenta\naquest informe.\nAfirma que el 2012 el servei «Porta a porta»va disminuir a nivells del 2008 i, en\naquest sentit, fa la comparativa següent: que a 31 de desembre de 2011 hi va\nhaver un decrement d’11.970 en el nombre de viatges, que suposa un 4% menys,\nmentre que a 31 de desembre de 2012 el decrement ha estat de 24.400 viatges,\nque correspon a un 8,5% menys; i que el 2010 el nombre de persones\nbeneficiàries de la targeta blanca va ser de 7.012,mentre que el 2012 en va ser de\n10.201. Opina que això significa que, quan s’ha minvat el nombre de viatges en un\n12,5%, és impossible donar servei a un 45% més de persones usuàries, la qual\ncosa demostra que no es cobreix tota la demanda, sinó que el que fa el govern\nmunicipal és allargar el temps d’espera d’una mitjana de tres o quatre hores\nd’abans a quaranta-vuit hores d’ara.\nConstata que, entre el 2010 i el 2012, el govern municipal ha reduït aquest\nservei en un 12,5%, amb una retallada de 36.388 viatges, cosa que suposa una\nretallada de pressupost de 625.877 euros en dos anys, així com també hi ha hagut\nun augment del copagament per part de les persones usuàries, que ve donat per\nl’increment del bitllet d’autobús.\nDetecta un error en l’informe quan es diu que hi ha hagut una tendència de\ncreixement sostingut en el cost, ja que aquest cost no ha tingut canvis significatius\ncom ho demostra el fet que en el 2008 va ser de 16,74 euros i en el 2012 ha estat\nde 17,81 euros. Per tant, considera que el que realment s’ha produït és una gran\ndavallada en el pressupost, perquè la despesa mitjana és la mateixa. Assenyala\nque el 2010 la mitjana ponderada de la targeta blanca i del pressupost anual va\nser de 750 euros targeta/any, mentre que el 2012 la quantia va ser de 460 euros\ntargeta/any, cosa que significa una pèrdua de poder adquisitiu per part de les\npersones usuàries de 300 euros l’any.\nPregunta com s’ho faran per augmentar la prestació d’aquest servei i arribar a\nmés persones amb un cost menor, i alhora garantir l’equitat i el seu accés de\nmanera eficient. S’exclama que l’informe de l’IMD conté unes xifres diferents a les\nque s’aporten en l’informe d’avui, i en posa com a exemple que en l’informe de\nl’IMD posa que han donat 2.473 targetes blanques, mentre que en l’informe d’avui\ndiu que en són 1.946.\nPel que fa a aconseguir la distribució equitativa i eficaç del transport esporàdic, li\nsembla estrany que, d’una banda, hi hagi una dotació de recursos per gestionar les\nqueixes i les reclamacions i que, de l’altra, s’estableixi un sistema d’incentius per\ngarantir la qualitat en la prestació del servei. Afirma que quan una empresa\nguanya un concurs és d’obligat compliment garantir la qualitat del servei i\npregunta si hi ha pressupost per això. Respecte a incrementar, si és el cas, aquest\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nservei per donar cobertura a la demanda, pensa que cal que reflexionin si això es\npot fer sense dotar-lo de més pressupost.\nConclou recordant la proposició que CiU va presentar a la Comissió d’Acció\nSocial i Ciutadania, el 14 de maig de 2008, per defensar i en solidaritat amb el\ncol·lectiu de persones amb discapacitat i els retreu que, després de cinc anys, una\nvegada han deixat l’oposició i han arribat al govern municipal,ja no se’n recorden\nde tot el que demanaven. Llegeix l’última reivindicació d’aquesta proposició de la\nmanera següent: «L’aprovació d’un pressupost extraordinari de l’Ajuntament de\nBarcelona, en el seu cas, per cobrir totes les demandes que realitzin les persones\nque tinguin targeta blanca», i afirma que això és el que haurien de fer i no allargar\nel temps d’espera.\nLa Sra. Martín agraeix la presència de la Sra. Riu, una de les representants de\nles persones amb discapacitat en el Consell Rector de l’IMD. Dóna les gràcies a\nl’equip de govern municipal perla presentació d’aquest informe, que és el resultat\nd’una iniciativa que el seu grup va portar a aquesta Comissió, el mes de desembre\ndel 2012, amb l’objectiu de millorar la gestió i augmentar la prestació del servei\n«Porta a porta»per arribar, si és possible, a més persones amb un cost menor, tot\ngarantint l’equitat i el seu accés de manera eficient.\nManifesta la preocupació del seu grup per la davallada del nombre de viatges a\npartir del 2011i vol saber les principals causes que l’han provocada, i també que\nvol que li aclareixin si ha afectat més les persones que van a centres de treball, de\nformació o a centres assimilats, o bé les que van als serveis socials especialitzats,\nals centres de dia, o les que fan altres desplaçaments. Pregunta la raó del canvi en\nla distribució de les aportacions que fan AMB i IMD a aquest servei, ja que si el\n2003 es va acordar que AMB es faria càrrec del 78% de les despeses i IMD del\n22%, el 2012 AMB només n’ha assumit el 52%, mentre que el 41% ha anat a\ncàrrec d’IMD. També demana explicacions de com s’ha passat d’una llista d’espera\nde 10.130 persones a no tenir-ne cap en els serveis esporàdics.\nConsideren que és totalment insuficient la mesura de fer una campanya de\npromoció del transport públic adaptat, ja que pensen que el més important no és\ninformar o promocionar, que també ho és, sinó complir amb el Pla d’accessibilitat\nde les parades d’autobusos, que es va iniciar el 2009, i que actualment encara no\nestà actualitzat. Assegura que no és exacte la dada que aporta TMB sobre que la\nflota de 1.045 autobusos estan adaptats al cent per cent, ja que si bé es cert que\nestan adaptats per a persones amb dificultats físiques, no ho estan per a les14.725\npersones amb disminucions auditives o visuals que hi ha a la ciutat. Afegeix que de\nles 2.135 parades que actualment hi ha a la ciutat,només 1.135 disposen de\nmarquesina i que d’aquestes, només 244 disposen de PIU amb veu instal·lada, i\nque dels 984 pals, solament 22 tenen pantalla solar. Conclou dient que no podran\nparlar d’un transport públic de superfície totalment adaptat fins que no es\ncompleixi amb el Pla d’accessibilitat de les parades d’autobusos.\nCreu que és imprescindible acabar amb les barreres que encara existeixen per\naccedir i utilitzar el metro, ja que aquest mitjà de transport és accessible només en\nel 83,5% de les estacions i, en aquest sentit, constata que les estacions que\nrepresenten el 16,5% restant són les que absorbeixen un major nombre de\nviatgers com, per exemple, la d’Urquinaona, la de la plaça Catalunya, la del Clot, la\nde la plaça Espanya, la de la plaça de Sants, la de Maragall, la de Verdaguer, la de\nJaume I, la del Poblenou, entre d’altres.\nQuant a reduir el temps de tramitació i concessió de targeta blanca i la\nd’aparcament, recorda que va ser el seu grup qui ho va demanar l’estiu passat, i\nreclama a la Sra. Rognoni que hi treballin més a fons abans que s’hi acumulen uns\nretards importants. Expressa que estan d’acord amb les mesures que es preveuen\nper revisar el servei i l’aplicació de la normativa d’ús en els serveis esporàdics,\nperò creu que és essencial i molt important que les limitacions no afectin les\npersones que, segons la llei estatal LIONDAU, hi tenen el dret reconegut i que\nnecessiten utilitzar aquest transport per anar als diferents centres i, sobretot,\ndemana que es mantingui la qualitat del servei. Pensen que,tot i que el nombre de\npersones usuàries és de 3.777, que representa aproximadament un 37% del\nnombre total de targetes blanques, és important tenir en compte un cert marge de\nmaniobra per poder atendre un possible increment de les persones usuàries en\n\n2337\n\n\f2338\n\nGASETA MUNICIPAL DE BARCELONA\n\nNÚM. 17\n\nqualsevol moment. Per aquest motiu, consideren que, tot i l’esforç que s’està fent,\ncal preveure, si és necessari, l’increment de la flota d’autobusos i dels taxis,\nadaptant-los anualment en funció de la demanda, per donar així cobertura a les\npersones usuàries que es desplacen als diferents centres, d’acord amb la cartera\nde serveis.\nPer acabar, demana agilitat en la nova contractació o en el nou conveni de\ntransport especial «Porta a porta» i en la presentació de la modificació dels plecs\nd’aplicació, i pregunta quan estarà enllestit i en funcionament. Finalment, recorda\nque cal avançar en l’elaboració del nou pla d’accessibilitat, ja que l’anterior va\nacabar el 2006.\nEl Sr. Gomà agraeix també la presència als representants del col·lectiu de\npersones amb discapacitat, i dóna la benvinguda al Sr. Ramon Lamiel, gerent de l’I\nMD. Constata que el servei «Porta a porta» ha avançat molt des del1979, però\nafirma que encara queden molts aspectes a millorar per garantir la cobertura de\ntotes les necessitats, ja que és previsible que el nombre de persones usuàries\npotencials es pugui, fins i tot, multiplicar per tresen els propers anys. Assenyala\nque el 2012, després de molts anys d’avenç en el nombre de desplaçaments i\nd’increment de pressupost, hi va haver una retallada important, al voltant de\n25.000 viatges menys i més de 500.000 euros menys i, per tant, objectivament\ns’ha estroncat una progressió important d’aquest servei, que s’havia produït en les\núltimes dècades i, sobretot, en els últims anys. Creu que l’Ajuntament de\nBarcelona hauria de collar molt el Govern de la Generalitat per recuperar la\ninversió en accessibilitat del metro, ja que del 2003 al 2010 s’hi va fer una inversió\nmolt intensiva, que també ha quedat fortament estroncada i retallada en els dos\ndarrers anys.\nPregunta si la fixació de topalls setmanals en els viatges esporàdics o fixos no\npoden deixar necessitats al descobert i si no poden vulnerar, d’alguna manera,\ntambé la garantia del dret a la mobilitat de determinades persones amb una forta\ndiscapacitat que no poden fer ús del transport ordinari. Critica que hi ha dos\nelements de millora que no es veuen reflectits com a aposta en l’informe: el\nprimer, fa referència al canvi en la distribució de les aportacions que les dues\ninstitucions fan a aquest servei; i,el segon, té relació amb els diners que el Govern\nde la Generalitat ha d’aportar per als serveis fixos i que teòricament estan\nincorporats en la cartera de serveis de la Llei de serveis socials. Conclou dient que\namb aquestes dues millores no caldria implantar el sistema de topalls i, per tant,\nno caldria generar interrogants sobre necessitats que poden quedar al descobert ni\nsobre els drets a la mobilitat de les persones amb discapacitat que poden ser\ntambé vulnerats.\nEl Sr. Laporta agraeix la presència dels representants del col·lectiu de persones\namb discapacitat, i també la del gerent de l’IMD. Dóna les gràcies a l’equip de\ngovern per la presentació de l’informe. Manifesta que estan d’acord amb els\nobjectius que presenta l’informe, si bé lamenta que són uns objectius pels quals es\ntreballa des de fa molts anys i encara no s’han assolit del tot. Opina que és una\nqüestió complexa i, per tant, encoratja l’equip de govern perquè faci tot els\nesforços possibles per millorar aquesta qüestió i perquè aquests objectius s’acabin\nassolint.\nPensa que el servei «Porta a porta»ha millorat molt, però que necessita una\nrevisió a fons per millorar-lo encara més i que, per tant, cal dotar-lo de més\npressupost, cal aplicar criteris d’eficiència, així com comunicar més i millor la\ninformació dels criteris per al seu ús,millorar també el servei telefònic i reduir les\nllistes d’espera. Opina que l’objectiu del servei de transport especial és la plena\nintegració i autonomia de la persona amb mobilitat reduïda i creu que el fet que\nuna altra persona acompanyi aquesta persona no pot ser una excusa de la seva\nderivació cap al servei de transport ordinari. Sol·licita a l’equip de govern la\nprevisió del pressupost del 2013 que no apareix a l’informe.\nEs congratula de la coordinació d’aquest servei entre IMD i AMB i celebra que es\npretengui optimitzar el pressupost en favor d’una major eficiència, però demana\nque aquesta optimització no es tradueixi en una retallada, tot i que reconeix que\nexisteix una manca de recursos, a causa de la retallada de les aportacions que ha\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nfet el Govern del Partit Popular a les administracions locals i supramunicipals en\npartides socials en els darrers pressupostos generals de l’Estat.\nPer acabar, posa el seu grup a disposició de l’equip de govern per col·laborar en\nles diverses iniciatives de la campanya de promoció del transport públic adaptat i\ntambé en l’elaboració de l’estudi de la programació de rutes més directes als\ncentres per aconseguir una major rendibilitat.\nLa Sra. Rognoni dóna les gràcies al Sr. Laporta per la seva predisposició a\ncol·laborar-hi. Afirma que no ha parlat de retallades, ja que ni n’han fet ni tampoc\nen pensen fer, sinó que, al contrari, han eixugat el dèficit anterior,de dos milions\nd’euros aproximadament, a zero, així com també han desaparegut les llistes\nd’espera tant en els serveis fixos com en els esporàdics.\nReplica al Sr. Gomà que l’equip de govern també està preocupat pels drets dels\nciutadans i de les ciutadanes i afirma que, per això, parlen d’equitat i no d’igualtat,\nja que l’equitat és aplicar solucions que es basin en la igualtat, però aplicades\nsegons les necessitats de cada persona, per la qual cosa assegura que no apliquen\nnormatives generals, sinó que fan un estudi personalitzat cas a cas. Agraeix a la\nSra. Capella i al Sr. Lamiel la paciència que han tingut a l’hora de fer aquesta\natenció personalitzada, que servirà, si tot va bé amb la nova contractació, per\nestalviar10.000 viatges que ara podran fer servir.\nAssegura que han incrementat el pressupost de l’àrea social en un 8%en\ndetriment d’altres àrees,en què l’han disminuït. Remarca que l’IMD ha eixugat el\nlísing i que ara tenen 24 microbusos i, en aquest sentit, afirma que si en poden\ncomprar un altre, el compraran. Conclou dient que tot això és un equilibri molt\ndifícil d’aconseguir i, en aquesta línia, reitera que el fan sense cap tipus de\nnormativa, perquè es volen centrar en les persones.\nLa Sra. Díaz insisteix que 300.000 viatges no és igual que 263.000, sinó que són\n37.000 viatges menys, i s’exclama que el pressupost del servei «Porta a porta»del\n2010 va ser de 5.300.000 d’euros i el del 2012 en van ser només de 4.700.000. Es\nqueixa que això ho han allargat a còpia de fer que la persona usuària, que és la\nque està en risc d’exclusió i és la que no pot agafar el transport públic, ha de\ndemanar el servei amb quaranta-vuit hores d’antelació, cosa que ha provocat\nmoltes reclamacions de les persones usuàries, ja que, a més, si hi ha una\nemergència han de trucar als veïns i a les veïnes o a persones amigues perquè els\nacompanyin, o directament no poden sortir de casa seva per anar a urgències.\nAdmet que hi ha una situació de crisi, però considera que han de tenir en\ncompte les persones vulnerables com ara les persones amb discapacitat i, en\naquest sentit, recorda que l’article32 de la Carta de ciutadania diu que totes les\npersones tenen dret a un sistema de mobilitat públic, i demana que l’equip de\ngovern defensi aquest dret. Es queixa que, tot i que la ciutat de Barcelona és\ncapdavantera en temes d’accessibilitat, encara hi ha espais que no són accessibles\ni en posa com a exemple l’estació del metro de Virrei Amat, que han inaugurat fa\npoc.\nPer acabar, diu que fa gairebé deu mesos que va fer unes preguntes sobre\naquest servei i s’exclama que, tot i que ja les ha fet per duplicat, encara no n’ha\nrebut cap resposta. Demana que li contestin en aquesta Comissió i anuncia que, si\nno, ja les tornarà a fer per escrit una tercera vegada.\nLa Sra. Martín diu que la Sra. Rognoni no li ha contestat sobre el canvi en el\npercentatge de les aportacions de l’AMB i l’IMD. Afirma que tampoc li ha respost\nsobre les principals causes que, segons l’equip de govern, han provocat la\ndavallada de persones usuàries de demanda d’aquest servei. Afegeix que si ara no\nli poden donar resposta a això, que la hi facin arribar per escrit, ja que considera\nque és important saber-ne les causes per poder analitzar què és el que ha passat.\nEl Sr. Gomà es suma a l’agraïment pel treball tècnic magnífic i personalitzat que\ns’ha fet per part de tot l’equip de l’IMD. Creu que amb l’esquema de finançament\nactual no és possible fer front al potencial de futur, ja que aquest esquema no té\nrecorregut. Opina que cal que el govern de la ciutat es posi al capdavant i lideri la\nnecessitat d’anar cap a un nou esquema de finançament amb més participació tant\ndel Govern de la Generalitat com de l’Àrea Metropolitana de Barcelona.\n\n2339\n\n\f2340\n\nGASETA MUNICIPAL DE BARCELONA\n\nNÚM. 17\n\nEl Sr. Laporta celebra la contundència de la Sra. Rognoni a l’hora d’expressar\nque no s’hi aplicaran retallades. Insisteix que, quan puguin, els informin sobre la\nprevisió pressupostària per al 2013.\nLa Sra. Rognoni assegura que el pressupost cobreix de sobres totes les\nnecessitats, ja que no tenen ni llista d’espera ni més demanda. Demana que no\nconfonguin menys viatges amb menys diners,ja que afirma que hi ha hagut menys\nviatges, perquè han optimitzat i han corregit l’abús d’ús per part d’un nombre\nreduït de persones, cosa que els ha permès eixugar la llista d’espera. Per acabar,\ncelebra que fos una demanda del seu partit quan estava a l’oposició, ja que,ara\nque estan al govern, l’han complerta.\nEs dóna per tractat.\nModificació de l’ordre del dia.\nEl Sr. Gomà diu que, abans d’entrar en l’apartat de les compareixences, la Sra.\nFandos llegirà una declaració institucional arran dels fets que s’han produït a la\nciutat de Boston.\nLa Sra. Fandos llegeix la declaració de la manera següent:\n«Declaració institucional amb motiu de l’atemptat que ha patit la ciutat de\nBoston “Barcelona al costat de Boston”\n»La ciutat de Boston celebra anualment, des de 1897, una marató emblemàtica\nque commemora el dia dels patriotes, aquells caiguts durant la primera batalla de\nla guerra de la independència. Un esdeveniment esportiu és un acte molt adient\nper commemorar quelcom que representa compromís, valor i sacrifici. Tanmateix,\nla Marató de Boston és coneguda arreu per ser la més antiga de tot el món, la\nprimera a organitzar-se, en 1897, i forma part de les cinc maratons més\nimportants del món i que formen el WorldMarathon Majors. Un orgull per una\nprova que combina l’esperit de superació dels corredors i la seva resistència amb el\ngaudi personal de córrer-la.\n»Ahir els habitants d’aquesta ciutat van ser sotmesos a una prova molt més\ndura i exigent, però sense cap valor: un atemptat no només contra la seguretat\nfísica de les ciutadanes i ciutadans de Boston i de tots els participants en la\nMarató, sinó també contra els valors que representa l’esport, la col·laboració, el\ncompromís i, per sobre de tot, la pau.\n»Barcelona, agermanada amb Boston des de 1983i com a capital d’esport,\ncomparteix amb ella els valors de l’esport i l’organització de maratons. Per aquest\nmotiu volem mostrar el nostre suport a la ciutat de Boston i fer-los arribar el\nmissatge encoratjador dels barcelonins i les barcelonines, fent prevaler el coratge\nper sobre de la violència i la germanor per sobre de l’odi.\n»Des de la Comissió de Qualitat de Vida, Igualtat i Esports de l’Ajuntament de\nBarcelona volem manifestar el nostre sentit condol i el nostre suport a la ciutat de\nBoston. Així mateix ens unim al condol expressat per l’alcalde de Barcelona a tots\nels ciutadans de Boston, així com al seu Consistori.\n»L’esport ha de seguir sent avui i sempre un element d’unió i de pau.»\nd) Compareixences Govern municipal\nDel Grup Municipal PSC:\n2. Que comparegui el/la responsable municipal que correspongui per tal que\ninformi del nombre total de sol·licituds rebudes d'atenció a la dependència (les\nvaloracions totals, les valoracions amb dret, els desistiments, extincions, propostes\nde no prestació) i caducitat així com els PIAS tramitats i resolts (indicant-ne el\ntipus) durant l'any 2012.\nLa Sra. Díaz presenta la sol·licitud de compareixença, que té com a objectiu\nconèixer la resposta de l’Àrea de Qualitat de Vida, Igualtat, Joventut i Esports a les\nsol·licituds de la Llei de la dependència, atès que darrere de cada sol·licitud hi ha\nuna persona amb una família que té una necessitat no coberta, sense entrar a\nvalorar si hi té dret o no.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nConcreta les demandes del seu grup de la manera següent: primer, pregunta\nquè passa amb les 14.294 sol·licituds pendents encara de valoració; segon, que\nl’equip de govern expliqui la consideració que li mereixen les 23.953 persones que,\ntot i havent estat valorades, no tenen dret reconegut de dependència i volen saber\nsi aquestes persones són usuàries de la cartera de serveis socials bàsics; tercer,\ndemana si s’ha ofert algun servei d’atenció alternatiu a les 6.827 persones que, tot\ni tenir-hi dret a 31 de desembre de 2012, encara no tenien el PIA realitzat; quart,\nvolen saber el tipus de PIA que estan rebent les 15.889 persones, de les quals no\ndisposen dades; cinquè, pregunta com realitzen el seguiment i els criteris que\nutilitzen per fer-lo, una vegada atorgat el PIA; sisè, volen conèixer els indicadors\nque utilitzen per mesurar l’eficàcia, la qualitat i l’eficiència per tal de donar\ncompliment a l’objectiu estratègic del PAM 2012-2015 de garantir la qualitat dels\nserveis; setè, demanen les dades vinculades a l’assistent personal; vuitè, volen\nsaber els motius pels quals s’han fet 1.880 desistiments, 3 extincions, 39\npropostes de no prestació i 138 caducitats; i, finalment, pregunten el nombre de\npersones que hi ha a la ciutat de Barcelona que gaudeixin del servei d’assistent\npersonal.\nLa Sra. Fandos aclareix que donaran compliment només al que demanen en el\ntext de la compareixença, ja que considera que no es pot arribar aquí i començar a\nfer preguntes sobre qüestions que no estan en aquest text. Respon que, des del\nprimer moment, un dels objectius del govern municipal actual va ser eixugar la\ndemanda de les persones que tenien la valoració de drets feta, però que els faltava\nfer la tramitació del PIA i que, per això, de seguida van posar un equip de reforç de\ndeu persones per agilitar aquesta tramitació i eliminar així la llista d’espera dels\nPIA. Afegeix que aquest reforç encara continua actualment i que tenen previst que\nhi continuï fins a mitjan d’any.\nDóna a conèixer que, quan van entrar a governar la ciutat, l’1 de juliol del 2011,\nel percentatge de PIA realitzats sobre el total de les valoracions de dret era del\n73% i assenyala que,a 31 de març del 2013, aquest percentatge ja ha arribat al\n92%. Per tant, posa en relleu que, a poc a poc, s’ha anat normalitzant la situació,\ntot i tenint en compte que, a més, s’ha incrementat el nombre de modificacions\nque donen lloc a PIA,així com també s’ha incrementat el nombre de seguiments\nque es fan. Remarca que el 2012 s’han fet PIA també dels expedients de grau 1-2,\nque havien entrat abans de l’1 de juliol de 2012, i subratlla que, encara que\ndesprés la norma va ser diferent,en aquest període se’n van fer 4.208.Conclou\nanunciant que, d’aquí a uns dies, els faran arribar l’informe, que sempre fan, i que,\na més, els donaran també el del primer trimestre del 2013.\nLa Sra. Canals subscriu el que ha dit la Sra. Fandos sobre que s’han centrat a\ndonar resposta al que es demana en la compareixença; no obstant això, comenta\nque si la Sra. Díaz té alguna pregunta més explícita, li contestaran sense cap mena\nde problema, però no avui,ja que els falta informació per donar resposta amb la\nconcreció que la Sra. Díaz demana.\nReitera que, des del primer moment, una de les prioritats de l’equip de govern\nactual va ser crear un dispositiu de reforç per intentar reduir els PIA que hi havia\npendents de tramitació, una vegada feta la valoració de dret. Indica que a\ndesembre del 2011 tenien 9.042 PIA pendents i a desembre del 2012 en tenien\n2.745, cosa que significa una reducció del 83% respecte al 2011.\nAssenyala també que s’ha incrementat molt la producció de PIA, ja que el 2011\nse’n van produir 10.680,mentre que el 2012 se’n van produir13.682. Aporta que el\nnombre de sol·licituds valorades ha estat de 10.593 el 2012, mentre que el 2011\nn’havien estat 11.840, cosa que vol dir que hi ha hagut valoracions que ja devien\nrecular de l’any anterior. Especifica que hi ha hagut 6.585 valoracions amb dret,\n1.447 desistiments, 3 extincions, 73 caducitats i 36 propostes de no prestació del\nSistema Català d’Atenció a l’Autonomia a la Dependència. Indica que, el 2012, els\nPIA inicials tramitats van ser 13.662, distribuïts de la manera següent: el 42,24%\nsón de prestació per cuidador no professional; el 32,02% són mixtos de cuidador\nno professional més serveis; el 20,67% són només de serveis; i el 5,05% són de\nprestació vinculada a servei.\nComunica que estan estudiant un procés de revisió de circuits i procediments de\ntramitació de la Llei de la dependència per millorar l’eficiència del sistema i reduir\n\n2341\n\n\f2342\n\nGASETA MUNICIPAL DE BARCELONA\n\nNÚM. 17\n\naixí el temps d’espera entre el moment, en què es fa la valoració de grau i la\ntramitació del PIA a un termini no superior a tres mesos i, en aquest sentit, posa\nen relleu que ja el mes de març del 2013 havien reduït aquest temps d’espera en\nun 87% respecte al 2011. Concreta que el desembre del 2011 tenien 7.511\npersones pendents de PIA, amb un temps d’espera superior a tres mesos, que el\ndesembre del 2012 aquest nombre va ser de 1.988 persones, mentre que a març\ndel 2013 hi havia només 926 persones. Finalment, comunica que el 2012 han\nrealitzat un total de 21.332 gestions, entre PIA nous, modificacions, gestió i\natenció a les persones.\nLa Sra. Díaz agraeix a la Sra. Canals i a l’equip de govern la presentació de\nl’informe. Reitera que el que pregunta és què passa amb les 60.000 persones que\ns’han adreçat als Serveis Socials perquè tenen una necessitat no coberta i que, per\nunes raons o per unes altres, no han entrat dins el procés de tramitació dels PIA.\nPensa que s’han de posar dispositius per anar avaluant, ja que aquestes persones,\nmalgrat que no entrin en els paràmetres de la llei a l’hora de tenir dret a una\nprestació, continuen tenint una necessitat no coberta.\nLa Sra. Martín agraeix la informació que els acaben de fer arribar. Suggereix que\nels donin també un quadre amb el resum anual, a més del trimestral, per evitar\npreguntes i compareixences en relació amb el desenvolupament de l’aplicació de la\nLlei de dependència i la seva gestió per part de l’Ajuntament de Barcelona.\nPregunta si enguany es mantindrà el dispositiu de reforç per agilitar la tramitació\ndels PIA i, en cas positiu, vol saber el període de temps que creuen que el\nnecessitaran. Demana explicacions dels motius pels quals hi ha diferències entre\nels districtes pel que fa ales sol·licituds registrades en un mateix període, i en posa\ncom a exemples els districtes de les Corts, Gràcia i Sants-Monjuïc, ja que mentre\nen els dos primers la situació és similar, és a dir, el de Gràcia té 12.402 sol·licituds\ni només s’han fet 3.290 PIA i el de les Corts té 7.824 sol·licituds i només s’han fet\n1.932 PIA, en canvi, el de Sants-Montjuïc té 5.803 sol·licituds i s’han fet 4.520 PIA.\nVol saber com valora el govern municipal la davallada de les valoracions amb\ndret, ja que si comparen les dades aportades en els informes del primer trimestre i\nles del quart trimestre, observen que s’han incrementat les sol·licituds en 6.653 en\nel quart trimestre i les valoracions fetes en 9.145, mentre que les valoracions amb\ndret només han estat 238.\nFinalment, demana si és possible, ja que és conscient que no és de competència\nmunicipal, que a l’informe s’incorporin també tant la dada de l’abonament de la\nprestació al cuidador no professional com la resta de prestacions, ja que considera\nque l’informe no és complet si no saben al final el nombre de persones estan\nrebent la prestació per cuidador no professional.\nEl Sr. Gomà manifesta la seva satisfacció perquè el govern municipal actual hagi\nmantingut el compromís per al desplegament de la Llei de la dependència a la\nciutat i valora positivament que facin arribar als grups municipals els informes\ntrimestrals perquè això els permet anar valorant molt bé tota la trajectòria i,\nalhora, si algun grup que ho demana,també poden discutir aquestes dades amb\nconeixement de causa en aquesta Comissió.\nDemana que en els informes trimestrals els donin la informació de les\nvaloracions i de les valoracions en dret distribuïda per nivells de dependència, ja\nque, tal com han evolucionat les dades, té la impressió que la relació entre\nvaloracions amb dret i PIA en el grau 1-2 és bastant menor que en els graus2 i 3.\nAfegeix que, si realment això és així, cal fer un esforç addicional, perquè el menor\nnivell de dependència no significa menor dret, sinó que significa exactament el\nmateix dret només que amb uns serveis diferents.\nCreu que és important que el govern municipal expliciti el seu compromís amb\nl’atenció a les 12.000 persones, que han estat excloses de la cobertura de grau 1,\na causa de la retallada que l’Estat espanyol ha fet dels pressupostos per ala Llei de\nla dependència. Conclou manifestant que el nivell de tramitació dels PIA i\nd’assignació de serveis a Barcelona pel que fa als graus 2 i 3és prou satisfactori,\nsobretot, en termes relatius en relació amb altres ciutats governades pel PP.\nEl Sr. Laporta expressa que el seu grup comprèn que, atesa l’actual crisi\neconòmica, s’hagi alentit el desplegament de la Llei de la dependència, però no\naccepta que es qüestioni aquest desplegament, ja que considera que aquesta llei\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nregula un nou dret que té la ciutadania. S’exclama que encara és excessiu el\ntemps que passa entre el reconeixement del dret i la prestació del servei. Afegeix\nque les llargues llistes d’espera encara no han pogut ser absorbides a causa de la\ngestió que se n’ha fet i, en aquest sentit, fa palès que hi ha una manca de\nformació dels avaluadors i que això unit a una sensació d’urgència fa que la\nrealització de les valoracions no sigui òptima. Considera que també hi ha una\nmanca de coordinació entre les administracions, tant entre elles mateixes com amb\nel sector social. També evidencia que, malgrat que es preveia una participació a\nparts iguals entre l’Estat espanyol, la Generalitat de Catalunya i els usuaris, a\nl’hora de la veritat ha estat la Generalitat de Catalunya qui ha assumit la major\npart de les despeses, mentre que l’Estat espanyol, un cop més, ha incomplert el\nseu compromís amb Catalunya i amb els ens locals.\nFinalment, opina que cal millorar la relació entre la Generalitat de Catalunya i\nl’Ajuntament de Barcelona, sobretot, pel que fa a la simplificació dels tràmits i al\nseu acompliment.\nLa Sra. Fandos reitera que mantindran el reforç de personal per agilitar la\ntramitació dels PIA durant mig any, ja que pensen que, al llarg d’aquest temps,\npodran eliminar la llista d’espera. Afegeix, però, que si veuen que això no és així,\nel mantindran durant el temps que calgui. Aclareix que la responsabilitat de\nl’Ajuntament de Barcelona comença una vegada feta la valoració i que és a partir\nd’aquest moment quan actuen els centres de Serveis Socials.\nLa Sra. Canals confirma aquesta informació i matisa que el Consorci de Serveis\nSocials fa la valoració i que és després quan la transmet a l’Àrea de Qualitat de\nVida, Igualtat, Joventut i Esports.\nLa Sra. Fandos puntualitza que si la persona no hi té el dret, l’Ajuntament de\nBarcelona no pot fer el PIA, cosa que significa que només pot actuar en el cas de\nles valoracions positives. Es compromet a fer un informe anual i també diu que\nmiraran d’incorporar la distribució per graus que demana el Sr. Gomà. Finalment,\nconsidera que és interessant copsar com va disminuint el percentatge de cuidadors\nno professionals, que és la situació que marca la Llei de la dependència.\nLa Sra. Canals respon que valoraran l’atenció que es pot donar a les persones de\ngrau 1 que no entren en la Llei de la dependència i que han sol·licitat atenció als\nServeis Socials.\nLa Sra. Díaz insisteix que hi ha 36.000 persones que no hi tenen dret, segons\nels paràmetres que marca la Llei de la dependència, però que tenen una necessitat\nno coberta, i que en última instància són els Serveis Socials bàsics els que els han\nde donar suport. Opina que l’Ajuntament de Barcelona hi té una doble\nresponsabilitat: d’una banda, perquè és jutge i part del Consorci de Serveis Socials\ni li pertoca la Llei de la dependència totalment; i,de l’altra, perquè aquestes\npersones no van per gust als Serveis Socials, sinó perquè hi tenen una necessitat.\nPer acabar, demana que els passin per escrit totes les dades que no els han pogut\ndonar verbalment i, sobretot, les que fan referència a l’assistent personal, ja que\npensa que és un tema molt important per començar a parlar de la promoció de\nl’autonomia personal.\nLa Sra. Martín agraeix la resposta que els han donat i també que els facilitin\nl’informe anual. Pregunta si tenen actualitzada la informació per districtes.\nLa Sra. Canals li respon que moltes dades són acumulatives. De tota manera,\ndiu que pren nota de la demanda i que ja ho miraran.\nLa Sra. Martín no està d’acord amb el que han comentat sobre el Consorci de\nServeis Socials de Barcelona, ja que l’Ajuntament de Barcelona en forma part. Per\nacabar, insisteix que li preocupa el seguiment que es fa una vegada ja s’ha\ntramitat el PIA i demana que l’informin.\nEl Sr. Gomà opina que no poden veure el Consorci de Serveis Socials de\nBarcelona com una tercera administració, sinó com un espai compartit entre\nl’Ajuntament de Barcelona i la Generalitat de Catalunya i, des d’aquest punt de\nvista, creu que la responsabilitat de l’Ajuntament de Barcelona és en tot el procés i\nno només a la part final.\nEspera que puguin avançar cap a la simplificació del procés, encara que creu\nque hi ha un bon recorregut a fer cap a un increment dels recursos que siguin\nnecessaris per garantir la cobertura de totes les persones que necessiten un suport\n\n2343\n\n\f2344\n\nGASETA MUNICIPAL DE BARCELONA\n\nNÚM. 17\n\nper tirar endavant la seva vida de manera autònoma. Considera que de la mateixa\nmanera que seria un escàndol que a un nen o a una nena se li negués\nl’escolarització i que a una persona gran se li negués la pensió,el mateix motiu\nd’escàndol ha de ser que una persona sense autonomia personal deixi de tenir el\nseu dret a causa d’una retallada de pressupost de la Llei de la dependència. Per\ntant, creu que l’Ajuntament de Barcelona ha de ser molt combatiu tant des del\npunt de vista del seu posicionament coma l’hora d’assignar la màxima prioritat de\nrecursos d’atenció a les persones en situació de dependència.\nEs dóna per tractada.\nDel Grup Municipal ICV-EUiA:\n3. Que comparegui el/la responsable del govern municipal perquè informi sobre\nl'evolució de la Renda Mínima d'Inserció a Barcelona, i més concretament sobre\nl'evolució del pressupost, evolució de sol·licituds, evolució de concedides, temps\nd'espera de cobrament i nombre de rendes mínimes pendents de fer-se efectives,\naixí com informar dels impactes socials d'aquesta evolució sobre les famílies\nvulnerables a la nostra ciutat.\nEl Sr. Gomà presenta la sol·licitud de compareixença.\nLa Sra. Fandos remarca que la valoració de la renda mínima d’inserció a\nBarcelona preocupa el govern municipal i assenyala que consideren prioritari\ngarantir i avançar en l’estat del benestar. En aquest sentit, assegura que de la\nmateixa manera que atenen persones amb discapacitat que no tenen dret al PIA,\ntambé ho fan a persones que no tenen dret a la PIRMI. Subratlla que han\naugmentat el pressupost de l’Àrea en un 14%per a ajuts econòmics d’inclusió i\nestan atenent moltes persones més en els serveis d’alimentació, així com també\nhan destinat gairebé 9 milions d’euros a convenis amb entitats socials que estan\natenent directament persones que, si no, potser serien persones usuàries de la\nPIRMI. Conclou dient que el govern municipal està fent un esforç per cobrir una\npart de les despeses que no s’estan cobrint des d’altres llocs.\nEl Sr. Miret assegura que, encara que el govern municipal no pot suplir ni les\nrendes garantides ciutadanes ni les rendes mínimes d’inserció, atén totes les\npersones que a la ciutat necessiten algun tipus d’ajut i que van a algun dels\ncentres de l’Institut Municipal de Serveis Socials.\nPel que fa a les dades més concretes, té les de 31 de desembre del 2012, ja que\nencara no estan bolcades les de la Generalitat de Catalunya del primer trimestre\ndel 2013. Dóna a conèixer que el 2012 les sol·licituds noves van passar de les 22\nel mes de gener a les 631 el desembre; que les vigents acumulades van passar de\nles 2.833 el gener ales 2.661 el desembre; que les pendents acumulades van\npassar de les 1.590 el gener a les 380 el desembre. Respecte a les sol·licituds\ndenegades indica que passen de les 3.318 el gener a les 4.729 el desembre i que\nles extingides passen de les 14.365 el gener a les 15.946 el desembre.\nEn relació amb l’estat dels expedients, informa que, de les 631 sol·licituds\nnoves, 52 van ser aprovades, 167 van ser denegades, 41 van ser baixes, 367\nestan pendents i 4 han caducat. Es compromet a fer-los arribar les dades del\nprimer trimestre del 2013. Quant a les dades més globals d’interès econòmic,\ncomunica que s’ha produït un decrement de 170 a 130 milions d’euros el 2012\nrespecte del 2011, cosa que té a veure no només amb el pressupost, sinó també\namb el fet que a Barcelona el nombre de les sol·licituds que estan vigents ha\nretrocedit.\nEl Sr. Gomà manifesta que no només comparteixen la preocupació, sinó que\nvolen tornar a treure a debat aquest tema en aquesta Comissió, ja que opinen que,\ndes de l’estiu del 2011, s’està donant una situació absolutament inacceptable a\nCatalunya en relació amb les rendes mínimes de reinserció. Opina que qualsevol\nretallada en l’estat del benestar és antisocial i considera que aquesta és més que\nantisocial, ja que és clarament inhumana per dos motius: el primer, perquè no és\neconòmica, sinó ideològica,atès que el pressupost de la renda mínima d’inserció,\nsobre el volum total de pressupost de la Generalitat de Catalunya, no arriba ni a\nl’1%; i, el segon,perquè és una retallada que afecta el col·lectiu de vulnerabilitat\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nsocial més extrema i més severa de la població, el qual va ser gratuïtament\ncriminalitzat per part del conseller Mena,quan l’estiu del 2011 es va fer la gran\nretallada i es va produir un gran enduriment dels criteris d’accés a la renda mínima\nd’inserció.\nS’exclama que les prestacions aprovades cada vegada són menys i fa saber que\nja, a principis de l’any passat, el Consell de Garanties Estatutàries va dir que era\nantiestatutari i, per tant, il·legal, que una persona que en té reconegut el dret no\nrebi de manera efectiva la prestació de la renda mínima d’inserció. Es queixa que\navui encara no han pogut esclarir exactament què passa amb els milers de\npersones que en tenen el dret reconegut, però que encara no han rebut la\nprestació o l’han rebuda després de molts mesos de tenir-lo reconegut i, per tant,\nd’haver-hi posat en risc, de manera molt intensa, la cobertura de les seves\nnecessitats bàsiques.\nConsidera que les xifres que ha aportat el Sr. Miret són d’escàndol i en posa com\na exemple que entre el 2009 i el 2010 es van concedir1.131 rendes mínimes\nd’inserció, mentre que al llarg del 2012 només se n’han concedit en el millor dels\ncasos 151 i 52en el pitjor dels casos, de les 631 tramitades.\nComenta que l’altre dia van saber, a través d’una interpel·lació parlamentària,\nque, el 2012,el pressupost de la renda mínima d’inserció a Barcelona havia\ndisminuït en un 26,9%,passant de 23 a 18 milions d’euros, és a dir, 5 milions\nd’euros de retallada a la ciutat i opina que de cap manera aquests 5 milions no han\nestat substituïts per cap increment que s’hagi pogut donar en la política d’ajuts\neconòmics dels Serveis Socials de l’Ajuntament de Barcelona. Assenyala que, més\nenllà que no s’hagin pogut compensar, hi ha hagut clarament un canvi de model,\nperquè s’ha passat d’un model de dret garantit, que és el que estava previst en\nl’antiga Llei de la renda mínima d’inserció, a un model on desapareix el dret\ngarantit i on, en tot cas, tot depèn de l’existència o no de voluntat política per part\nd’un determinat ajuntament perquè hi hagi un ajut econòmic d’urgència, cosa que\nconsidera indignant des del punt de vista dels drets de les persones. Afirma que\nrecuperar la dignitat de les persones més vulnerables de la societat vol dir\nrecuperar una renda mínima d’inserció potent i que ara, sobretot, el que implica és\ndonar tot el suport social, polític i institucional a la ILP de la renda garantida de\nciutadania, que es va posar en marxa la setmana passada.\nConclou expressant que el seu grup no accepta de cap de les maneres aquesta\nsituació per la via dels fets i, en aquest sentit, creuen que l’Ajuntament de\nBarcelona ha de fer un pas endavant, tant des del punt de vista de prendre posició\na favor de reconstruir els drets socials de les persones més vulnerables amb una\nnova renda garantida, com que expressi també una major voluntat política de tal\nmanera que els 5 milions de retallada no suposin posar en risc els drets a la\ncobertura de les necessitats bàsiques de les 4.000 persones amb sol·licituds\ndenegades, com avui està passant.\nLa Sra. Moraleda torna a posar de manifest la preocupació del seu grup pel que\nestà passant des de l’estiu del 2011 amb la renda mínima d’inserció, en el sentit\nque ha deixat de ser un dret universal per passar a estar sotmès a una limitació\npressupostària que no té cap mena de sensibilitat social en un moment, en què la\ncrisi econòmica actual ha augmentat molt especialment el nombre de persones que\nen serien destinataris, primer, perquè la situació del mercat de treball encara és\nincapaç de proporcionar ocupació a persones, que un cop esgotades les\nprestacions contributives i els subsidis per a ocupació, havien de trobar en aquesta\nrenda mínima d’inserció un sistema de protecció econòmica davant una situació\nd’atur de llarga durada; i, segon, perquè aquesta renda mínima d’inserció ha\nactuat com a última xarxa de protecció social que evita la caiguda de les persones\nen una situació, ja no de pobresa, sinó de misèria, de privació econòmica i\nd’exclusió social.\nManifesta el desacord total del seu grup amb el que va fer el govern del Sr. Mas,\nque en un moment de forta crisi econòmica, es va carregar aquesta última xarxa\nde protecció social, estalviant 50 milions d’euros a costa de les persones més\nfebles del país. Assenyala que aquesta denúncia no l’han feta només els partits\npolítics de l’oposició que estan en aquesta Comissió, sinó que també aquesta\nsituació ha estat denunciada pels professionals de l’àmbit social, per les entitats\n\n2345\n\n\f2346\n\nGASETA MUNICIPAL DE BARCELONA\n\nNÚM. 17\n\ndel Tercer Sector, per la síndica de greuges de Barcelona i pel síndic de greuges de\nCatalunya. Creu que ha estat un clam que alertava del perill per a les persones que\nrebien o podien rebre aquest ajut i també per al sistema de protecció social de\nl’Ajuntament de Barcelona, que addicionalment està substituint aquest dret\ngarantit per tot un seguit de serveis que actualment presta. Opina que és\nvergonyós que només 52 persones hagin estat destinatàries de la renda mínima\nd’inserció, quan hi ha 112.000 aturats a la ciutat.\nPregunta el nombre de recursos d’alçada que s’han interposat i el seguiment que\nse n’ha fet de la proposició, presentada pel seu grup i aprovada el maig del 2012,\nen la qual entre d’altres coses, demanaven que des dels Serveis Socials s’informés\ndels drets que hi tenien els sol·licitants i, més concretament,sobre el fet que\npodien interposar un recurs d’alçada en el cas que la sol·licitud no fos contestada.\nComenta que li ha sorprès que en el darrer informe de l’Institut Municipal de\nServeis Socials de Barcelona diguin que totes les persones que requereixen ajuda i\nque arriben als Serveis Socials municipals tenen el suport de l’Ajuntament de\nBarcelona, ja que encara veu massa persones remenant contenidors, massa\npersones dormint a la intempèrie, massa persones que han de treure els seus fills\nde l’escola a l’hora del menjador perquè no poden pagar la mitja beca, i massa\nfamílies que treuen els avis de les residències per poder tenir una pensió amb la\nqual menjar.\nPer acabar, vol saber si han modificat els criteris per atorgar aquests ajuts\nd’inclusió que han de contrapesar el que actualment la renda mínima d’inserció no\nestà cobrint, ja que considera que destinen pocs diners a aquests ajuts.\nLa Sra. Martín reconeix que la modificació que es va fer de la renda mínima\nd’inserció l’estiu del 2011 va arribar en un moment complex de molta crisi i que\naixò ha repercutit que moltes persones, que potser la necessitin, no la tinguin.\nAporta les dades, que els van donar al Parlament de Catalunya arran d’una\npregunta que va formular el seu grup,de la manera següent: les persones que han\nsol·licitat la renda mínima d’inserció van ser 634 i no 41, com diu el Sr. Miret; que\nhi ha 151 expedients, dels quals 52 s’han donat d’alta amb pagament efectiu el\n2012 i 99 s’han donat d’alta el 2012 amb pagament efectiu entre el 2012 i el\n2013; i que el temps mitjà d’espera entre la sol·licitud i la recepció de la prestació\neconòmica va ser inicialment de 8 mesos i que després s’ha anat corregint fins a 3\nmesos.\nPer acabar, comenta que volia fer un parell de preguntes, però que no les farà\nara, sinó que els les passarà per escrit, i només demana explicacions sobre la\ncausa de la disminució del pressupost en un 26,92%.\nEl Sr. Laporta evidencia que, segons dades del Tercer Sector, a Barcelona hi ha\nmés de 300.000 persones per sota del llindar de la pobresa i, en aquest\nsentit,opina que ara és més necessari que mai adequar els programes a les\nnecessitats reals de la població i, per tant, agilitar la coordinació entre els\norganismes i vetllar perquè tots els processos es realitzin amb la màxima eficàcia i\nrapidesa i, sobretot, no s’ha de deixar cap persona desatesa. Manifesta que no és\nacceptable l’acumulació d’expedients i de respostes a la ciutadania amb terminis\nsuperiors als 3 mesos.\nConsidera que alhora que es guanya en eficiència, també s’ha de guanyar en\ntransparència i, en aquest sentit, diu que la ciutadania té dret a ser informada del\nmotiu pel qual es denega una sol·licitud i també ha de saber els mecanismes legals\nque té al seu abast per recórrer-hi. Admet que cal aplicar mesures d’urgència per\npal·liar la precarietat econòmica de moltes persones, però pensa que aquestes\nmesures han d’anar acompanyades d’una resposta política i social transformadora,\nque es dediqui a combatre els problemes estructurals de la pobresa, que impulsi\nestratègies per actuar contra les causes i les condicions que la generen i, en\ndefinitiva, creu que cal anar a un model més preventiu que assistencial.\nEl Sr. Miret creu que el govern municipal ha donat proves de mantenir unes\npolítiques socials absolutament avançades. Assegura a la Sra. Moraleda que\natenen totes les persones que van als Serveis Socials i, en aquest sentit, la\nconvida a participar en qualsevol taula de treball perquè faci aquesta mateixa\npregunta,que fa en aquesta Comissió, als coordinadors i als directors. Respon que\nno li pot dir el nombre de recursos d’alçada, ja que només hi assessoren les\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\npersones i, després, aquestes persones són lliures de interposar-lo o no. Remarca\nque la voluntat de l’equip de govern és cobrir totes les necessitats de la ciutadania,\ni subratlla que donen prioritat absoluta al pressupost per a necessitats d’atenció\nsocial. Concreta que els ajuts econòmics d’inclusió han passat de 8.200 ajuts el\n2010, a 12.000 el 2011, i a 15.679 el 2012, cosa que significa un increment del\n14%.\nLa Sra. Fandos puntualitza que es tracta d’una partida pressupostària oberta.\nAssegura que els preocupa la PIRMI i comenta que així ho han dit a la consellera.\nAssenyala que el que estan fent és donar serveis a totes les persones que el\ndemanen i que els tècnics fan les valoracions, seguint els criteris del protocol que\naplicava el govern municipal anterior. Posa en valor que l’únic que han fet ha estat\nampliar el pressupost, ja que el moment actual és diferent del de fa uns anys. Per\nacabar, demana que si detecten una situació, en què algun responsable dels\nServeis Socials diu a alguna persona que les directrius han canviat, que els ho\ndiguin perquè ni han donat aquestes noves directrius ni li consta que la Direcció de\nl’Institut Municipal de Serveis Socials tampoc les estigui donant.\nEl Sr. Gomà constata les situacions següents: que la pobresa a Barcelona s’ha\ndisparat del 20% al 25%; que la pobresa infantil s’ha enfilat fins a gairebé el 30%;\nque les rendes mínimes d’inserció cobreixen dues terceres parts de famílies\nmonomarentals; que creixen les persones sense llar; que hi ha 47 desnonaments\nal dia; que l’atur s’ha enfilat per sobre de 115.000 persones a Barcelona; que les\nprestacions socials d’habitatge han disminuït en 10.000; i que el preu del transport\npúblic i de l’aigua s’ha incrementat substancialment en els dos últims anys.\nS’exclama que, davant d’aquesta situació d’emergència social, no només no s’ha\nincrementat el pressupost, sinó que hi ha hagut una retallada important com ho\ndemostren les xifres que de 1.131 rendes d’inserció s’ha passat a 52 i que s’ha\npassat de 23 milions d’euros a 18 milions d’euros.\nOpina que l’Ajuntament de Barcelona ha de liderar una resposta de dignitat i\nque no ha de tolerar de cap de les maneres que, davant aquesta situació\nd’emergència social, continuï havent un Govern de la Generalitat de Catalunya\nabsolutament desconnectat de la realitat de les persones que estan patint,quan, a\nmés, l’article 25 de l’Estatut d’autonomia diu que la renda garantida és un dret de\nla ciutadania. Conclou dient que el govern municipal actual està instal·lat en la\ncomplicitat amb el Govern de la Generalitat de Catalunya i creu que, en aquest\ntema, ha de passar a l’exigència clara per obtenir resultats.\nLa Sra. Moraleda replica a la Sra. Fandos que no és possible continuar mantenint\nels mateixos criteris d’accés als ajuts d’inclusió social que s’aplicaven quan no hi\nhavia crisi, sinó que han de ser més flexibles perquè hi puguin accedir totes les\npersones que requereixen suport social en aquests moments. Per acabar, es\nqueixa que cada ajut d’inclusió social surt a 200 euros l’any i vol que li expliqui què\npot fer una família en risc d’exclusió amb aquest ajut.\nLa Sra. Martín manifesta que són conscients que l’Ajuntament de Barcelona no\nté l’última responsabilitat pel que fa a la renda mínima d’inserció, però consideren\nimportant continuar fent esforços per millorar tant la gestió de la part que es fa\ndes dels Serveis Socials de l’Ajuntament de Barcelona com la coordinació amb la\nGeneralitat de Catalunya,i també la petició de millora d’aquesta renda mínima\nd’inserció.\nComenta que els retards i les denegacions per part de la Generalitat de\nCatalunya repercuteixen directament en els Serveis Socials i també en les entitats\nsocials i en les parròquies, que actualment estan desbordades, però que, malgrat\ntot, continuen fent un esforç i donant suport de tota mena a les persones que ho\nnecessiten. Per acabar, reconeix que en els casos que s’han adreçat directament\nals Serveis Socials, també els han donat un suport relatiu, però, al cap i a la fi,\nsuport.\nEs dóna per tractada.\nIII) Propostes a dictaminar\na) Ratificacions\n\n2347\n\n\f2348\n\nGASETA MUNICIPAL DE BARCELONA\n\nNÚM. 17\n\nb) Propostes d'acord\nIV) Part decisòria/Executiva\na) Ratificacions\nb) Propostes d'acord\n4. Modificar l’acord de la Comissió de Qualitat de Vida, Igualtat, Joventut i\nEsports, en sessió d'11 de desembre de 2012, per la qual s’adjudica el contracte\nnúmero 12003218 que té per objecte la gestió del servei de teleassistència\ndomiciliària adreçat a les persones grans o persones amb dependència i/o\ndiscapacitat, que viuen a la ciutat de Barcelona, a la unió temporal d’empreses\nTelevida - Tunstall, amb NIF núm. U65919466, estimant la seva sol·licitud, en el\nsentit que, en lloc de constituir la garantia definitiva per import de 965.144,23\neuros mitjançant retenció en preu, l’esmentada garantia definitiva es constitueixi\nmitjançant aval; requerir a la unió temporal d’empreses Televida - Tunstall, per tal\nque, dintre del termini màxim de 10 dies hàbils a comptar des del dia següent al\nde la recepció de la notificació constitueixi la garantia definitiva a la Tresoreria\nMunicipal per un import de 965.144,23 euros.\nEl Sr. Miret presenta la proposta d’acord. Explica que es tracta d’un simple\ntràmit administratiu per fer el canvi de garantia efectuada amb retenció del preu, a\nuna mitjançant aval, que ha demanat la unió temporal d’empreses TelevidaTunsall, guanyadora de l’adjudicació del contracte.\nLa Sra. Moraleda manifesta el vot a favor del seu grup.\nLa Sra. Martín expressa el vot a favor del seu grup\nEl Sr. Gomà manifesta l’abstenció del seu grup.\nEl Sr. Laporta expressa el vot a favor del seu grup.\nLa Sra. Fandos expressa el vot favorable de CIU, la Sra. Moraleda expressa el\nvot favorable del PSC, la Sra. Martín expressa el vot favorable del PP, el Sr. Gomà\nexpressa l'abstenció d’ICV-EUiA i el Sr. Laporta expressa el vot favorable d’UpB.\nS'aprova.\nDistricte d'Horta-Guinardó\n5. Establir un topall màxim de subvenció per un import de 141.500,00 euros\nanuals per cobrir el dèficit d’explotació del contracte de gestió de serveis públics en\nla modalitat de concessió per a la gestió i explotació del camp municipal de futbol\nde la Vall d’Hebron i els camps municipals de futbol i rugbi de la Teixonera,\nadjudicat per acord de la Comissió de Cultura, Educació i Benestar Social, de 21\nd’octubre de 2008, a l’entitat Club Unión Deportivo Hebrón-Teixonera, fins a la\nfinalització del contracte l'1 de juliol de 2018; aquest dèficit d’explotació està\nmotivat per la modificació dels preus públics de determinades prestacions de les\ninstal·lacions esportives municipals acordat per la Comissió de Govern de 14 de\ndesembre de 2011; atorgar una subvenció a favor de l’entitat Club Unión Deportivo\nHebron-Teixonera, amb NIF G62856687, concessionària del contracte de gestió de\nserveis públics en la modalitat de concessió per a la gestió i explotació del camp\nMunicipal de futbol de la Vall d’Hebron i els camps municipals de futbol i rugbi de la\nTeixonera, per un import de 141.500,00 euros, per cobrir el dèficit de l’explotació\nprevist de l’any 2013, de conformitat amb el topall màxim de subvenció establert i\nla clàusula 17.2.d) del Plec de clàusules administratives del contracte, així com\nl’establert als articles 249.b) del Decret 179/1995, de 13 de juny, pel qual s’aprova\nel Reglament d’obres, activitats i serveis de les entitats locals de Catalunya i 129.2\ndel Decret de 17 de juny de 1955, pel qual s’aprova el Reglament de serveis de les\ncorporacions locals; autoritzar i disposar l’esmentada despesa amb càrrec al\ncompte corresponent del pressupost de despeses de l’exercici 2013.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nLa Sra. Vila presenta la proposta d’acord, que tracta de l’establiment d’un topall\nmàxim de subvenció de 141.500 euros anuals per cobrir el dèficit d’explotació del\ncontracte i per garantir que, en cap moment,no hi hagi un excés de l’import.\nLa Sra. Moraleda manifesta el vot a favor del seu grup.\nLa Sra. Pajares expressa l’abstenció del seu grup.\nLa Sra. Ribas manifesta l’abstenció del seu grup.\nEl Sr. Laporta expressa el vot a favor del seu grup.\nLa Sra. Fandos expressa el vot favorable de CIU, la Sra. Moraleda expressa el\nvot favorable del PSC, la Sra. Pajares expressa l'abstenció del PP, la Sra. Ribas\nexpressa l'abstenció d’ICV-EUiA i el Sr. Laporta expressa el vot favorable d’UpB.\nS'aprova.\nc) Proposicions\nV) Part d'impuls i control\na) Proposicions / Declaracions de Grup\nDel Grup Municipal PSC:\n6. La Comissió de Qualitat de Vida, Igualtat, Joventut i Esports acorda instar al\nGovern municipal a presentar en el termini de dos mesos, en aquesta Comissió, el\nprograma que tindrà a disposició de les famílies amb menys recursos durant el\nperíode de vacances d'estiu pel que fa a acompanyament alimentari, de lleure, i\nd'obertura en equipaments de proximitat (patis oberts, activitats de família, casals\nd'estiu, etc...) així com el pressupost amb el que dotaran el programa.\nLa Sra. Moraleda presenta la proposició. Constata que, amb motiu de les\nvacances d’estiu, les escoles tancaran en alguns períodes així com també ho faran\nels centres oberts infantils i no tothom podrà portar els seus fills o les seves filles\nde colònies, ja que moltes famílies estan vivint el present amb inseguretat i amb\nmolta inestabilitat a causa de les retallades en prestacions socials, o en educació,o\nen les beques menjador. En aquest sentit, indica que gairebé el 50% de les\nfamílies de la ciutat tenen dificultats per arribar a final de mes, mentre que l’atur\ncontinua augmentant, amb un increment d’aproximadament un 13% respecte al\nmarç del 2012. Afegeix que, segons les dades d’Estadística, el gener del 2012 uns\n200.000 infants menors de 16 anys, que representen al voltant d’un 13%de la\npoblació, estaven en risc, amb major o menor grau, de patir exclusió o pobresa.\nPer tot això, consideren que és necessari que l’Ajuntament de Barcelona dugui a\nterme alguna actuació específica en aquest període de vacances,que posi a\ndisposició de les famílies nous recursos, i que s’intensifiquin alguns dels que ja\ns’estaven fent, per garantir que la majoria de les famílies de la ciutat podran fer\nfront a tot el que estan patint actualment.\nLa Sra. Pajares manifesta el vot a favor del seu grup, ja que pensen que cal\ngarantir que tots els nens i totes les nenes puguin fer activitats d’estiu i ara més\nque mai, tenint en compte la situació de la pobresa infantil, que malauradament\ns’ha incrementat a l’entorn d’un 28% a Catalunya i, en aquest sentit, remarca que\nles mancances són encara més preocupants en el cas dels nens i de les nenes, ja\nque afecten el seu desenvolupament físic i cognitiu. Assenyala que estudis recents\nposen de manifest els valuosos efectes de les pautes educatives durant el temps\nde lleure en el posterior rendiment educatiu dels nens i de les nenes i com la\ndificultat en les seves activitats extraescolars i educatives poden ser un element de\nreforç en la prevenció de les desigualtats educatives entre ells.\nPensen que és important assegurar la participació de tots els infants amb\nindependència de la seva capacitat econòmica, així com també la dels infants amb\ndiscapacitat perquè aquests també hi puguin accedir independentment de les\nseves condicions físiques, sensorials o psíquiques. Creuen que és rellevant la bona\ndifusió i comunicació de les activitats que es duran a terme així com també dels\najuts que les famílies poden demanar.\n\n2349\n\n\f2350\n\nGASETA MUNICIPAL DE BARCELONA\n\nNÚM. 17\n\nSol·liciten que no es disminueixi aquest tipus d’ajut, perquè cal garantir el dret\ndels nens i de les nenes a tenir una infància plena. Reitera que, com que creuen\namb fermesa que els poders públics han de donar prioritat a les activitats de\npromoció i protecció de la infància, donen suport a aquesta proposta, així com\ntambé a totes les que s’emmarquen en el conjunt de les polítiques socials\ndestinades als infants, les quals han de ser prioritàries dins el conjunt de polítiques\nmunicipals.\nEl Sr. Gomà expressa el vot a favor del seu grup, ja que recorda que han dit\nmoltes vegades que les polítiques socials han de ser prioritàries i que d’aquestes\nho han de ser les d’infància i, més concretament, que les polítiques de suport al\nlleure socioeducatiu dels nens i de les nenes han de mantenir i preservar el paper\nde centralitat que ha anat guanyant clarament ala ciutat.\nExposa que s’ha construït una cultura de lleure socioeducatiu a l’estiu per als\nnens i per a les nenes de la ciutat, que ha fet que s’incrementi la cobertura\nd’activitats d’estiu, de casals, de colònies, i el programa de «Patis oberts», així\ncom també ha propiciat que es donin ajuts socials a les famílies amb menys\nrecursos al llarg de la temporada d’estiu.\nCreu que tot això ha d’anar confluint en una clara voluntat política que ha de\npassar pels aspectes següents: que hi hagi un cent per cent de cobertura de totes\nles necessitats socials en el programa d’activitats d’estiu; que els nens i les nenes\namb discapacitat puguin gaudir també amb plena autonomia de totes les\nactivitats; i, finalment, que tant des de l’àmbit educatiu, com cultural, com\nsocial,hi hagi una tasca de detecció i de disseny de polítiques que vagin un pas\nendavant del que s’ha estat fent fins ara, perquè també la realitat ha fet un pas\nendavant des del punt de vista de l’extensió i de la intensitat de les necessitats\nsocials que hi ha a la ciutat.\nEl Sr. Laporta manifesta el vot a favor del seu grup, ja que comparteixen\nl’exposició i els motius expressats per la Sra. Moraleda. També tenen el\nconvenciment que per a l’optimització del programa exposat, s’ha d’incrementar el\nnombre de monitors de suport i dotar de més recursos l’Institut Municipal\nd’Educació de Barcelona. Opinen que, atesa la conjuntura actual, és necessari\nconservar una certa estructura de política educativa municipal,i creuen que aquest\nInstitut ha de coordinar el projecte educatiu de ciutat i el Consell de Coordinació\nPedagògica com a principals eixos d’aquest treball.\nLa Sra. Fandos expressa el vot a favor del seu grup i els avança que ja hi estan\ntreballant. Informa que enguany la campanya d’estiu ofereix 543 activitats amb un\naugment important de places. Concreta que l’oferta és de 161.907 places, amb\nuna dotació inicial de 750.000 euros, però assenyala que aquesta dotació està\noberta per poder aportar els diners que calgui. Aclareix que no han fet una dotació\ninferior a la de l’any passat, sinó que el que passa és que l’any anterior van fer una\nprevisió de 782.000 euros però, en realitat, la despesa només va ser de 677.000\neuros. Assegura que el compromís del govern municipal és cobrir totes les\ndemandes de beques que compleixin els requisits tècnics, tal com es va fer l’any\npassat,en què destaca que també es va augmentar el nombre de monitors de\nsuport en el cas dels nens i de les nenes amb discapacitat.\nAvança que el període per demanar els ajuts econòmics passa de 3 a 10 dies\nlaborables per facilitar la presentació de les sol·licituds, per la qual pensa que\nsegurament s’incrementarà el nombre de peticions presentades. Fa saber que\ntambé estan fent la Taula d’Alimentació que els permetrà conèixer el mapa de\ndistribució alimentària de la ciutat i analitzar exactament on han de posar ordre.\nAnuncia que el programa «Un estiu fantàstic», que fan conjuntament amb la\nFundació per a l’Esport i l’Educació de Barcelona i que fins ara només es feia al\nDistricte de Nou Barris, enguany es farà a cinc districtes més de la ciutat. També\ndiu que faran el programa «A l’estiu Barcelona t’acull», que està relacionat amb el\nreagrupament familiar i que s’adreça a adolescents entre els 12 i 18 anys. Conclou\ndient que el govern municipal està en la línia del que els demanen, i es compromet\na presentar l’informe d’aquí a dos mesos.\nLa Sra. Moraleda agraeix el suport que tots els grups han donat a la proposició i\nes congratula que s’hagi aprovat per unanimitat. Remarca que és una proposició\nconstructiva, que simplement pretén que hi hagi els recursos suficients a l’abast de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nla ciutadania perquè l’estiu no sigui un període,en què les carències de moltes\nfamílies, tant des del punt de vista de l’alimentació com en altres terrenys, facin\nque les desigualtats creixin entre els barris de la ciutat i, molt especialment entre\nels infants,i no només entre els infants, ja que la gent gran, en molts casos, pateix\ntambé la disminució de serveis en algunes de les prestacions municipals durant el\nperíode estival.\nDemana al govern municipal que sigui ambiciós també en els criteris d’accés de\nles famílies a les beques de suport, perquè en molts casos aquests criteris són un\npèl restrictius pels temps de crisi actual. En aquest sentit, recorda que ara per a\nmoltes famílies és molt difícil poder pagar, fins i tot, mitja beca i que el lleure és\nl’excusa perquè molts nens i moltes nenes puguin tenir, com a mínim, un àpat\ncalent al dia.\nConclou dient que li ha impressionat molt veure aquests dies en alguns diaris\ncom els presidents dels diferents bancs d’aliments de Catalunya deien que faran la\ncampanya «La fam no fa vacances», per la qual cosa assegura que estaran atents\na la presentació d’aquest programa.\nLa Sra. Fandos fa saber que quan van veure que es volia tirar endavant aquesta\ncampanya, es van posar en contacte amb el president del Banc d’Aliments perquè\nels digués què necessitava, ja que l’Ajuntament de Barcelona estarà al seu costat i,\nen aquest sentit, recorda que ja l’any passat l’Ajuntament de Barcelona va fer una\naportació extraordinària al Banc dels Aliments, i afirma que estan disposats a\ntornar-la a fer aquest any. Fa saber que el president del Banc d’Aliments els va\nagrair l’oferiment i remarca que l’Ajuntament de Barcelona té molt clar que el\nprimer de tot és que cap persona d’aquesta ciutat passi gana.\nLa Sra. Fandos expressa el vot favorable de CIU, la Sra. Moraleda expressa el\nvot favorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova.\nDel Grup Municipal PP:\n7. La Comissió de Qualitat de Vida, igualtat, Joventut i Esports acorda: instar el\nGovern municipal a realitzar gestions amb el menjador social \"Reina de la Paz\" de\nles Missioneres de Teresa de Calcuta, per tal d'establir mesures de coordinació i de\nsuport amb l'objectiu de facilitar l'acció d'aquesta institució i l'ajuda que presten\nenvers les persones amb més necessitat.\nLa Sra. Martín presenta la proposició. Exposa que el menjador social Reina de la\nPaz de les Missioneres de Teresa de Calcuta, de caràcter privat, situat al local\nannex a la parròquia de Sant Agustí al Raval, dóna un servei d’assistència i suport\nalimentari, del qual s’encarreguen 7 missioneres i al qual acudeixen diàriament\nentre 400 i 450 persones de tota mena de perfils:persones autòctones o de fora\ndel país, joves i grans, amb sostre i sense sostre, i habitualment també turistes\namb motxilla i ocupes locals i nòmades. Explica que algunes d’aquestes persones\nprovoquen aldarulls tant dins com fora del menjador i a vegades, fins i tot,\nactuacions violentes, en especial a l’entrada o sortida, fet que distorsiona la\ntranquil·litat i la pau de les persones que es troben al seu voltant, tant del veïnat\ncom de les mateixes persones que porten aquest menjador.\nFa avinent que les missioneres estan fent esforços i prenent mesures per evitar\naquesta situació conflictiva, però, tot i això, creuen que és important que el govern\nmunicipal faci gestions per oferir tot el suport necessari de reforç i per ajudar les\nmissioneres de Teresa de Calcula perquè puguin continuar desenvolupant la seva\nimportant tasca d’ajuda a les persones que ho necessiten amb tranquil·litat.\nLa Sra. Moraleda manifesta el vot a favor del seu grup, ja que opinen que, en\naquest cas, cal establir alguna petita mesura o correcció perquè l’acumulació de\npersones a l’espai públic i, fins i tot, la gestió de les cues d’espera i la gestió\ninterna sigui més eficient.\nPosa en valor que al Districte de Ciutat Vella hi ha una xarxa molt important\nd’entitats que, en aquests moments, estan fent suport a les persones amb risc de\nvulnerabilitat social i remarca que hi ha bastants recursos pel que fa a distribució\n\n2351\n\n\f2352\n\nGASETA MUNICIPAL DE BARCELONA\n\nNÚM. 17\n\nalimentària. En aquest sentit, considera que la Taula d’Alimentació els ajudarà a\nvisualitzar el mapa d’aquesta distribució, ja que tenen la impressió que hi ha una\nconcentració molt important de recursos a Ciutat Vella i que això, fins i tot en\nalgun moment, pot provocar alguna distorsió.\nConclou manifestant que totes les mesures que permetin una millor coordinació\namb l’entitat, i també el fet que es tingui en compte les recomanacions fetes per la\nsíndica, són benvingudes per part del seu grup,i creu que segur que el Districte de\nCiutat Vella trobarà la manera de poder contribuir a millorar-ne el funcionament.\nEl Sr. Gomà manifesta el seu desacord amb la proposició però afirma, però, que\ncomparteixen el suport a les missioneres de Teresa de Calcuta per la feina que\nestan fent. També creuen que cal situar aquest recurs en un marc de col·laboració\ni de coordinació més estreta amb l’Ajuntament de Barcelona a través, per exemple,\nde l’Acord ciutadà o de qualsevol altre espai que permeti no només solucionar les\nsituacions conflictives que es donen a l’espai públic, sinó també millorar les\nprestacions que aquest servei d’iniciativa social està oferint avui a la ciutat i al\nbarri del Raval.\nNo obstant això, destaca que no comparteixen en absolut l’aproximació que el\nPartit Popular té en relació amb els col·lectius més vulnerables de la ciutat, i molt\nmenys quan això llisca cap a situacions de conflictivitat a l’espai públic, ja que\naquesta aproximació és d’enduriment de l’ordenança contra les persones sense llar\ni contra les treballadores sexuals i, per tant, de solucions repressives i policials\ncontra els col·lectius més vulnerables. També opina que un partit polític que ha\nretallat 26.000 milions d’euros en temes socials i n’ha donat 60.000 per ajudar\ndirectament els bancs no pot aixecar cap mena de bandera social.\nEl Sr. Laporta expressa l’abstenció del seu grup, ja que, en primer lloc, tenen\ndubtes raonables que hagi de ser l’Ajuntament de Barcelona qui coordini els\nproblemes derivats de les aglomeracions d’aquest menjador social,que ja han\nprovocat les queixes del veïnat i dels comerciants de la zona, i, en segon lloc,\nperquè el govern del Partit Popular, que està portant a una situació d’asfíxia fiscal\nCatalunya,cau en una greu contradicció. Amb tot, afirma que comparteixen que, en\nla mesura del possible, s’han d’establir unes línies de col·laboració entre\nl’Ajuntament de Barcelona i les entitats que ajuden les persones que ho\nnecessiten. Per acabar, pensen que, fins que no tinguin una política social d’Estat\npròpia i amb una dotació decent, cal ajudar a qui ajuda.\nLa Sra. Fandos manifesta el vot a favor del seu grup, perquè un dels objectius\nprioritaris del govern municipal és garantir la cobertura de les necessitats\nalimentàries de les persones vulnerables, amb pocs o cap ingrés,de la ciutat.\nConstata que la ciutat té molts tipus de recursos per cobrir la demanda d’aliments\nde la ciutat,tant de titularitat municipal com gestionats per entitats i, per tant, hi\nha un ampli ventall de tipologies diferents de distribució d’aquests recursos.\nCoincideix amb la Sra. Moraleda que una de les primeres iniciatives del mapa de\ndistribució d’aliments de la ciutat, que ja està gairebé enllestit, serà precisament\nvisualitzar aquesta pluralitat de recursos de la ciutat i les diferents tipologies, cosa\nque els permetrà treballar de manera conjunta amb les entitats per fer un model\nde distribució alimentària de la ciutat, que inclogui diferents recursos, perfils i\nmaneres d’accedir a aquests recursos, amb la finalitat de garantir que s’arriba a\ntotes les persones i a totes les famílies, així com també que es té present la\ndignificació de la persona que accedeix a aquests recursos i l’optimització de la\ntasca d’organització territorial per aconseguir una major eficiència.\nPel que fa a aquest menjador, posa en valor que fa una feina encomiable, oferint\nàpats diaris a uns centenars de persones, però diu que es tracta d’un recurs de\nbaixa intensitat, perquè no es demana cap requisit per accedir-hi i, en aquest\nsentit, explica que el tipus de persones que hi van són les que no volen anar a\naltres recursos, on se’ls demana més exigència. Fa saber que no tenen cap\nsubvenció de l’Ajuntament de Barcelona perquè no la demanen, però assegura que\ntenen relació amb l’Àrea de Qualitat de Vida, Igualtat, Joventut i Esports i, en\naquest sentit, concreta que hi ha un circuit de coordinació entre la responsable del\nmenjador i un treballador social del Servei d’Inserció Social (SIS) per fer el\nseguiment dels casos que els preocupen especialment pel seu nivell de\nvulnerabilitat.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nAdmet que aquest menjador crea unes dificultats al Districte de Ciutat Vella i\ninforma que la Guàrdia Urbana està intervenint diàriament i que les missioneres de\nCalcuta, conjuntament amb el Districte i amb el SIS, han fet algunes millores per\nevitar les situacions conflictives com són, per exemple:l’avançament de l’horari\nd’obertura de les portes a dos quarts de deu del matí;també s’han repartit els\ntorns d’entrada i sortida dels mateixos, espaiant-los en el temps a fi i efecte que\nno hi hagi aglomeració i s’ha identificat el personal voluntari que regula les cues; i,\nfinalment, s’està fent un treball intern amb les persones usuàries amb\nl’establiment de tot un seguit de normes. Conclou dient que estan fent aquesta\ntasca de coordinació i de suport, i assegura que la continuaran fent.\nLa Sra. Martín dóna les gràcies pel suport que ha rebut del PSC i de CiU i també\nper l’abstenció del UpB, tot i que no comparteix alguns dels comentaris que ha fet\nel Sr. Laporta. Manifesta, però, que no comprèn el discurs del Sr. Gomà i lamenta\nla seva negativa, ja que ella en cap moment ha parlat d’una actuació policial, sinó\nque ha tocat el tema des d’un punt de vista absolutament social per millorar tant\nl’atenció a aquestes persones com la bona sintonia entre totes les persones que hi\nacudeixen i, en aquest sentit,opina que si hi ha alguna persona que té alguna\nproblemàtica, s’ha de posar tot el suport necessari perquè se la pugui atendre\nadequadament.\nEl Sr. Gomà li replica que la seva reflexió anava en el sentit que les polítiques\ndel PP estan agredint les condicions materials de les persones més vulnerables. Li\nretreu que una persona nouvinguda i malalta, abans tenia dret a l’atenció sanitària\ni ara no en té; que una persona amb dependència, abans tenia dret a un conjunt\nde serveis i prestacions i ara no en té; que una persona jove, abans tenia dret a\nuna renda bàsica d’emancipació i ara no en té; i que una persona sense llar si una\nnit dorm en un banc del Raval, pot ser multada amb una quantitat de fins a 500\neuros. Afirma que és per tot això que li sembla contradictori el que proposa ara la\nSra. Martín. Considera que si el PP vol rectificar i fer polítiques de suport a\naquestes persones, ho tenen molt fàcil, ja que només cal que modifiquin\nl’Ordenança de civisme, recuperin la renda bàsica d’emancipació, tornin a restablir\nla universalitat de l’atenció sanitària i els drets de la dependència. Conclou dient\nque també li sembla molt bé el que fa el govern municipal en relació amb les\nmissioneres de Calcuta, per la qual cosa opina que aquesta proposició és\nabsolutament gratuïta.\nEl Sr. Laporta manifesta un canvi de posicionament del seu grup i ara vota a\nfavor de la proposició, atès que l’Ajuntament de Barcelona ja està col·laborant amb\naquesta entitat i que el seu grup estava entre abstenir-se o votar a favor,així com\ntambé per la misericòrdia que ha tingut la Sra. Martín a l’hora d’analitzar la seva\nabstenció. No obstant això, manté les consideracions que ha fet anteriorment de\nno compartir la política social que està fent el PP, i insisteix en la qüestió que el\nGovern del PP està provocant una asfíxia financera a Catalunya que és del tot\nimpròpia i que és l’origen de les conseqüències que estan patint en el terreny dels\nserveis socials.\nLa Sra. Martín dóna les gràcies al Sr. Laporta per aquesta reconsideració de vot.\nLamenta els plantejaments del Sr. Gomà que considera totalment erronis i que\nevidentment no comparteix. Pensa que l’Església fa un paper importantíssim i creu\nque ara s’atenen moltes més persones que abans. Per acabar, posa en relleu que,\namb la solidaritat que hi ha a Barcelona,s’està fent un enorme esforç per atendre\nl’augment de persones amb necessitats que hi ha actualment.\nLa Sra. Fandos expressa el vot favorable de CIU, la Sra. Moraleda expressa el\nvot favorable del PSC, la Sra. Martín expressa el vot favorable del PP, el Sr. Gomà\nexpressa l'abstenció d’ICV-EUiA i el Sr. Laporta expressa el vot favorable d’UpB.\nS'aprova.\nDel Grup Municipal ICV-EUiA:\n8. La Comissió de Qualitat de Vida, Igualtat, Joventut i Esports acorda instar el\nGovern municipal a que, mitjançant els representants municipals als òrgans de\ngovern de l'Hospital de Sant Pau, aquest hospital no implanti noves vies d'atenció\n\n2353\n\n\f2354\n\nGASETA MUNICIPAL DE BARCELONA\n\nNÚM. 17\n\nsanitària de pagament, pel que això suposa d'inequitat en l'accés d'un hospital\npúblic de la ciutat de Barcelona.\nLa Sra. Ribas presenta la proposició. Exposa que l’Hospital de Sant Pau està\ndividit en 3 fundacions: la MIA, la Fundació de Recerca i la Fundació de Gestió.\nConcreta que la proposició fa referència especialment a la Fundació de Gestió que\nés la que s’ocupa de gestionar les activitats sanitàries del centre hospitalari, en la\nqual la Generalitat de Catalunya té gairebé el domini total, encara que també hi ha\nuna presència testimonial tant de l’Ajuntament de Barcelona com de l’Arquebisbat.\nFa avinent que hi ha dubtes legals sobre si la jurisdicció que afecta aquesta\nFundació és pública o privada, cosa que es fa palesa en el fet que una sentència\njudicial recent ha anul·lat l’eliminació de la paga extraordinària o la reducció del\n5%dels treballadors que, en canvi, s’ha aplicat a altres treballadors públics.\nRemarca que el que demanen en aquesta proposició és que els representants\nmunicipals als òrgans de govern de la Fundació de Gestió de l’Hospital de Sant Pau\napostin políticament per la vocació pública de l’hospital, que els ha de portar a\nrebutjar tant les dobles llistes d’espera en funció de si qui paga és el CatSalut o és\nel pacient, així com també altres posicionaments d’aquest hospital com, per\nexemple, la negativa a practicar els avortaments dins la normativa vigent.\nLa Sra. Jaurrieta manifesta el vot a favor del seu grup i argumenta que basen el\nseu posicionament en l’article 23 de l’Estatut d’autonomia diu que totes les\npersones tenen dret a accedir en condicions d’igualtat i gratuïtat als serveis\nsanitaris de responsabilitat pública. Constata que l’Hospital de Sant Pau té un\nproblema greu de finançament i creu que el fet que no s’hagi resolt el tema\nestructural d’ingressos respecte a la despesa que representa la seva activitat\nquotidiana, més les retallades d’un 10% del seu pressupost, ha provocat que\ns’hagin incrementat en un 43% les llistes d’espera per entrar en quiròfan i en un\n36% el temps d’espera per a les consultes. Opinen, però, que la manera de\nresoldre aquesta problemàtica causada per un menor finançament no passa per\ncedir els espais públics, que estiguin tancats o no tinguin ús d’atenció sanitària\npública, a l’atenció sanitària privada, sinó que creuen que la solució passa per\nresoldre el problema estructural de la sanitat, en general.\nRecorda que Catalunya és una de les comunitats autònomes espanyoles que\ndestinen una despesa a la sanitat pública per habitant més baixa i que està molt\nper sota de la mitjana del conjunt de l’Estat espanyol i de la Unió Europea, dades\nque, segons la seva opinió, els hauria de fer reflexionar. També considera que han\nd’augmentar els ingressos que rep aquest hospital per poder resoldre aquest\ndesequilibri estructural,que s’arrossega des de fa molt de temps, i també han de\nprestigiar els seus professionals, que han quedat molt tocats en aquests últims\ntemps.\nLa Sra. Pajares expressa el vot en contra del seu grup, ja que pensen que, en\naquests moments, l’Hospital de Sant Pau té problemes molt més greus per\nresoldre que entrar en un debat a partir de notícies aparegudes en la premsa i, per\ntant, opinen que és un debat que va molt més enllà del posicionament de\nl’Ajuntament de Barcelona en el Patronat i de la vocació pública, que està\nconvençuda que té l’Hospital de Sant Pau.\nManifesta que li sorprèn que la proposició posi: «que aquest hospital no implanti\nnoves vies d’atenció sanitària de pagament pel que això suposa d’inequitable en\nl’accés dins d’un hospital públic de la ciutat de Barcelona»,quan el grup de la Sra.\nRibas ha governat a Catalunya durant vuit anys, i aquesta pràctica s’ha fet sense\ncap mena de problema, per exemple, a l’Hospital Clínic, i pensa que, si en aquell\nmoment no hi estaven d’acord, ho podien haver resolt aleshores. Per acabar,\nrecorda que quan governaven els grups de la Sra. Jaurrieta i de la Sra. Ribas ja es\nva fer un reversió per deixar les finances d’aquest hospital a zero i les alerta que,\nmoltes vegades, la vocació pública no és sinònim d’eficàcia en la gestió.\nEl Sr. Laporta expressa el vot en contra del seu grup i lamenta que no s’hagi\narribat a un acord transaccional amb la proposta que els va fer arribar el govern\nmunicipal i que el seu grup compartia. Confien que el fet que s’implantin eventuals\nnoves vies d’atenció sanitària de pagament no vagi en detriment de la pèrdua\nd’equitat en l’accés als serveis públics. Pensa que, en tot cas, el que podria succeir,\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nés que aquestes vies de pagament a hospitals concertats perjudiquessin interessos\nd’hospitals privats.\nAfirma que tots són coneixedors de la delicada situació financera, en què es\ntroba la Fundació de Gestió Sanitària de l’Hospital de Sant Pau, en un entorn\njudicialitzat, amb un desequilibri econòmic que arrossega des de fa anys; amb\ntot,destaca que aquest hospital compta amb un personal de primera categoria,\namb una vàlua professional contrastada i també disposa d’una alta tecnologia. Per\ntot això, pensen que aquesta iniciativa pot ajudar les seves finances i, més enllà\ndel fet que el seu grup és un ferm defensor del model de sanitat pública de\nCatalunya, vol que quedi ben clar que el seu posicionament no és a favor de la\nprivatització de l’Hospital de Sant Pau, sinó de buscar unes vies perquè aquest\nhospital tingui un ajut en el seu malmès finançament.\nLa Sra. Iniesta expressa el vot en contra del seu grup. Manifesta el compromís\ndel govern municipal de manera inequívoca per garantir l’equitat en l’accés dels\nserveis sanitaris públics de la ciutat, cosa que defensen i defensaran sempre en els\nòrgans de govern, en què participa l’Ajuntament de Barcelona.\nCelebren que tots consideren que l’Hospital de Sant Pau és un dels hospitals\npúblics de la ciutat, ja que el govern municipal així ho ha defensat en les\nnombroses reunions ordinàries i extraordinàries que han tingut amb els\nrepresentants de Salut, amb els representants d’Economia i amb la Presidència de\nla Generalitat de Catalunya. Constata que, malgrat el greu problema de\nfinançament al país, el pla de viabilitat del centre conclou que s’ha de sol·licitar\nl’increment de la contractació anual pública per part del CatSalut, cosa que\nsignifica un augment del finançament públic.\nInforma que el govern municipal va demanar una esmena transaccional, tenint\nen compte el context, en què es troba actualment l’hospital,ja que s’ha sol·licitat la\ntutela jurídica per part del Protectorat de Fundacions. Comunica que van demanar\nposposar aquesta proposició fins que es resolgui si és la jurisdicció aplicable a\naquest hospital és la privada o la pública, i reitera la demanda que es posposi.\nMatisa que les visites a les quals fan esment ni estaven en llista d’espera, ni\nsol·licitaven cap prestació de la cartera de serveis, ni es solapaven amb l’horari\npúblic ni amb cap dispositiu. Finalment, expressa que l’únic que volen es poder-hi\nfer un debat serè.\nLa Sra. Ribas respon al Sr. Laporta que no hi va haver possibilitat d’arribar a un\nacord, perquè la posició era molt clara i no hi havia un punt de trobada ni pel que\nfa a retirar la proposició ni quant a la proposta d’esmena transaccional; no obstant\naixò, agraeixen els esforços que hi va fer el govern municipal. Estan d’acord que la\nsituació judicialitzada de l’Hospital de Sant Pau dificulta enormement la seva\ngovernabilitat, però els sembla que encara la dificulta molt més l’infrafinançament,\nal qual el Govern de la Generalitat ha sotmès històricament aquest hospital.\nDe fet, fa saber que l’únic moment, en què es va resoldre aquest\ninfrafinançament va ser amb el contracte-programa que va aplicar la consellera\nGeli entre el 2004 i el 2010. No entenen el motiu pel qual, el 2011, el Govern de la\nGeneralitat va, per exemple, impedir la tramitació d’un ERO per la seva inactuació\ni, en canvi, ho van solucionar cessant el gerent, mentre que el 2012la nova\nDirecció ha obtingut exactament els mateixos resultats.\nAfirma que hi ha diverses maneres de permetre la utilització privada d’un centre\npúblic com, per exemple, oferir serveis de pagament a aquells que no estan\ninclosos en el catàleg de serveis del CatSalut, però el que consideren que és un\ncircuit pervers és que el mateix Departament de Salut que retalla el sistema\nsanitari públic, reduint l’aportació un 10% aquest any, vulgui rendibilitzar les\nplantes amb llits i el quiròfans que es tanquen degut a aquesta reducció de\nl’aportació, fent pagar als mateixos pacients que no poden ser atesos a causa\nd’aquesta reducció. Sol·licita que el govern municipal denunciï aquesta perversió i\ndefensi davant el Departament de Salut la vocació pública de l’Hospital de Sant\nPau, tot i que són conscients que no se’n sortirà, però, si més no, el govern\nmunicipal conservarà la dignitat davant la ciutadania de Barcelona.\nPer acabar, agraeix al PSC el seu vot a favor i lamenta el vot contrari de la resta\nde grups, tot i que afirma que aquest vot contrari no li sorprèn, ja que defensen\nmodels molt diferents de sanitat pública a Catalunya.\n\n2355\n\n\f2356\n\nGASETA MUNICIPAL DE BARCELONA\n\nNÚM. 17\n\nLa Sra. Jaurrieta mostra el seu desacord amb l’última frase que ha dit la Sra.\nPajares sobre que la vocació pública no és sinònim de bona gestió. En aquest\nsentit, constata que, el 2003, quan va arribar el govern d’entesa catalana a la\nGeneralitat de Catalunya, el deute acumulat estructural de l’Hospital de Sant Pau\nera de 65 milions d’euros i que el 2007, amb el pla d’empresa, es va reduir a 17\nmilions, cosa que demostra que amb una mateixa gestió resulta que les xifres\nvarien molt i que, per tant, això depèn de les intencions polítiques. Comenta que\ndel 2003 al 2011 l’aportació a aquest hospital va augmentar consecutivament i\nmolt per sobre de la mitjana d’ingressos que rebien altres hospitals, ja que se\nsabia que hi havia un dèficit estructural del seu finançament, mentre s’exclama\nque en els últims dos anys això no ha estat així, ja que els recursos destinats a\naquests hospital han anat minvant.\nPer acabar,diu que si volen plantejar debats polítics, que els plantegin, però que\nno utilitzin les xifres econòmiques, ja que, al cap dels anys i quan es van reduint\nels diners per a la sanitat pública, òbviament les llistes d’espera no fan més que\naugmentar.\nLa Sra. Pajares reitera que allò que és públic no és sinònim d’eficàcia en la\ngestió. En aquest sentit, constata que tot i les injeccions que s’han estat fent en\naquest hospital, continua tenint un dèficit molt important.\nEl Sr. Laporta insisteix que el seu grup defensa el model de sanitat pública de\nCatalunya, que és d’excel·lència i que, en aquest cas, s’ha d’adaptar a la situació\nexcepcional que viu el país i també aquest hospital. Concreta que les noves vies\nd’atenció sanitària de pagament han d’estar tutelades per uns mecanismes\nd’avaluació i de control per part de l’Administració pública i,per tant, el que\ndemanen és que es confiï en l’Administració sanitària que,en les darreres tres\ndècades,ha demostrat que sap fer la feina. Per acabar, reitera que no estan\nplantejant ni estan defensant la privatització de l’Hospital de Sant Pau, sinó que\nestan intentant optimitzar l’ús d’una sèrie de recursos que té l’hospital per millorar\nel seu malmès finançament.\nLa Sra. Iniesta creu que el govern municipal anterior va fer una aposta clara per\nl’Hospital de Sant Pau, tant amb el contracte-programa com amb l’hospital nou,\nperò puntualitza que els van demanar que posposessin aquesta proposició perquè\ncreuen que s’ha de resoldre primer la naturalesa jurídica de l’hospital. Destaca que\nel govern municipal ha treballat intensament perquè realment hi hagi una defensa\nd’un major pressupost públic i assegura que el govern municipal no està a favor de\nla privatització d’aquest hospital. Per acabar, afirma que tots els grups polítics\ntenen la porta oberta de la Delegació de Salut per disposar sempre d’una\ninformació transparent, i també manifesta que el govern municipal defensa\nl’equitat en l’accés als serveis sanitaris.\nLa Sra. Iniesta expressa el vot contrari de CIU, la Sra. Jaurrieta expressa el vot\nfavorable del PSC, la Sra. Pajares expressa el vot contrari del PP, la Sra. Ribas\nexpressa el vot favorable d’ICV-EUiA i el Sr. Laporta expressa el vot contrari\nd’UpB. Es rebutja.\nDel Grup Municipal UpB:\n9. La Comissió de Qualitat de Vida, Igualtat, Joventut i Esports acorda donar\ncompliment al compromís adquirit amb l'Associació de Veïns i Veïnes de l'Esquerra\nde l'Eixample i destinar l'espai que el complex comercial les Arenes ha cedit a\nl'Ajuntament de Barcelona a un equipament juvenil.\nEl Sr. Laporta presenta la proposició. Recorda que, en el mandat 2004-2007,\nl’Ajuntament de Barcelona va arribar a un acord amb la constructora del complex\nde les Arenes perquè cedissin 200 m2 del centre per a ús públic i que el Districte\nde l’Eixample va arribar a un acord amb les associacions de veïns i veïnes de\nl’Esquerra de l’Eixample per destinar aquest espai a un equipament juvenil.\nLa Sra. Jaurrieta manifesta el vot a favor del seu grup, ja que creuen que el\nDistricte de l’Eixample, que és el que té més població de tota la ciutat, està\ninfradotat d’equipaments juvenils i perquè consideren que s’han de respectar els\ncompromisos adquirits,atesa la realitat d’aquest districte. Opinen que cal fer de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nnou el calendari, el pressupost i les prioritats del pla d’equipaments juvenils.\nAfegeix que, mentre aquest nou pla no existeixi, el seu grup es guiarà pel pla\nd’equipaments vigent i donarà suport a totes les iniciatives que provenen dels\nacords prèviament adquirits.\nLa Sra. Pajares expressa l’abstenció del seu grup, ja que tot i que entenen que\nva ser una petició del Districte de l’Eixample, no quedava clar el tipus\nd’equipament que volien per al barri. Recorda que el seu grup sempre ha estat\ncontrari al Pla d’equipaments 2008-2015, que es va aprovar el maig del 2008, ja\nque considerava que hi ha una gran inversió, a més, d’una complexitat en els\nequipaments que es volien construir. Afirma que han defensat sempre un altre\nmodel d’equipaments juvenils per a la ciutat adaptat a les necessitats del jovent,\nperò també adaptant-lo al context econòmic del moment, per la qual cosa han\nsol·licitat, en moltes ocasions, el replantejament del Pla d’equipaments juvenils.\nCreuen que no és tan sols un tema de voluntat política, sinó també de recursos\neconòmics, que en aquest moment no són il·limitats, cosa que han de tenir en\ncompte per posar un límit a la despesa.\nTambé pensen que hi ha diverses modalitats d’equipaments que es podrien\nconstruir en aquest espai de les Arenes i demanen al govern municipal que cerqui\nun ús a l’espai més d’acord amb les necessitats dels veïns i de les veïnes i que es\nvalori la possibilitat de destinar-lo a activitats, per exemple, creatives, i destinades\na totes les franges de població.\nLa Sra. Sanz expressa el vot a favor del seu grup. Creuen que aquesta\nproposició evidencia la necessitat d’activar el pla d’equipaments juvenils de la\nciutat. Fa saber que han parlat a bastament amb el regidor de Joventut, el qual\ns’ha compromès personalment, en diferents ocasions, a convocar una reunió per\nprioritzar entre els diferents grups municipals, el Consell de la Joventut de\nBarcelona, els diferents actors i també els districtes, una proposta que els permeti\ndissenyar un nou camí per aconseguir acabar tot un seguit d’equipaments juvenils,\nque són necessaris i alguns dels quals ja són urgents.\nConstata que, des del 2011,el Pla d’equipaments està mort, ja que amb l’excusa\nque s’estava fent un pla de joventut i que calia fer aquesta priorització i un\ncalendari, fa dos anys que el govern municipal no inverteix cap euro en\nequipaments juvenils ala ciutat. Destaca que no han tingut cap espai per parlar-ne\ni opina que és urgent tenir-lo. S’exclama que després del pacte entre el govern\nmunicipal i el PPC tampoc s’ha destinat cap euro del primer paquet de 103 milions\nd’euros a equipaments juvenils i es queixa que, a més, encara no saben què\npassarà amb els 93 milions d’euros restants. Opina que tampoc hi ha voluntat\npolítica de definir uns equipaments juvenils per a la ciutat en els plans d’actuació\nde districte, en què hi ha l’horitzó del 2015.\nSol·licita al govern municipal que convoqui aquesta reunió per parlar del pla\nd’equipaments juvenils i en la qual puguin definir, d’una vegada per totes,\naquestes prioritats i els equipaments que són més urgents i que, després, el\ngovern municipal es comprometi a invertir els diners que calgui per donar a la\nciutat de Barcelona els equipaments juvenils que siguin necessaris.\nPensen que és indiscutible que al Districte de l’Eixample, tant a la part esquerra\ncom a la dreta, és necessari un equipament juvenil de referència, i concreta que la\nproposta principal és que sigui l’espai jove. Recorda que, en el Pla d’equipaments,\naquest espai jove havia d’anar ubicat a l’equipament de la Model i, per tant, indica\nque la proposta de les Arenes va ser feta a posteriori pel Districte, quan la previsió\nde l’equipament de la Model ja s’intuïa que anava amb retard.\nConclou reiterant que els convoquin a una reunió perquè puguin prioritzar\nconjuntament i, sobretot, demana que hi hagi el compromís del govern municipal\namb aquesta inversió.\nLa Sra. Vila excusa l’absència del regidor de Joventut, ja que, com que també és\nregidor de Comerç, avui tenia una altra responsabilitat que havia d’atendre.\nAgraeix els comentaris que s’han fet perquè van en la línia també dels\nplantejaments que fa el govern municipal i, sobretot,perquè veuen que hi ha una\nvoluntat d’asseure’s i abordar aquestes prioritats i els punts de vista diferents que\nsegurament tenen cada un dels grups.\n\n2357\n\n\f2358\n\nGASETA MUNICIPAL DE BARCELONA\n\nNÚM. 17\n\nManifesta el vot a favor del seu grup. Destaca que el govern municipal actual es\nva fer seu el Pla d’equipaments vigent i que això continua sent així. Afirma que\ntambé comparteixen els objectius d’aquest Pla i pensen que evidentment ha de ser\nel millor instrument a partir del qual es creï la Xarxa d’Equipaments Juvenils de la\nciutat de Barcelona. Assegura que la voluntat del govern municipal és continuar\nfent esforços, conjuntament amb el Districte de l’Eixample, per posar en marxa\naquest equipament que s’havia marcat com a prioritari. Destaca també que no es\ntanquen cap porta a explorar possibles nous emplaçaments als districtes per ubicar\naquests equipaments juvenils. Concreta que, en el cas de l’Eixample per les\ndimensions del districte i la població que té, és important que siguin creatius i\ncapaços d’aprofitar totes les oportunitats.\nAssegura que es constituirà el grup de treball, en el qual tots els grups podran\nfer arribar al govern municipal les propostes de prioritzacions. Fa palès que,\nmentrestant, el Pla d’equipaments és ben vigent com ho demostra el fet que van\ninaugurar el Punt d’Informació Jove de l’Eixample. Conclou dient que el govern\nmunicipal considera que l’espai que es crearà serà molt oportú, molt eficient i\ntambé molt conciliador perquè aquest pla d’equipaments pugui tirar endavant,\ntenint en compte la situació actual i el jovent de la ciutat.\nEl Sr. Laporta agraeix el posicionament favorable del PSC, d’ICV-EiA i de CiU.\nMatisa que la població del Districte de l’Eixample és de 267.534 persones, de les\nquals 22.800 són joves. En aquest sentit, diu que la falta d’equipaments públics en\nfuncionament és evident, ja que la Casa Groga resta tancada, excepte dissabtes i\ndiumenges, que és quan l’Esplai Xirocfa les activitats de l’esplai. Conclou\nmanifestant que estan expectants per participar en la reunió per desenvolupar el\npla d’equipaments juvenils, i celebra l’aprovació d’aquesta proposició, tot i que\nrespecta l’abstenció del PPC.\nLa Sra. Vila expressa el vot favorable de CIU, la Sra. Jaurrieta expressa el vot\nfavorable del PSC, la Sra. Pajares expressa l'abstenció del PP, la Sra. Sanz\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova.\nb) Proposicions amb contingut de Declaració institucional\nc) Precs\nDel Grup Municipal PP:\n10. La Comissió de Qualitat de Vida, Igualtat, Joventut i Esports acorda: que el\nGovern municipal insti a la Generalitat de Catalunya a no retallar ni demorar més\nels pagaments de les subvencions, ajuts i factures a les entitats del tercer sector\nsocial, per tal que puguin seguir prestant amb continuïtat les atencions a les\npersones més desfavorides.\nLa Sra. Martín formula el prec. Exposa que el crit d’alerta fet per les entitats\nsocials de Barcelona i de la resta de Catalunya s’ha fet sentir una vegada més amb\nla denúncia d’un deute de més de 435 milions d’euros per part de la Generalitat de\nCatalunya, que recau sobre la precària situació de les entitats del Tercer Sector.\nAfirma que, en l’actual context d’emergència social i econòmica, els únics que\nestan responent davant les persones més vulnerables són els Serveis Socials\nbàsics, les entitats i els seus professionals, i que són els ciutadans i les ciutadanes\nque, aplicant el sentit comú i la lògica del compromís social, estan aguantant\nl’embranzida a Catalunya. En aquest sentit, diu que aquesta situació, que\ns’arrossega des de fa temps, està suposant l’enfonsament progressiu del Tercer\nSector que atén més d’un milió de catalans amb necessitats bàsiques, ja que està\nprovocant ERO i tancament d’empreses, situació que ja va ser anunciada tant per\nla Taula del Tercer Sector com per diferents informes independents.\nFa saber que les entitats denuncien públicament, a través dels mitjans de\ncomunicació, que malgrat l’arribada del Fons de liquiditat autonòmic, el Govern de\nla Generalitat no està efectuant els pagaments compromesos a les entitats i a la\nresta de proveïdors de serveis socials, i concreta que dels 435 milions d’euros, 280\ncorresponen només al Departament de Benestar i Família.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nLa Sra. Fandos li accepta el prec. No obstant això, retreu a la Sra. Martín que\npensi que la Generalitat de Catalunya no paga perquè no vol, quan la realitat és\nque no paga perquè li deuen diners i, en aquest sentit, puntualitza que l’Estat\nespanyol deu a Catalunya 1.689 milions d’euros, dels quals ara els han dit que els\nen pagaran 850, quan el dèficit fiscal de Catalunya se situa en 16.409 milions\nd’euros. Demana a la Sra. Martín que reclami al Govern de l’Estat espanyol, que\ngoverna el seu grup, que pagui a la Generalitat de Catalunya, ja que si\nl’Administració de l’Estat paga a la Generalitat de Catalunya, està convençuda que\nla Generalitat de Catalunya pagarà de seguida al Tercer Sector.\nLa Sra. Martín agraeix l’acceptació del prec, ja que és de sentit comú i de lògica\nel que demanen. Li replica que el Govern de l’Estat espanyol va enviar a la\nGeneralitat de Catalunya, a través del Fons de liquiditat, 5.023 milions d’euros el\n2012 i 9.073 milions d’euros el 2013 i, en aquest sentit, s’exclama que la\nGeneralitat de Catalunya ha distribuït aquests diners, donant preferència a temes\ncom, per exemple, els identitaris per damunt de les necessitats socials.\nLa Sra. Fandos li replica que no digui coses que no són. Afirma que el que ha\npermès l’Estat espanyol és que la Generalitat de Catalunya s’endeuti més i aquesta\nno és una manera d’ajudar, sinó que ho és d’enfonsar encara més. Reitera que el\nque ha de fer l’Estat espanyol és pagar a Catalunya els 1.689 milions d’euros que li\ndeu. Assegura que la Generalitat de Catalunya ha prioritzat a l’hora de pagar\nnòmines, de pagar metges i mestres, de pagar sanitat i també de pagar al Tercer\nSector, ja que si bé no van pagar el mes de juliol, els altres mesos s’està\npagant,tot i que amb retard, i afirma que el govern municipal és el primer que ho\ndemana, ja que els ho estan reclamant les entitats.\nEs dóna per tractat.\nDel Grup Municipal ICV-EUiA:\n11. Que el Govern municipal reactivi l'Observatori de Drets Humans de\nBarcelona.\nEl Sr. Gomà formula el prec. Exposa que en el mandat passat, a través de la\nRegidoria de Drets Civils, es va crear l’Observatori dels Drets Humans de\nBarcelona, que té la missió fonamental d’observar periòdicament la situació dels\ndrets humans a la ciutat, amb la voluntat d’enfortir el posicionament de Barcelona\ncom a ciutat referent en el respecte als drets humans.\nExplica que, en aquell moment, es va establir que cada any hi hauria un\ninforme, ja fos general o específic i, en aquest sentit, concreta que el 2010 es va\nfer públic el primer informe general i es va crear una xarxa amb una vintena\nd’entitats col·laboradores, que aportaven també la seva perspectiva d’observació\ndels drets humans, cosa que li conferia la categoria de projecte de ciutat. Es\nlamenta, però, que aquesta dinàmica s’ha estroncat amb el nou govern municipal,\nja que, fins i tot, l’últim informe elaborat sobre els drets humans de les persones\namb diversitat funcional no s’ha publicat.\nDóna a conèixer que es va fer una darrera reunió amb les entitats, les quals van\nvalorar positivament l’existència de l’Observatori. Per tant, consideren que no hi ha\ncap motiu perquè s’hagi estroncat aquesta dinàmica i volen que el govern\nmunicipal es comprometi a reprendre la dinàmica de l’Observatori perquè\nBarcelona continuï disposant d’aquest instrument.\nLa Sra. Vila li accepta el prec, tenint en compte que les funcions i els objectius\nde l’Observatori ja s’estan duent a terme i impulsant des de l’Oficina per la No\nDiscriminació. Comunica que des de la Regidoria de Dona i Drets Civils s’està\ntreballant per promocionar i fer encara més rellevant i útil la feina que es fa i els\nserveis que es presten des d’aquesta Oficina, en què també hi ha un vessant molt\nimportant de sensibilització i de coneixement sobre l’estat dels drets humans\nfonamentals a la ciutat.\nFa avinent que intenten anar millorant els mecanismes i els continguts, que fins\nara es vehiculaven a través de l’Observatori, per tal d’assolir els objectius\nd’eficàcia i d’eficiència en tot allò que és de l’Ajuntament de Barcelona i que té un\ncaràcter públic. Assenyala també que són conscients que és imprescindible el\n\n2359\n\n\f2360\n\nGASETA MUNICIPAL DE BARCELONA\n\nNÚM. 17\n\ncontacte permanent amb les entitats que treballen en diferents àmbits en la\ndefensa dels drets humans.\nConclou dient que, des de l’Oficina per la No Discriminació es continua treballant\nen aquesta línia, cosa que no treu, però, que no es plantegin també fer-ne millores\nper ser més eficients i tenir un coneixement més de primera mà de l’estat real\nd’aquests drets fonamentals a la ciutat.\nEl Sr. Gomà agraeix l’acceptació del prec. Aclareix que el que demanen amb\naquest prec és la reactivació de l’Observatori dels Drets Humans de Barcelona, que\nconsideren que no és substituïble ni és intercanviable per l’Oficina per la No\nDiscriminació ni per cap altre espai. Puntualitza que aquesta Oficina és un servei\nmunicipal que continua fent les seves funcions i que també és important i\nrellevant, però que no és l’Observatori dels Drets Humans de Barcelona. Per tant,\nconsideren que l’acceptació d’aquest prec implica el compromís del govern\nmunicipal a reactivar la dinàmica de treball amb la vintena d’entitats i amb el\ncompromís que hi haurà una observació periòdica, municipal i associativa dels\ndrets humans i que això produirà al final de cada any un informe que permeti\nobjectivar i avaluar l’evolució dels drets humans a la ciutat.\nLa Sra. Vila confirma que això és així. També posa en valor que val la pena\nveure l’impacte que pot tenir la feina feta amb totes les eines que tenen a la seva\ndisposició, ja bé siguin directament de titularitat o de gestió municipal, o ja bé\nsiguin espais creats amb la societat civil.\nEs dóna per tractat.\nDel Grup Municipal UpB:\n12. Que el Govern municipal destini una aportació extraordinària al Servei\nMunicipal d'Assistent Personal de l'Institut Municipal de Persones amb Discapacitat\nper tal de poder atendre les persones que actualment es troben en llista d'espera.\nEl Sr. Laporta formula el prec. Remarca que el servei d’assistent personal és un\nsuport necessari perquè persones amb discapacitat puguin dur a terme les seves\nactivitats quotidianes i, en aquest sentit, s’exclama que la partida pressupostària\ndisponible per oferir aquest servei no és suficient per atendre tota la demanda, ja\nque actualment hi ha unes deu persones en llista d’espera.\nEl Sr. Gomà fa saber al Sr. Laporta que la regidora ha hagut de marxar i que li\nrespondrà el Sr. Miret.\nEl Sr. Miret no accepta el prec, ja que demana que s’ampliï el pressupost per a\nles persones que es troben en llista d’espera i des de l’IMD li han dit que no hi ha\ncap llista d’espera, sinó que hi ha 15 persones que hi podrien estar\ninteressades,amb les quals l’IMD està parlant perquè tinguin plena consciència de\nquè és el que comporta això, ja que també suposa renunciar a altres prestacions.\nConcreta que són 8 de grau 3 que tindrien un total de 174 hores més, i 7 persones\nde grau 2 que tindrien 161 hores més per persona,\nExplica que el 2011, tot i que estava reflectit en els pressupostos generals de\nl’Estat espanyol una aportació de 800.000 euros a través del Ministeri de Sanitat,\nPolítica Social i Igualtat, aquesta aportació no es va fer i l’han hagut de cobrir a\ntravés de l’IMD per un import d’uns 779.000 d’euros aproximadament, destinats\nadonar servei a 30 persones.\nConclou afirmant que, si realment faltessin diners, farien l’ampliació de\npressupost, però indica que, en aquest moment, tenen una plaça vacant, ja que\nencara estan parlant amb les15 persones interessades.\nEl Sr. Laporta lamenta que no li acceptin el prec, tot i que celebra que s’estigui a\nsobre d’aquesta qüestió. Amb tot, fa confiança en l’opinió dels experts quan diuen\nque no hi ha llista d’espera, malgrat que ell tenia una informació diferent.\nEl Sr. Miret reitera que les dades que té són les que li han passat des de l’IMD.\nEl Sr. Laporta demana que continuïn les converses amb les 15 persones.\nEl Sr. Miret ofereix al Sr. Laporta la possibilitat que el gerent de l’IMD el\nmantingui informat de manera particular.\nEl Sr. Laporta li agraeix i li accepta l’oferiment.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEl Sr. Miret diu que encarregaran al Sr. Lamiel que es mantingui en contacte\namb el Sr. Laporta per passar-li la informació.\nEs dóna per tractat.\n13. Que el Govern municipal expressi el seu suport al projecte \"sense sostre\",\nfaci seus els objectius del projecte i planifiqui l'obertura d'espais municipals que\ncomptin amb els equipaments i instal·lacions necessàries per poder-lo\ndesenvolupar plenament.\nEl Sr. Laporta formula el prec. Afirma que pitjor que ser pobre és no ser ningú i\nconstata que aquesta és la situació, en què es troben les persones sense sostre.\nInforma que hi ha hagut una transacció del text amb el govern municipal.\nLa Sra. Fandos li accepta la nova proposta de prec amb la qual hi estan\ntotalment d’acord.\nManifesta que per al govern municipal l’atenció integral a persones vulnerables\nés una prioritat, ja que pensen que, a una ciutat com Barcelona, cap persona\nhauria de dormir al carrer per no tenir un lloc on anar i, en aquest sentit, afegeix\nque aquestes persones normalment no només tenen el problema de no tenir un\nsostre, sinó que moltes vegades necessiten una atenció integral.\nAnuncia que properament obriran un nou equipament per a persones\nvulnerables,amb noranta places, gestionat per l’Hospital de Sant Joan de Déu.\nTambé posa en relleu que s’han incrementat les places de l’Operació Fred,en la\nqual,participen 27 entitats, a través de l’Acord ciutadà i de la Xarxa d’Atenció. Tot i\naixí, expressa que la voluntat de l’equip de govern és treballar, sempre que sigui\nfactible, totes les propostes que els arribin.\nLa Sra. Figuerola informa que al voltant del mes de novembre va fer una reunió\namb el responsable de persones vulnerables, amb el gerent del Districte de Sant\nAndreu i aquesta entitat, en la qual els van plantejar la idea d’obrir un equipament\non poguessin passar la nit dotze persones, i van quedar que, quan tinguessin el\nprojecte més avançat, s’hi posarien a treballar conjuntament amb els professionals\nmunicipals i els integrarien a la taula de les entitats que treballen amb persones\nque viuen al carrer.\nEl Sr. Laporta agraeix l’acceptació del prec. Aclareix que són persones que ni\ndemanen ni utilitzen l’ajuda que se’ls ofereix i que, per tant, ells mateixos se\nsenten que no són res. Per acabar, valora positivament totes les accions que\ns’estan fent en aquesta direcció.\nEs dóna per tractat amb el redactat següent:\nQue el Govern municipal estudiï el projecte \"sense sostre\", valorant els objectius\ndel projecte i la proposta d'obertura d'espais i instal·lacions necessàries per poder\ndesenvolupar l'atenció a persones sense sostre.\nd) Preguntes\nDel Grup Municipal PSC:\n14. Quina ha estat la demanda atesa i la demanda denegada, en nombres\nabsoluts, per part dels Centres de Serveis Socials de la ciutat durant l'any 2012, en\nrelació als ajuts econòmics d'inclusió.\nLa Sra. Díaz formula la pregunta. Argumenta que la fan perquè no els surten els\nnúmeros, ja que, d’una banda, el nombre d’ajuts econòmics d’inclusió ha estat de\n15.679 en valors absoluts, cosa que correspon aproximadament al 0,9% dels\n1.615.000habitants que té la ciutat, mentre que, de l’altra,la taxa d’atur de la\nciutat està al voltant del 12%.\nEl Sr. Miret insisteix que no hi cap demanda denegada i, en aquest sentit, afirma\nque faran una revisió dels criteris que actualment segueixen els professionals dels\nServeis Socials. Matisa que els ajuts a entitats han passat de 3 a 9 milions d’euros,\ncosa que significa que no solament treballa el bloc del corpus de Serveis Socials a\ntravés de l’Institut Municipal de Serveis Socials, sinó que també hi ha la xarxa\n\n2361\n\n\f2362\n\nGASETA MUNICIPAL DE BARCELONA\n\nNÚM. 17\n\nciutadana que treballa amb recursos propis i també amb recursos de l’Ajuntament\nde Barcelona.\nLa Sra. Díaz agraeix al Sr. Miret la revisió dels criteris, però afirma que no\nparlen del mateix. Puntualitza que el que volen saber és el nombre de persones\nque no hi tenen dret segons la legislació vigent i que van als centres de Serveis\nSocials. En aquest sentit, assegura que la demanda no està coberta al cent per\ncent, senzillament perquè és impossible, ja que s’han donat 52 PIRMI a la ciutat de\nBarcelona, quan hi ha 112.000 persones a l’atur, i quan sembla que les seves\ndades són que n’hi ha 4.700 sol·licituds denegades i 14.600 extingides. Diu que,\nen tot cas, s’ha cobert la demanda de totes les persones que complien uns criteris,\nperò constata que hi ha una llarga cua de persones que s’hi han quedat a les\nportes. Conclou dient que no li ha respost la pregunta.\nEl Sr. Miret insisteix que s’atenen totes les persones que tenen una necessitat,\nsegons els criteris establerts pels professionals dels Serveis Socials i, per tant, el\nque proposa és que aquests professionals revisin aquests criteris.\nEs dóna per tractada.\n15. És coneixedor el govern de la ciutat que s'hagi previst alguna modificació en\nla distribució de centres del Programa d'Atenció a la Salut Sexual i Reproductiva a\nla ciutat de Barcelona i d'una possible modificació de la cartera de serveis que\npresten aquests centres?\nLa Sra. Jaurrieta formula la pregunta. Afirma que aquest servei fa de pont entre\nl’atenció primària i l’atenció hospitalària, i remarca el criteri de descentralització i\nde diversitat. Argumenta que formulen aquesta pregunta, perquè els han arribat\ncomentaris sobre la possibilitat que aquest programa es modifiqui.\nLa Sra. Iniesta li respon que, quan van formular la pregunta, no tenia cap mena\nde coneixement d’una modificació de centres o de la cartera de serveis i que, per\naixò, ho va preguntar. Comunica que li han dit que s’està estudiant la possibilitat\nd’un nou punt d’atenció, que és el CAP Roger de Flor, on es prestaria l’assistència a\nles dones que actualment es visiten a la Sagrada Família i també una part de les\ndones que es visiten al CAP Manso. Conclou dient que des del Consorci els han\ninformat que la cartera de serveis no es modifica, sinó que s’amplia, passant de\nvint-i-nou a trenta punts territorials del Programa d'atenció a la salut sexual i\nreproductiva(PASSIR).\nLa Sra. Jaurrieta es congratula que això sigui així. Fa saber que avui s’ha\npublicat un informe referent a la salut del Raval, en què es diu que s’ha d’incidir en\nla salut sexual i reproductiva, sobretot,pel que fa als embarassos no desitjats i a\nles infeccions de transmissió sexual en aquest barri, ja que el Raval està a la cua\nen aquest tipus d’indicadors.\nLa Sra. Iniesta reitera que la resposta que ha donat és la informació que el\nConsorci Sanitari de Barcelona els ha fet arribar. Remarca que el govern municipal\ncreu fermament en la prevenció, tot i que admet que hi poden haver diferències en\ntemes de salut a la ciutat.\nEs dóna per tractada.\nDel Grup Municipal PP:\n16. Quines són les despeses de manteniment finançades per l'Ajuntament de\nBarcelona en els equipaments socials acabats i pendents de posada en\nfuncionament del Conveni d'Equipaments Socials 2005-2007 (residència Via\nFavència, residència Mas Sauró, CRAE Urrutia i CRAE Pujades) desglossades per\nconcepte i quin és el calendari de previsió de posada en funcionament dels\nesmentats equipaments?\nLa Sra. Martín formula la pregunta.\nLa Sra. Figuerola li respon que els CRAE d’Urrutia i de Pujades s’han obert\naquest primer trimestre i que estan funcionant amb normalitat. Informa que la\nresidència de gent gran de Via Favència i la residència per a persones amb\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ndiscapacitat de Mas Sauró estan acabades, però que encara no els han comunicat\nla data d’obertura.\nLa Sra. Martín li pregunta si s’ha llegit bé la pregunta.\nLa Sra. Figuerola li respon que l’Ajuntament de Barcelona no té cap despesa de\nmanteniment en aquests equipaments socials pendents de posada en\nfuncionament, ja que l’únic que fa és cedir els terrenys, on després construeix la\nGeneralitat de Catalunya, la qual també es fa càrrec del seu manteniment i de la\nseva gestió.\nLa Sra. Martín agraeix la resposta a la Sra. Figuerola i es congratula que, si més\nno, els dos CRAE estiguin ja funcionant. Comenta que han formulat aquesta\npregunta, perquè estan preocupats per la no posada en marxa d’uns equipaments,\nque estan acabats des del setembre del 2011, com són la residència per a la gent\ngran de Via Favència, que té capacitat per a cent places i en la qual es va fer una\ninversió d’11 milions d’euros, i la residència per a persones amb discapacitat del\nMas Sauró, que compta amb seixanta places i on es va fer una inversió de 6,6\nmilions, segons ha publicat La Vanguardia. Diu que a aquesta preocupació, cal\nafegir les despeses de manteniment d’un servei de vigilància adequat per garantirne la seguretat i, tot i que admet que el paga la Generalitat de Catalunya,\ns’exclama que es faci aquesta despesa en un moment, en què no hi ha recursos.\nLa Sra. Fandos li demana que l’Estat espanyol els passi els diners perquè la\nGeneralitat de Catalunya tingui la capacitat econòmica per posar en marxa aquests\nequipaments.\nEs dóna per tractada.\nDel Grup Municipal ICV-EUiA:\n17. Quins elements justifiquen i com explica el Govern municipal la decisió\nd'adjudicar el lot 3 de la gestió del servei d'habitatges d'inclusió amb suport\nsocioeducatiu a una entitat licitadora que realitza una oferta amb una baixa\neconòmica temerària?\nEl Sr. Gomà formula la pregunta. Exposa que, tot i que el límit de baixa\ntemerària es va situar en el 13,45%, set de les vuit entitats licitadores, fent un\nesforç, s’hi van ajustar, mentre que la vuitena va fer una oferta temerària posant\naquest límit al 17,72%. En aquest sentit, els va sorprendre que donessin la\nmàxima puntuació a l’empresa que va fer aquesta oferta temerària,ja que el\nmissatge que se’n desprèn és que si fas l’esforç per ajustar-te al marc que\nestableixen les bases tens un càstig, mentre que si fas una oferta temerària tens el\npremi d’obtenir la màxima puntuació. Tanmateix, diu que, com que amb baixa\ntemerària no es pot donar, el concurs es va declarar desert, però s’exclama que en\nun tràmit posterior se li va acabar adjudicant el contracte a l’empresa que havia fet\nl’oferta temerària. Conclou demanant una explicació pública del per què ha passat\naquesta situació.\nEl Sr. Miret li confirma que el percentatge de baixa de Prohabitatge va ser del\n17,72%. Dóna a conèixer que des de l’Assessoria Jurídica li han explicat que, quan\nes supera el percentatge establert als plecs, de presumpció de baixa\ndesproporcionada, no és que queda automàticament descartada l’empresa ni es\ndeclara el concurs desert, sinó que la normativa estableix que es requereixi\nl’empresa perquè demostri amb arguments que pot articular aquesta proposta a la\nbaixa. Fa saber que Prohabitatge, és una empresa del Tercer Sector especialitzada\nen l’àmbit dels habitatges d’inclusió, i que va argumentar, d’una banda, la no\nexistència de marge empresarial, en la mesura que es tracta d’una entitat sense\nànim de lucre, que manté una rigorosa política de tresoreria que li permet no\nimputar despeses financeres i, de l’altra, que participa en cooperatives de serveis\nfinancers, la qual cosa també abarateix molt el cost del finançament. Explica que,\na la vista d’aquest plantejament, es va fer una revisió de les despeses de\nfuncionament i de personal, i els tècnics van considerar que aquests punts per\nsobre del percentatge que s’establia en el plec es podien justificar i que, per tant,\naquest era el criteri raonable.\n\n2363\n\n\f2364\n\nGASETA MUNICIPAL DE BARCELONA\n\nNÚM. 17\n\nPer acabar, anuncia que,en el marc de la comissió que està creada a l’efecte,\naquests propers dies es formaran dos grups de treball: l’un, per treballar el tema\nde les baixes temeràries i, l’altre, per discutir sobre la ponderació dels judicis de\nvalor.\nEl Sr. Gomà discrepa, ja que legalment es poden establir trams de penalització a\nles ofertes que van més enllà de la baixa temerària, cosa que fa que\nimmediatament l’empresa no tingui el màxim de punts, sinó que els punts es van\nreduint quan l’empresa va superant trams més enllà del límit de la baixa\ntemerària, i comenta que, si això s’hagués fet així, aquesta baixa temerària\ns’hauria paralitzat. Amb tot, puntualitza que el que diu no té res a veure ni va en\ncontra de l’entitat guanyadora del concurs. Per acabar, opina que són elements de\nreflexió que es podran debatre en el grup de treball i ofereix el suport del seu grup\nperquè això sigui així.\nLa Sra. Fandos aclareix que tot aquest procés s’ha fet amb els informes positius\nde la Secretaria i de la Intervenció de l’Ajuntament de Barcelona.\nEs dóna per tractada.\ne) Seguiment Proposicions / Declaracions de Grup\nDel Grup Municipal PSC:\n18. Que s'informi de l'estat d'execució de la proposició aprovada a la Comissió\nde Qualitat de Vida, Igualtat, Joventut i Esports, de 19 de juny de 2012, amb el\ncontingut següent: La Comissió de Qualitat de Vida, Igualtat, Joventut i Esports\nacorda que l'Ajuntament de Barcelona busqui, conjuntament amb la Generalitat de\nCatalunya, la fórmula de finançament que permeti finalitzar la primera fase de les\nobres d'ampliació i millora de l'Hospital del Mar del Parc de Salut Mar, i es\ncomprometin a dur-les a terme dins el mandat 2012-2015, informant a aquesta\nComissió de les gestions realitzades i dels nous calendaris, abans de finalitzar\naquest any.\nLa Sra. Jaurrieta formula el seguiment de la proposició. Recorda que fa quasi un\nany que es va presentar i aprovar per unanimitat aquesta proposició i s’exclama\ndel retard i, per tant, volen saber l’ajust dels nous calendaris i les gestions que s’hi\nhan fet.\nLa Sra. Iniesta li contesta que el govern municipal pensa que és prioritari per a\nla ciutat acabar la fase 1 de les obres de l’Hospital del Mar i que així ho han\nmanifestat a la Comissió Mixta Generalitat de Catalunya-Ajuntament de Barcelona i\na la Comissió Permanent del Consorci. Respon que les gestions realitzades, tant en\nla Generalitat de Catalunya com en l’Ajuntament de Barcelona,han consistit a\ndonar a conèixer l’oportuna transferència de crèdit i, en aquest sentit, recorda que,\ntot i que ja s’han invertit 42 milions d’euros en les obres, cal una inversió de 25\nmilions d’euros per acabar-les. Explica que la Generalitat de Catalunya,com que no\nté el pressupost aprovat, va desestimar inicialment aquesta proposta, mentre que\nla resposta del Consorci va ser que està pendent d’un pla d’inversions, i afegeix\nque el fet que l’Ajuntament de Barcelona no compti amb un pressupost aprovat,\ndificulta poder dur a terme les noves inversions a la ciutat.\nConclou dient que la fase 1 de les obres és una aposta estratègica, tant per al\nDistricte de Ciutat Vella com pel de Sant Martí, i assegura que el govern municipal\ncontinuarà buscant les fórmules que permetin l’acabament d’aquestes obres.\nRecorda que es van iniciar el 2008 i que es van aturar el 2010, perquè es va\nprioritzar, una vegada iniciades aquestes obres, les de l’Hospital de Reus i les de\nl’Hospital de Manresa.\nLa Sra. Jaurrieta s’exclama que fa deu mesos de la proposició i que la Sra.\nIniesta no els n’ha explicat res més que les gestions fetes. Manifesta que l’és igual\nel moment, en què es van aturar les obres, ja que l’únic que li preocupa és que fa\ntres anys que continuen aturades. Remarca la importància d’aquest hospital per\ndonar cobertura sanitària als més de 300.000 habitants dels districtes de Ciutat\nVella i de Sant Martí, que tenen, ara per ara, les pitjors urgències de tota la ciutat,\nja que no estan condicionades per a la població existent. Per acabar, demana al\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ngovern municipal que avancin en aquest tema perquè el seu grup no pararà fins\nque les obres de l’Hospital del Mar del Parc de Salut Mar i les seves urgències\nsiguin una realitat.\nLa Sra. Iniesta li retreu que digui que l’és igual el moment, en què es van aturar\nles obres, perquè això va ser quan governava el grup de la Sra. Jaurrieta i després\nd’haver fet una despesa de 42 milions d’euros.\nEs dóna per tractada.\nDel Grup Municipal PP:\n19. Es requereix al Govern municipal que informi sobre les gestions realitzades i\nl'estat d'execució del prec següent, aprovat en la sessió de 15 de maig de 2012:\nInstar al Govern de la Generalitat a posar en marxa, de forma prioritària, el carnet\ndel cuidador que identifiqui a les persones cuidadores habituals dels pacients amb\nAlzheimer i altres demències, per tal que puguin acompanyar aquests pacients en\nl’accés als serveis sanitaris i la realització de proves complementàries, millorant\nl’atenció, l’accessibilitat i la confidencialitat d’atenció d’aquestes persones al\nsistema sanitari.\nLa Sra. Pajares formula el seguiment de la proposició. Argumenta que aquesta\nproposició és una iniciativa necessària, ja que a Barcelona hi ha al voltant d’unes\n110.000 persones cuidadores de persones malaltes i de persones grans. Opina que\nla targeta té un cost mínim i, en canvi, els beneficis que aporta són molt\nimportants tant per als malalts com per als familiars que els cuiden i també per als\nprofessionals sanitaris, perquè suposa un estalvi de costos i de temps,alhora que\nhumanitza l’assistència sanitària donada a aquestes persones. Recorda que, durant\nla presentació del prec, la Sra. Iniesta els va dir que hi hauria una experiència pilot\na Barcelona,mitjançant la targeta «Cuida’m». S’exclama, però, que a la pàgina\nweb del Departament de Salut aquesta experiència pilot no apareix i li’n demana\nexplicacions, així com també vol que, si en tenen més dades, els les facilitin.\nLa Sra. Iniesta respon que no sap el motiu pel qual no apareix aquesta\nexperiència pilot a aquesta pàgina web, però afirma que l’experiència s’estendrà\nconcretament al barri de l’Esquerra de l’Eixample en el primer semestre d’aquest\nany, i anuncia que al final se’n farà l’avaluació. Manifesta que van acceptar el\nprec,ja que són conscients de la importància dels cuidadors i de les cuidadores, tal\ncom es reflecteix en el PAM salut. Recorda que ja els van informar sobre la targeta\n«Cuida’m», que identifica els pacients fràgils i que ofereix moltes possibilitats, no\nnomés als malalts d’Alzheimer, sinó també a altres que requereixen un cuidador o\ncuidadora. Assenyala que el 2007 el govern municipal anterior ja va posar en\nmarxa la xarxa de famílies cuidadores i, en aquest sentit,hi ha molts elements que\npoden continuar. Afirma que les xarxes ja en tenen coneixement i anuncia que hi\nha prevista una presentació.\nLa Sra. Pajares expressa que el seu grup estarà amatent a la implantació de\nl’experiència pilot en aquesta zona de Barcelona, tot i que pensen que els resultats\nseran positius i, per tant, anuncia que, quan en tinguin els resultats, demanaran\nque s’implanti a tot Barcelona.\nLa Sra. Iniesta matisa que han escollit el barri de l’Esquerra de l’Eixample,\nperquè és una de les zones de la ciutat,on hi ha més gent gran.\nEs dóna per tractada.\nDel Grup Municipal ICV-EUiA:\n20. Que el Govern municipal executi la proposició aprovada a la sessió de 5 de\nmarç de 2013 d'aquesta Comissió amb la redacció següent: La Comissió de\nQualitat de Vida, Igualtat, Joventut i Esports acorda instar el Govern municipal a:\npresentar a la propera sessió d'aquesta comissió un informe que inclogui la\njustificació de l'estat d'inversió de l'Equipament Infantil-Centre Obert Tronada a\nCan Peguera, així com un calendari d'execució i posada en funcionament en aquest\nmandat (2011-2015) i, si escau, del Casal Infantil del Turó de la Peira.\n\n2365\n\n\f2366\n\nGASETA MUNICIPAL DE BARCELONA\n\nNÚM. 17\n\nLa Sra. Sanz formula el seguiment de la proposició. Pregunta el motiu pel qual\nno han donat compliment a aquesta proposició i es qüestiona si realment el govern\nmunicipal vol o no dur a terme aquest projecte i, per tant, si vol o no dignificar\naquest espai.\nLa Sra. Figuerola informa que fa aproximadament quinze dies que es va reunir\namb les entitats implicades, el gerent del Districte de Nou Barris i el gerent de\nl’Àrea. Comunica que en aquesta reunió van acordar que el Districte de Nou Barris\nlicitaria la redacció d’un projecte de rehabilitació, i afegeix que és, a partir de la\nredacció d’aquest projecte, quan es poden plantejar si el poden tirar endavant o no\ni quan poden parlar també d’un calendari d’execució.\nLa Sra. Sanz agraeix les explicacions de la Sra. Figuerola. Demana que el govern\nmunicipal informi d’aquesta licitació a les entitats implicades, ja que a la reunió no\nels hi va quedar clar. Vol que li confirmi que aquesta licitació és per a la\nrehabilitació de l’edifici actual i no per fer-hi un de nou.\nLa Sra. Figuerola li confirma que el projecte és de rehabilitació de l’edifici actual.\nRemarca que ara,amb aquesta licitació, podran saber el cost del projecte i també si\nhi podran fer la rehabilitació per parts o no.\nLa Sra. Sanz reitera la demanda que el govern municipal es posi en contacte\namb les entitats implicades, especialment amb l’Associació Juvenil Tronada,per\ninformar-los que s’està fent aquesta licitació. Remarca que si totes les forces\npolítiques van aprovar aquesta proposició és perquè totes estan d’acord que és\nnecessari perquè l’Associació Juvenil la Tronada pugui continuar la feina tan\nimportant que fa. Conclou manifestant que el seu grup hi continuarà insistint, ja\nque creuen que és important i perquè és una proposició que va tenir el suport de\ntotes les forces polítiques i, per tant, consideren que se li ha de donar compliment\nal més aviat possible.\nLa Sra. Figuerola matisa que a la reunió va quedar molt clar que tots estaven\nd’acord que era necessari el servei, perquè és el que és important, mentre que les\npedres només són una part del projecte i no la més important.\nEs dóna per tractada.\nVI) Mocions\nVII) Declaració Institucional\nDes de la Comissió de Qualitat de Vida, Igualtat i Esports de l'Ajuntament de\nBarcelona volem manifestar el nostre sentit condol i el nostre suport a la ciutat de\nBoston. Així mateix, ens unim al condol expressat per l'alcalde de Barcelona a tots\nels ciutadans de Boston així com al seu consistori. L'esport ha de seguir sent avui i\nsempre un element d'unió i de pau.\nTractada després del punt número 1 de l’ordre del dia.\nLa Sra. Fandos expressa el vot favorable de CIU, la Sra. Moraleda expressa el\nvot favorable del PSC, la Sra. Martín expressa el vot favorable del PP, el Sr. Gomà\nexpressa el vot favorable del ICV-EUiA i el Sr. Laporta expressa el vot favorable del\nUpB. S'aprova.\nNo havent-hi altres assumptes per tractar, la Presidència aixeca la sessió a les\n20.50 h.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nComissió de Presidència i Règim Interior\nActa de la sessió del dia 17 d’abril de 2013, aprovada el dia 22 de maig de\n2013\nA la sala President Lluís Companys de la casa de la ciutat, el 17 d’abril de 2013,\ns’hi reuneix la Comissió de Presidència i Règim Interior, sota la presidència de la\nIma. Sra. Belén Pajares Ribas. Hi assisteixen les Imes. Sres. i els Ims. Srs.:\nJoaquim Forn i Chiariello, Jaume Ciurana i Llevadot, Jordi Martí i Galbis, Sònia\nRecasens i Alsina, Gabriel Colomé i Garcia, David Escudé i Rodríguez, Guillem\nEspriu Avendaño, Sara Jaurrieta Guarner, Ángeles Esteller Ruedas, Ricard Gomà\nCarmona, Joaquim Mestre Garrido, i Joan Laporta i Estruch, assistits pel secretari\ngeneral de la Corporació, Sr. Jordi Cases i Pallarés, que certifica.\nTambé hi és present el Sr. Emili Rubió i Lorenzo, director d’Atenció Ciutadana.\nExcusen la seva absència els Ims. Srs.: Antoni Vives i Tomàs, Xavier Mulleras\nVinzia.\nS’obre la sessió a les 10.10 h.\nI) Aprovació de l’acta de la sessió anterior\nS’aprova.\nII) Part Informativa\na) Despatx d’ofici\nEn compliment de l’article 63.1 del Reglament Orgànic Municipal, es comuniquen\nles resolucions següents:\n1. Del gerent municipal, de 7 de març de 2013, que aprova el Plec de clàusules i\nautoritza la despesa del contracte relatiu al serveis d’hostes i d’hostesses (lots 1 i\n2),per als exercicis 2013-2015, i per un import de 290.000,00 euros.\n2. Districte de Sant Martí\nDel gerent municipal, de 15 de març de 2013, que aprova el Plec de clàusules i\nautoritza la despesa del contracte relatiu a la gestió del bar del casal de gent gran\nQuatre Cantons, per als exercicis 2013-2015, i per un import de 6.000,00 euros.\n3. Del gerent municipal, de 8 d’abril de 2013, que aprova els Plecs de clàusules i\nautoritza la despesa del contracte per als serveis auxiliars de consergeria,\ninformació i atenció al públic en la seu del Districte de Sarrià-Sant Gervasi, plaça\nConsell de la Vila, 7, per als exercicis 2013 al 2015, i per un import de 70.430,71\neuros.\n4. Del gerent municipal, de 13 de març de 2013, que autoritza la despesa del\ncontracte per al lloguer de la finca ubicada al carrer de Consell de Cent, núm. 550552, i la disposa a favor de Francisco Negra Valls, per als exercicis 2013-2016, i\nper un import de 97.194,04 euros.\n5. Del gerent municipal, de 27 de març de 2013, que autoritza la despesa del\ncontracte relatiu a l’assistència tècnica i a les tasques de conservació preventiva i\nde restauració de la documentació de l’Arxiu municipal contemporani, per als\nexercicis 2013-2015, i per un import de 54.600,00 euros.\n6. Districte de l’Eixample\nDel gerent municipal, de 27 de març de 2013, que adjudica a Josel, SL el\ncontracte relatiu al lloguer del carrer València, núm. 307, 3a planta, annex seu,\nper als exercicis 2013-2017, i per un import de 471.453,36 euros.\n\n2367\n\n\f2368\n\nGASETA MUNICIPAL DE BARCELONA\n\nNÚM. 17\n\n7. Del gerent de recursos, de 18 de febrer de 2013, que convoca la provisió, per\nlliure designació, d’un lloc de treball de Cap de Departament 1 de la família\nprofessional de Serveis Generals, adscrit al Departament de Recerca i Coneixement\nde la Direcció de Serveis d’Estratègia i Innovació de la Gerència de Qualitat de\nVida, Igualtat i Esports (nivell 26).\n8. Del gerent de recursos, de 6 de març de 2013, que convoca la provisió, per\nlliure designació, d’un lloc de treball de Cap de Departament 1 de la família\nGeneral (GE), adscrit al Departament de Comunicació de la Direcció de Serveis\nGenerals de la Gerència del Districte de Gràcia (nivell 26).\n9. De l’alcalde, de 4 de març de 2013, que nomena, de conformitat amb la\nproposta del Tribunal qualificador de la convocatòria de selecció, mitjançant\nconcurs-oposició lliure, el Sr. Jorge Herraiz Marmol com a funcionari de carrera en\nla categoria de bomber del SPEIS.\n10. De l’alcalde, de 3 d’abril de 2013, que nomena, de conformitat amb la\nproposta del Tribunal de Selecció del concurs oposició, torn promoció interna, d’1\nplaça de Tècnic/a Superior en Economia i Sociologia (branca Economia), com a\nfuncionari de carrera en la categoria Tècnic/a Superior en Economia, el Sr. Antonio\nManuel Serrano Pérez.\n11. De l’alcalde, de 3 d’abril de 2013, que nomena, de conformitat amb la\nproposta del Tribunal de Selecció del concurs oposició per a la provisió de 27\nplaces de Bomber del Servei de Prevenció, Extinció d’Incendis i Salvament de\nl’Ajuntament de Barcelona, promoció 2012, com a funcionaris/àries en pràctiques\namb efectes de 15 d’abril de 2013 els aspirants que es detallen en l’annex.\n12. De l’alcalde, de 4 de març de 2013, que cessa com a personal eventual les\npersones següents:\nSra. Ariadna Pujol de Pagès (adscrita al Grup Barcelona Metròpolis de la Direcció\nde Relacions Internacionals i Cooperació);\nSr. David Asparó Huix (adscrit a la Direcció de Programa de Gestió del Gabinet\nd’Alcaldia);\nSra. Esther Fornells Franco (Directora de Programa de Control de Gestió,\nadscrita a l’Oficina de Management i Pressupost Executiu de la Gerència\nd’Economia, Empresa i Ocupació).\n13. De l’alcalde, d’1 de març de 2013, que esmena l’error material del decret\nd’Alcaldia (S1/D/2013 127), de 23 de gener de 2013, relatiu al nomenament del\nSr. Juan José Arranz Martín com a funcionari en pràctiques en la categoria de\ntècnic superior en Pedagogia i la seva adscripció, en el sentit que on deia \"Consorci\nd’Educació de Barcelona\" ha de dir \"Consorci de Biblioteques de Barcelona\".\n14. Del gerent de recursos, de 15 de març de 2013, que reintegra a la plantilla\nde l’Ajuntament, procedent de l’Institut Mpal. de Serveis Socials, la Sra. Beatriz\nGarcía Idoate i la nomena per ocupar el lloc de treball de tècnica de barri, adscrita\na la Direcció de Serveis de Territori de la Gerència del Districte de Sants-Montjuïc.\n15. De l’alcalde, de 25 de març de 2013, que modifica la jornada laboral, de\n25h. a 37,30h. setmanals, del Sr. Jordi Tolra Mabilon, personal eventual, assessor\nde la Gerència de Qualitat de Vida, Igualtat i Esports.\nAcords de la Comissió de Govern de 6 de març de 2013:\n16. Autoritzar la compatibilitat sol·licitada per la Sra. Àngels Zamora Fuertes\n(mat. 801347), entre la seva activitat municipal com a funcionària amb la\ncategoria professional d’Educadora d’Escola Bressol, amb destinació a l’EBM Sant\nMedir de l’Institut Municipal d’Educació, on desenvolupa el lloc de treball de\nDirectora, i l’activitat privada per compte d’altri com a professora a la Fundació\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nBlanquerna, per l’any acadèmic 2012-2013 des del 12/09/2012 fins al 31/08/2013,\nen tant que aquesta activitat secundària no figura compresa en les causes\nd’incompatibilitat previstes legalment; la seva dedicació professional privada no\npodrà superar la meitat de la jornada laboral setmanal vigent a l’Administració\nPública i en horari no coincident amb el municipal i, d’altra banda, la present\nautorització resta condicionada a l’estricte compliment dels deures públics, a les\nprohibicions i altres previsions que es contenen en la Llei 53/1984 de 26 de\ndesembre d’incompatibilitats del personal de les Administracions Públiques, la Llei\n21/1987, de 26 de novembre, d’incompatibilitats del Personal al Servei de\nl’Administració de la Generalitat i d’altra normativa aplicable. Donar-ne compte a la\nComissió de Presidència i Règim Interior.\n17. Autoritzar la compatibilitat sol·licitada per la Sra. Judit Cucala Velasco (mat.\n801588), entre la seva activitat municipal com a funcionària amb la categoria\nprofessional d’Educadora d’Escola Bressol, amb destinació a l’EBM Londres de\nl’Institut Municipal d’Educació, on desenvolupa el lloc de treball de Directora, i\nl’activitat privada per compte d’altri com a professora a la Fundació Blanquerna,\nper l’any acadèmic 2012-13 des del 12/09/2012 fins al 31/08/2013, en tant que\naquesta activitat secundària no figura compresa en les causes d’incompatibilitat\nprevistes legalment; la seva dedicació professional privada no podrà superar la\nmeitat de la jornada laboral setmanal vigent a l’Administració Pública i en horari no\ncoincident amb el municipal i, d’altra banda, la present autorització resta\ncondicionada a l’estricte compliment dels deures públics, a les prohibicions i altres\nprevisions que es contenen en la Llei 53/1984 de 26 de desembre\nd’incompatibilitats del personal de les Administracions Públiques, la Llei 21/1987,\nde 26 de novembre, d’incompatibilitats del Personal al Servei de l’Administració de\nla Generalitat i d’altra normativa aplicable. Donar-ne compte a la Comissió de\nPresidència i Règim Interior.\n18. Autoritzar la compatibilitat sol·licitada pel Sr. Ricardo Lahoz Castells (mat.\n50935) entre la seva activitat municipal com a funcionari de carrera amb la\ncategoria professional d’auxiliar administratiu, amb destinació al Departament de\nPatrimoni Arquitectònic, Històric i Artístic de la Gerència d’Hàbitat Urbà, on\ndesenvolupa les funcions pròpies d’un lloc base de la seva categoria, i l’activitat\nprivada per compte propi d’advocat, si bé no podrà ostentar, per si mateix o\nmitjançant substitut, la representació i defensa d’interessos contraris als de la\nCorporació Municipal ni tampoc podrà assessorar, informar o desenvolupar les\nactivitats pròpies de la professió en aquells assumptes o procediments en què\nl’Ajuntament o els seus Organismes hi tinguin relació; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal, d’altra\nbanda, la present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del Personal al\nServei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix. Donar-ne compte a la\nComissió de Presidència i Règim Interior.\n19. Autoritzar la compatibilitat sol·licitada pel Sr. Antonio Toscano González\n(mat. 22723) entre la seva activitat municipal com a funcionari de carrera amb la\ncategoria professional de Tècnic superior d’arquitectura i enginyeria, amb\ndestinació al Departament de Llicències i Inspecció del Districte de Sants-Montjuïc,\non desenvolupa el lloc de treball de tècnic de llicències i inspecció, i l’activitat\nprivada per compte propi d’arquitecte, excloent del seu exercici qualsevol\nmanifestació del mateix en el terme municipal de Barcelona, per tal d’evitar\npossibles coincidències entre l’activitat pública i la privada; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal, d’altra\n\n2369\n\n\f2370\n\nGASETA MUNICIPAL DE BARCELONA\n\nNÚM. 17\n\nbanda, la present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del Personal al\nServei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix. Donar-ne compte a la\nComissió de Presidència i Règim Interior.\n20. Autoritzar la compatibilitat sol·licitada per la Sra. Maria Pilar Miras Virgili\n(mat. 18749) entre la seva activitat municipal com a funcionària de carrera amb la\ncategoria professional de tècnica d’Administració General, amb destinació a la\nsotsdirecció de Serveis Jurídics i Direcció de l’Àrea del Contenciós de la Gerència de\nRecursos, on desenvolupa el lloc de treball de lletrada consistorial especialista, i\nl’activitat privada per compte propi d’advocada, si bé no podrà ostentar, per si\nmateixa o mitjançant substitut, la representació i defensa d’interessos contraris als\nde la Corporació Municipal ni tampoc podrà assessorar, informar o desenvolupar\nles activitats pròpies de la professió en aquells assumptes o procediments en què\nl’Ajuntament o els seus Organismes hi tinguin relació; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal, d’altra\nbanda, la present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del Personal al\nServei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix. Donar-ne compte a la\nComissió de Presidència i Règim Interior.\n21. Autoritzar la compatibilitat sol·licitada per la Sra. Elisabet Bàrbara Sirera\n(mat.39973) entre la seva activitat municipal com a funcionària de carrera amb la\ncategoria professional de Tècnic Mitjà en Ciències Socials, amb destinació al Centre\nde Serveis Socials Roquetes-Trinitat-Canyelles de l’Institut Municipal de Serveis\nSocials de Barcelona, on desenvolupa les funcions pròpies del lloc de treball de\nDirectora de Centre de Serveis Socials, i l’activitat pública com a Professora\nassociada a temps parcial de la Universitat de Barcelona, per al curs acadèmic\n2012-2013 des del 10 de gener de 2013 fins al 14 de setembre de 2013 i\npròrrogues que es puguin produir en aquest contracte de treball; la seva dedicació\na la docència universitària serà a temps parcial i amb horari no coincident amb el\nmunicipal. La present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984, de 26 de desembre, d’incompatibilitats del personal de les\nAdministracions Públiques, la Llei 21/1987, de 26 de novembre, d’incompatibilitats\ndel Personal al Servei de l’Administració de la Generalitat i d’altra normativa\naplicable. Donar-ne compte a la Comissió de Presidència i Règim Interior.\n22. Autoritzar la compatibilitat sol·licitada per la Sra. Xènia Soler Medina (mat.\n804928) entre la seva activitat municipal com a funcionària interina amb la\ncategoria professional d’Educadora d’Escola Bressol, amb destinació a l’EBM Pau de\nl’Institut Municipal d’Educació d’aquest Ajuntament amb les funcions pròpies d’un\nlloc base de la seva categoria, i l’activitat privada a El Corte Inglés, SA, com a\ndependenta, en tant que aquesta activitat secundària no figura compresa en les\ncauses d’incompatibilitat previstes legalment; la suma de jornades de l’activitat\npública i l’activitat privada no podrà superar la jornada ordinària de l’Administració\nincrementada en un 50% ni podrà haver coincidència horària entre les dues\njornades i, d’altra banda, la present autorització resta condicionada a l’estricte\ncompliment dels deures públics, a les prohibicions i altres previsions que es\ncontenen en la Llei 53/1984 de 26 de desembre d’incompatibilitats del personal de\nles Administracions Públiques, la Llei 21/1987, de 26 de novembre,\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nd’incompatibilitats del Personal al Servei de l’Administració de la Generalitat i\nd’altra normativa aplicable. Donar-ne compte a la Comissió de Presidència i Règim\nInterior.\nAcords de la Comissió de Govern de 13 de març de 2013:\n23. Aprovar l’Oferta Pública d’Ocupació per a l’exercici 2013, de 113 places amb\nla següent especificació de règim jurídic d’ocupació, escala d’enquadrament en\nplantilla, nombre, categoria professional i grup i subgrup de titulació: Règim\nfuncionarial: Escala d’Administració Especial. Sots-escala de serveis especials. 113\nplaces d’Agent de la Guàrdia Urbana (grup C subgrup C2) de la classe de Guàrdia\nUrbana; donar-ne compte a la Comissió de Presidència i Règim Interior.\n24. Aprovar, d’acord amb l’article 13.r de la Llei 22/1998, de 30 de desembre,\nque aprova la Carta Municipal de Barcelona, i el Decret d’Alcaldia d’11 de juny de\n2012, el conveni de col·laboració per l’arranjament dels patis interiors del Polígon\nEstrelles Altes, a subscriure entre l’Ajuntament de Barcelona – Districte de SantsMontjuïc, la Mancomunitat de Propietaris del Polígon Estrelles Altes, i l’Agència del\nHabitatge de Catalunya, en el que el Districte de Sants-Montjuïc es compromet a\nassumir la part de despesa corresponent al seu coeficient de participació en la\npropietat així com en el que fa a l’arranjament del pati/espai al que dóna la façana\nde la porta principal del local municipal Centre Cívic La Cadena, carrer Mare de Déu\nde Port, 397, en el Districte de Sants-Montjuïc, iniciant la vigència d’aquest acord a\npartir de la data de la seva signatura i amb un termini màxim d’execució de les\nobres de 48 mesos. Facultar el Gerent del Districte de Sants-Montjuïc, Sr. Francesc\nJiménez i Gusi, per a la signatura d’aquest conveni així com per a la resolució i\nsignatura de les actuacions derivades del seu desenvolupament; donar compte a la\nComissió de Presidència i Règim Interior.\nAcords de la Comissió de Govern de 20 de març de 2013:\n25. Autoritzar la compatibilitat sol·licitada pel Sr. Didac Arnedo Ayats (mat.\n27417) entre la seva activitat municipal com a funcionari interí amb la categoria\nprofessional de Auxiliar administratiu, amb destinació a l’Oficina d’Atenció al\nCiutadà del Districte Sants-Montjuïc de la Gerència de Recursos, on desenvolupa el\nlloc de treball d’informador-tramitador, i l’activitat privada per compte propi de\ngerent de la residència geriàtrica Llar de l’avi, SCP, en tant que aquesta activitat\nsecundària no figura compresa en les causes d’incompatibilitat previstes\nlegalment; la seva dedicació professional privada no podrà superar la meitat de la\njornada laboral setmanal vigent a l’Administració Pública i en horari no coincident\namb el municipal i, d’altra banda, la present autorització resta condicionada a\nl’estricte compliment dels deures públics, a les prohibicions, en especial les\nestablertes en l’article 12 de la Llei 53/1984, de 26 de desembre,\nd’incompatibilitats del personal de les Administracions Públiques i altres previsions\nque es contenen en l’esmentada llei, així com, en la Llei 21/1987, de 26 de\nnovembre, d’incompatibilitats del Personal al Servei de l’Administració de la\nGeneralitat i d’altra normativa aplicable. I, en tot cas, la present autorització\nperdrà vigència per canvi de lloc de treball municipal o per variació de les\ncircumstàncies relatives al mateix; donar-ne compte a la Comissió de Presidència i\nRègim Interior.\n26. Autoritzar la compatibilitat sol·licitada pel Sr. Francisco José Martínez Lizán\n(mat. 25696) entre la seva activitat municipal com a funcionari de carrera amb la\ncategoria professional de tècnic superior en psicologia, amb destinació al\nDepartament de Promoció i Selecció de la Gerència de Recursos Humans i\nOrganització, on desenvolupa el lloc de treball de tècnic 2 de la família de Serveis\nde Gestió i Administració (codi 80.20.GA.10) i l’activitat privada per compte propi\nde psicoteràpia, en tant que aquesta activitat secundària no figura compresa en les\ncauses d’incompatibilitat previstes legalment; la seva dedicació professional\nprivada no podrà superar la meitat de la jornada laboral setmanal vigent a\n\n2371\n\n\f2372\n\nGASETA MUNICIPAL DE BARCELONA\n\nNÚM. 17\n\nl’Administració Pública i en horari no coincident amb el municipal i, d’altra banda,\nla present autorització resta condicionada a l’estricte compliment dels deures\npúblics, a les prohibicions i altres previsions que es contenen en la Llei 53/1984, de\n26 de desembre, d’incompatibilitats del personal de les Administracions Públiques,\nla Llei 21/1987, de 26 de novembre, d’incompatibilitats del Personal al Servei de\nl’Administració de la Generalitat i d’altra normativa aplicable. I, en tot cas, la\npresent autorització perdrà vigència per canvi de lloc de treball municipal o per\nvariació de les circumstàncies relatives al mateix; donar-ne compte a la Comissió\nde Presidència i Règim Interior.\n27. Autoritzar la compatibilitat sol·licitada pel Sr. Javier Águila Morales\n(mat.26906) entre la seva activitat municipal com a funcionari de carrera amb la\ncategoria professional de tècnic mitjà en Ciències Socials, amb destinació al Centre\nde Serveis Socials Guineueta-Verdum-Prosperitat de l’Institut Municipal de Serveis\nSocials de Barcelona, on desenvolupa les funcions pròpies del lloc de treball de\nTreballador Social d’Assistència Primària, i l’activitat pública com a Professor\nassociat a temps parcial de la Universitat de Barcelona, per al curs acadèmic 20122013 des de l’11 de febrer de 2013 fins al 14 de setembre de 2013 i pròrrogues\nque es puguin produir en aquest contracte de treball; la seva dedicació a la\ndocència universitària serà a temps parcial i amb horari no coincident amb el\nmunicipal. La present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984, de 26 de desembre, d’incompatibilitats del personal de les\nAdministracions Públiques, la Llei 21/1987, de 26 de novembre, d’incompatibilitats\ndel Personal al Servei de l’Administració de la Generalitat i d’altra normativa\naplicable; donar-ne compte a la Comissió de Presidència i Règim Interior.\n28. Autoritzar la compatibilitat sol·licitada per la Sr. Jose Miguel Pedroso\nGonzález (mat. 24462) entre la seva activitat municipal com a funcionari de\ncarrera amb la categoria professional de administratiu d’administració General,\namb destinació al departament de Comunicació del Dte. Sarrià-Sant Gervasi, on\ndesenvolupa el lloc de treball d’administratiu especialitzat de districte i l’activitat\nprivada per compte d’altri d’entrenador de futbol al Centre Esportiu Salesians\nBosco-Horta, en tant que aquesta activitat secundària no figura compresa en les\ncauses d’incompatibilitat previstes legalment; la seva dedicació professional\nprivada no podrà superar la meitat de la jornada laboral setmanal vigent a\nl’Administració Pública i en horari no coincident amb el municipal i, d’altra banda,\nla present autorització resta condicionada a l’estricte compliment dels deures\npúblics, a les prohibicions i demés previsions que es contenen en la Llei 53/1984,\nde 26 de desembre, d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del Personal al\nServei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix; donar-ne compte a la\nComissió de Presidència i Règim Interior.\n29. Autoritzar la compatibilitat sol·licitada per la Sra. Montserrat Mullor\nRodríguez (mat. 801001) entre la seva activitat municipal com a funcionària amb\nla categoria professional d’Administratiu d’Administració General, amb destinació a\nl’Institut Municipal d’Educació d’aquest Ajuntament amb les funcions pròpies d’un\nlloc base de la seva categoria, i l’activitat privada a Kavarna, SA com a\nadministrativa, en tant que aquesta activitat secundària no figura compresa en les\ncauses d’incompatibilitat previstes legalment; la suma de jornades de l’activitat\npública i l’activitat privada no podrà superar la jornada ordinària de l’Administració\nincrementada en un 50% ni podrà haver coincidència horària entre les dues\njornades i, d’altra banda, la present autorització resta condicionada a l’estricte\ncompliment dels deures públics, a les prohibicions i altres previsions que es\ncontenen en la Llei 53/1984, de 26 de desembre, d’incompatibilitats del personal\nde les Administracions Públiques, la Llei 21/1987, de 26 de novembre,\nd’incompatibilitats del Personal al Servei de l’Administració de la Generalitat i\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nd’altra normativa aplicable; donar-ne compte a la Comissió de Presidència i Règim\nInterior.\nAcords de la Comissió de Govern de 3 d’abril de 2013:\n30. Adjudicar, per un període inicial de 24 mesos amb possibilitat de pròrroga\nper un màxim de 24 mesos addicionals, els contractes derivats de l’Acord Marc\n(Exp. 4/13 contracte 12003762) que té per objecte la contractació del\nsubministrament d’energia elèctrica (LOT 1: baixa tensió i LOT 2: mitjana tensió)\nper a l’Ajuntament i els seus organismes associats, de conformitat al que estableix\nla clàusula 17 del plec de clàusules administratives de l’esmentat Acord Marc,\nd’acord amb la proposta continguda a l’expedient i segons el resultat obtingut a les\nsubhastes celebrades respecte ambdós lots en data 25 de gener de 2013, a Endesa\nEnergia, SAU amb NIF A81948077, com a adjudicatari dels dos lots de l’Acord\nMarc, i amb el desglossament següent: LOT 1 (baixa tensió), amb número de\ncontracte 13001183, a adjudicar per un import global de 56.608.236,17 euros IVA\nal 21% inclòs i pels preus unitaris oferts a la subhasta; LOT 2 (mitjana tensió),\namb número de contracte 13001184, a adjudicar per un import global de\n7.894.051,58 euros IVA al 21% inclòs i pels preus unitaris oferts a la subhasta;\nDISPOSAR la despesa corresponent a l’Ajuntament de Barcelona, per un import de\n39.308.444,32 €IVA inclòs respecte el LOT 1 i un import de 4.939.856,02 € IVA\ninclòs respecte el LOT 2, a favor de l’esmentada empresa, amb càrrec a les\npartides i als pressupostos que s’indiquen en les relacions annexes; condicionada a\nl’existència de crèdit adequat i suficient en els pressupost/os corresponents. Pel\nque fa a la resta del pressupost, s’incorporen a l’expedient els documents\ncomptables aprovats pels òrgans competents corresponents de la resta de\nparticipants a l’Acord Marc; notificar la present resolució a l’adjudicatari; donar\ncompte d’aquest Acord a la Comissió de Presidència i Règim Interior.\n31. Adjudicar el contracte núm. 13000089, que té per objecte la contractació del\nservei per a la gestió de l’oficina multiserveis d’atenció ciutadana, per un import de\n2.080.868,46 euros, IVA inclòs, i pels preus unitaris oferts, de conformitat amb la\nproposta de valoració i classificació continguda en l’expedient a QUALYTEL\nTELESERVICES, SA amb NIF A82112665 i d’acord amb la seva proposició, en ser\nconsiderada l’oferta més avantatjosa; excloure l’empresa SERVINFORM, SA, amb\nNIF A41050980 de l’esmentat contracte en no haver acreditat degudament estar\nen possessió de la solvència requerida al plec de clàusules administratives\nparticulars; disposar a favor de l’adjudicatari l’esmentada quantitat amb càrrec a\nla/es partida/es i al/s pressupost/os que s’indiquen en les relacions que s’adjunten\namb el desglossament següent: import net d’adjudicació 1.719.726,00 euros; tipus\nimpositiu del 21 % d’IVA, i import de l’IVA de 361.142,46 euros, condicionada a\nl’existència de crèdit adequat i suficient en els pressupost/os corresponent/s;\nanul·lar part de l’autorització de despesa per un import de 168.703,04 euros amb\ncàrrec al Pressupost/os i Partida/es indicades en les relacions que s’adjunten, en\nconcepte de baixa licitatòria; requerir l’adjudicatari per tal que en el termini màxim\nde 15 dies hàbils, a comptar des de la tramesa de la notificació de l’adjudicació als\nlicitadors, sempre que no s’hagués interposat recurs especial de contractació o bé\ns’hagués acordat l’aixecament de la suspensió, compareguin per formalitzar el\ncontracte; donar compte d’aquest acord a la Comissió de Presidència i Règim\nInterior.\n32. Aprovar el Plec de Clàusules Administratives particulars i el Plec de Clàusules\nTècniques de l’Acord Marc de gestió de serveis de viatges de l’Ajuntament de\nBarcelona amb núm. de contracte 13001043 i núm. d’expedient 350/13. Convocar\nprocediment obert amb tramitació ordinària, a l’empara dels articles 196 i següents\ndel Reial Decret Legislatiu 3/2011, de 14 de novembre, pel qual s’aprova el Text\nRefós de la Llei de Contractes del Sector Públic, per a l’adjudicació mitjançant\nsubhasta electrònica de l’Acord Marc de gestió de serveis de viatges de\nl’Ajuntament de Barcelona. Donar compte d’aquest acord a la Comissió de\nPresidència i Règim Interior.\n\n2373\n\n\f2374\n\nGASETA MUNICIPAL DE BARCELONA\n\nNÚM. 17\n\n33. Aprovar el protocol d’amistat i cooperació entre les ciutats de la Lima\nMetropolitana (Perú) i Barcelona que té per objecte l’acord dels projectes que les\ndues parts considerin de mutu interès, signat el 22 d’octubre de 2012. Donar\ncompte a la Comissió de Presidència i Règim Interior.\n34. Aprovar el protocol d’amistat i cooperació entre les ciutats de l’Alcaldia\nMayor de Bogotà i Barcelona que té per objecte enfortir la cooperació en àrees\nd’interès impulsant l’intercanvi de coneixements i experiències en la gestió\nmunicipal, especialment a través de projectes de desenvolupament que suposin el\nmillorament del benestar dels ciutadans, signat en data 17 d’octubre de 2012.\nDonar compte a la Comissió de Presidència i Règim Interior.\nAcords de la Comissió de Govern de 10 d’abril de 2013:\n35. Convocar 113 places d’Agent de la Guàrdia Urbana de l’Ajuntament de\nBarcelona, mitjançant oposició lliure i aprovar les bases que han de regir aquesta\nconvocatòria. Donar compte a la Comissió de Presidència i Règim Interior.\n36. Autoritzar la compatibilitat sol·licitada pel Sr. Josep Manel Medrano Molina\n(mat. 27980) entre la seva activitat municipal com a funcionari de carrera amb la\ncategoria professional de tècnic superior en dret, amb destinació al Departament\nde Serveis Jurídics-Secretaria del Districte de Sant Andreu, on desenvolupa el lloc\nde treball de Cap del Departament, i l’activitat pública com a consultor docent de la\nUniversitat Oberta de Catalunya, per al curs acadèmic 2012/2013 des del 19 de\nsetembre de 2012 fins al 23 de juliol de 2013 i de pròrrogues que es puguin\nproduir en aquest contracte de treball, d’acord amb allò que preveu l’article 3 i\nsegüents de la Llei 53/1984, de 26 de desembre, d’incompatibilitats del personal\nde les administracions públiques i l’article 4.8 de la Llei 21/1987, de 26 de\nnovembre, d’incompatibilitats del Personal al Servei de l’Administració de la\nGeneralitat en relació a l’article 7 de la Llei 17/1997, de 24 de desembre, de\nMesures administratives i d’organització, que estableix la concurrència d’interès\npúblic en relació amb les tasques de tutoria i consultoria del personal docent\ncol·laborador de la Universitat Oberta de Catalunya. L’activitat secundària no podrà\nsuperar la meitat de la jornada laboral setmanal vigent a l’Administració Pública i\nen horari no coincident amb el municipal. Donar-ne compte a la Comissió de\nPresidència i Règim Interior.\n37. Autoritzar la compatibilitat sol·licitada pel Sr. Raul Pariente Parraga (mat.\n28020) entre la seva activitat municipal com a funcionari interí amb la categoria\nprofessional de tècnic mitjà d’arquitectura i enginyeria, amb destinació al\nDepartament de Llicències i Inspecció del Districte de Ciutat Vella, on desenvolupa\nel lloc de treball de tècnic de llicències i inspecció i l’activitat privada de fotografia i\nfilmacions, per compte propi, en tant que aquesta activitat secundària no figura\ncompresa en les causes d’incompatibilitat previstes legalment; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal i, d’altra\nbanda, la present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del Personal al\nServei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix. Donar-ne compte a la\nComissió de Presidència i Règim Interior.\n38. Autoritzar la compatibilitat sol·licitada pel Sr. Antonio F. Ordoñez Rivero\n(matrícula 24.075) entre la seva activitat municipal com a funcionari de carrera\namb la categoria professional de Tècnic Superior en Dret, amb destinació a la\nDirecció d’Inspecció Tributària de l’Institut Municipal d’Hisenda, on desenvolupa el\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nlloc de treball d’Inspector d’Hisenda Municipal, i l’activitat privada d’advocat per\ncompte propi, si bé no podrà ostentar, per si mateix o mitjançant substitut, la\nrepresentació i defensa d’interessos contraris als de la Corporació Municipal ni\ntampoc podrà assessorar, informar o desenvolupar les activitats pròpies de la\nprofessió en aquells assumptes o procediments en els que l’Ajuntament o els seus\nOrganismes hi tinguin relació; la seva dedicació professional privada no podrà\nsuperar la meitat de la jornada laboral setmanal vigent a l’Administració Pública i\nen horari no coincident amb el municipal, d’altra banda, la present autorització\nresta condicionada a l’estricte compliment dels deures públics, a les prohibicions i\naltres previsions que es contenen en la Llei 53/1984 de 26 de desembre\nd’incompatibilitats del personal de les Administracions Públiques, la Llei 21/1987,\nde 26 de novembre, d’incompatibilitats del Personal al Servei de l’Administració de\nla Generalitat i d’altra normativa aplicable. I, en tot cas, la present autorització\nperdrà vigència per canvi de lloc de treball municipal o per variació de les\ncircumstàncies relatives al mateix. Donar-ne compte a la Comissió de Presidència i\nRègim Interior.\n39. Autoritzar la compatibilitat sol·licitada pel Sr. Albert Casas Rodríguez\n(mat.27497) entre la seva activitat municipal com a funcionari interí amb la\ncategoria professional de tècnic mitjà en Ciències Socials, amb destinació al Centre\nde Serveis Socials Camp d’en Grassot-Gràcia Nova de l’Institut Municipal de\nServeis Socials de Barcelona, on desenvolupa el lloc de treball de treballador social\nd’assistència primària i l’activitat privada per compte d’altri Progess, SL, Projectes i\nGestió de Serveis Socials realitzant tasques de tallerista-entrenador de futbol, en\ntant que aquesta activitat secundària no figura compresa en les causes\nd’incompatibilitat previstes legalment; la seva dedicació professional privada no\npodrà superar la meitat de la jornada laboral setmanal vigent a l’Administració\nPública i en horari no coincident amb el municipal i, d’altra banda, la present\nautorització resta condicionada a l’estricte compliment dels deures públics, a les\nprohibicions i altres previsions que es contenen en la Llei 53/1984 de 26 de\ndesembre d’incompatibilitats del personal de les Administracions Públiques, la Llei\n21/1987, de 26 de novembre, d’incompatibilitats del Personal al Servei de\nl’Administració de la Generalitat i d’altra normativa aplicable. I, en tot cas, la\npresent autorització perdrà vigència per canvi de lloc de treball municipal o per\nvariació de les circumstàncies relatives al mateix. Donar-ne compte a la Comissió\nde Presidència i Règim Interior.\n40. Adjudicar el contracte núm. 13000085, que té per objecte la contractació del\nsubministrament de gas per a l’Ajuntament de Barcelona i organismes associats,\nper un import de 3.427.903,80 euros (IVA al 21% inclòs) i pels preus unitaris\noferts a la subhasta celebrada el 22 de març de 2013 a Endesa Energia, SAU amb\nnúm. de NIF A81948077, en haver estat la d’aquesta empresa la millor oferta a la\nsubhasta abans esmentada. Disposar la despesa corresponent a l’Ajuntament de\nBarcelona, condicionada a l’existència de crèdit adequat i suficient en el/s\npressupost/os corresponent/s a favor de l’adjudicatari per un import de\n2.218.645,62 euros (IVA inclòs) amb càrrec a les partides i pressupostos que\ns’indiquen en les relacions que s’adjunten. Pel que fa a la resta del pressupost,\ns’incorporen a l’expedient els documents comptables aprovats pels òrgans\ncompetents dels organismes associats. Redistribuir les autoritzacions i disposicions\nde la despesa, amb càrrec a les partides i pressupostos que s’indiquen en les\nrelacions que s’adjunten, per atendre els canvis organitzatius realitzats a la\nGerència d’Hàbitat Urbà. Requerir l’adjudicatari per tal que en el termini màxim de\nquinze dies hàbils a comptar des de la tramesa de la notificació de l’adjudicació als\nlicitadors, sempre que no s’hagués interposat recurs especial de contractació o bé\ns’hagués acordat l’aixecament de la suspensió, compareguin per formalitzar el\ncontracte. Donar compte d’aquest acord a la Comissió de Presidència i Règim\nInterior.\n41. Aprovar el conveni de col·laboració entre l’Ajuntament de Barcelona i la\nDiputació de Barcelona en desenvolupament del Protocol general del Pla “Xarxa de\n\n2375\n\n\f2376\n\nGASETA MUNICIPAL DE BARCELONA\n\nNÚM. 17\n\nGoverns Locals 2012-2015” d’acord amb el document annex; acceptar la subvenció\nper l’import de 30.000.000,00 euros en els termes i projectes esmentats en\nl’esmentat conveni. Donar compte a la Comissió de Presidència i Règim Interior.\nb) Mesures de govern\nc) Informes\nA la Comissió:\n1. Oficines d’atenció ciutadana i Pla d’atenció ciutadana.\nEl Sr. Forn afirma que la situació actual del Pla és satisfactòria, i agraeix la feina\nde les persones que presten el servei d’atenció a la ciutadania, ja sigui\npresencialment, per telèfon o virtualment, ja que desenvolupen una feina clau per\na l’Ajuntament.\nInforma que les OAC reben més d’un milió de visites l’any i que la gran majoria\nde visites són ateses en menys de 10 minuts. Hi afegeix que els usuaris donen una\npuntuació molt bona al servei: 8,3.\nD’altra banda, manifesta que la demanda en canals no presencials augmenta i\nes pretén que el projecte 010+ permeti que el 80% dels tràmits municipals es\npuguin fer a través del telèfon.\nConclou que l’objectiu és mantenir la bona feina feta fins ara i introduir-hi les\nmillores necessàries, i passa la paraula al Sr. Rubió perquè aprofundeixi en\nl’informe.\nEl Sr. Rubió exposa que la demanda a les OAC el 2012 va disminuir un 10%\nrespecte del 2011, una disminució provocada pel cicle econòmic actual i per la\nmigració de tràmits cap a canals no presencials, i comenta que l’única oficina on no\nva haver-hi disminució va ser la de Sant Miquel.\nInforma que el 86% dels tràmits que es fan a les oficines són de població (tot i\nque han disminuït un 9%) o de registre (-6%). Els tràmits de presentació de\nllicències d’obres i activitats s’han reduït aproximadament el 26%. En canvi,\naugmenten (+21%) els tràmits de la categoria «Altres».\nRepeteix que la majoria de persones (més del 80%) són ateses en menys de\ndeu minuts, i comenta que aquest és l’indicador de qualitat principal. De les\noficines que no arriben a aquest 80% es fa un seguiment especial i s’hi fa un reforç\nde cobertura.\nEspecifica que la nota que els usuaris donen al servei, en totes les oficines passa\ndel 8 o el frega, i subratlla que aquesta valoració augmenta cada any i que els\nusuaris són enquestats a l’entrada i a la sortida, i la diferència entre les\nexpectatives en entrar i la valoració en sortir és positiva; és a dir, l’experiència és\nmés favorable del que esperaven inicialment.\nQuant a la reforma d’espais prevista al Pla, que pretenia dotar la ciutadania i el\npersonal d’uns espais més còmodes, informa que s’ha treballat juntament amb els\ndistrictes, amb el seu esforç econòmic, i les millores que s’han fet a diferents\noficines es valoren molt positivament, però encara calen algunes reformes més.\nExplica que van modificar l’horari de les OAC (ara el dijous obren fins a les 20 h i\nla resta de dies fins a les 15 h) perquè van rebre queixes que a la tarda l’horari no\nera prou extens i per intentar fer les oficines més eficients i que les càrregues de\ntreball de les diferents franges fossin proporcionals. Assegura que han aconseguit\nmillorar i que les queixes han disminuït.\nComenta que l’OAC de Sant Miquel, inaugurada l’abril del 2010 sota un model de\ncontracte de serveis, que permet ajustar millor la capacitat d’atenció, obre de 8.30\nh a 20 h de dilluns a dissabte, serveix per absorbir campanyes de ciutat, i té\nalguns serveis addicionals respecte a la resta d’OAC, com ara el servei d’orientació\njurídica i temes d’habitatge i de serveis socials. D’altra banda, s’hi atén en\ndiferents idiomes (anglès, francès, urdú...), està esdevenint l’oficina amb més\nvolum de demanda i és de les millor valorades de la ciutat.\nExposa que el desembre del 2009 es va posar en funcionament la cita prèvia,\nsistema que es va dissenyar perquè s’adoptés també a altres oficines presencials\nde diferents xarxes de l’Ajuntament. La cita es pot demanar al telèfon 010, a\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ntravés del portal de tràmits o a les mateixes oficines, i et donen cita per a dos dies\ndesprés. Les persones que hi van amb cita prèvia tenen prioritat dintre de l’horari\nde la cita, i han d’esperar entre un 30% i un 40% menys que les visites\nespontànies. Tot i que les cites prèvies només representen el 15% dels tràmits,\ncada cop augmenten més, i ara cal analitzar si en un futur seria possible atendre\nexclusivament amb cita prèvia a les OAC del districte i només deixar alguna hora o\nalgun servei per a urgències.\nD’altra banda, s’han agilitzat els processos per a la cobertura de baixes i\nabsències superiors a 15 dies, i la plantilla volant ha passat a estar formada per 10\npersones en lloc de 6. La plantilla volant va cobrir el 100% d’incidències el 2011, a\ndiferència del 2012, per un problema que va haver-hi: durant un temps van tenir\nmenys plantilla flotant, però ja es va solucionar i les ràtios tornen a ser les\nnormals. D’altra banda, enguany s’ha fet un pla de mobilitat que ha afectat 23 dels\n125 informadors, que preferien treballar a altres oficines i se’ls ha cobert aquesta\ndemanda. També s’ha treballat amb un mecanisme de cobertura de manera urgent\nels caps d’OAC: quan hi ha una baixa aquest període no estava ben cobert, i ara sí.\nQuant als tràmits dels quioscos Punt BCN, s’ha cobert l’objectiu inicial (36 dels\n73 barris), els tràmits més utilitzats són el volant de residència i el plànol de la\nciutat, i l’índex de creixement el 2012 respecte del 2011 supera el 50%. En aquest\nsentit, continuaran treballant en la millora de la usabilitat i en l’augment de\ntràmits, de manera que representin una descàrrega de treball de l’OAC.\nObserva que el projecte 010+ no només vol que el 80% dels tràmits que es fan\na l’Ajuntament es puguin fer per telèfon, sinó també prestar una atenció més\npersonalitzada i especialitzada.\nInforma que el portal de tramitació cada vegada té més demanda quant a\ntràmits i quant a l’ús de carpetes del ciutadà i de les empreses, gràcies al fet que\ns’han anat incorporant tràmits de gran demanda, com els processos de selecció de\npersonal o la instància genèrica. S’ha traslladat al canal virtual la presentació\nd’escrits a l’Ajuntament, gràcies al registre electrònic, i les properes actuacions van\nen la línia de millorar la usabilitat, incorporar-hi més tràmits i oferir suport\ntelefònic als internautes que tinguin dificultats.\nEn darrer lloc, esmenta una prova pilot que s’ha endegat a Sants-Montjuïc d’un\nsistema de telepresència, que combina els beneficis de l’atenció presencial amb\nl’atenció remota. Durant els tres mesos de prova n’avaluaran el funcionament,\nl’acceptació ciutadana i les possibilitats d’extensió.\nEl Sr. Escudé agraeix l’elaboració i presentació de l’informe, i valora que s’hi\nespecifiquin debilitats del sistema i propostes de millora.\nValora també la feina que es fa a les OAC, així com l’adaptació a la realitat\ncanviant de la ciutat. Entén que l’informe recull la valoració del Pla d’actuació, una\nvaloració positiva dels anys anteriors, i que s’ha anat construint sobre el que ja hi\nhavia.\nTanmateix, comenta que amb la lectura de l’informe no els queda clar el tema\nd’ITACA, i planteja dos dubtes: volen saber si es tendeix a privatitzar el servei i si\nl’increment d’alguns serveis en detriment d’altres significa reducció de personal.\nInsisteix que les persones que treballen a les OAC són les que donen la cara per\nl’Ajuntament en un primer moment i mereixen una cura i una atenció especials, i\ndemana que es presenti un pla de personal des de l’àmbit central.\nLa Sra. Esteller manifesta la valoració positiva que el Grup del PP fa de la\npresentació d’aquest informe, ja que entenen que és imprescindible que\nl’Ajuntament adapti els seus serveis d’atenció a les noves necessitats i als nous\ninstruments de relació amb la ciutadania.\nConsideren que la reducció de peticions i de consultes no és proporcional a com\ns’ha anat incrementant la connexió amb canals com els telemàtics, però valoren\npositivament que la cita prèvia s’estigui enfortint, ja que això estalvia temps a la\ngent, igual que les connexions telemàtiques, que cal continuar enfortint. Assenyala\nque també cal oferir una bona cobertura a l’atenció presencial perquè tothom\npugui triar el mitjà que consideri més adequat.\nRecorda que sempre han insistit que cal simplificar procediments i reduir\nburocràcia per augmentar l’eficiència en l’atenció a la ciutadania, i observa que\n\n2377\n\n\f2378\n\nGASETA MUNICIPAL DE BARCELONA\n\nNÚM. 17\n\nl’adaptació d’horaris i la disposició de personal han d’anar lligades a la demanda de\ncada districte.\nComenta que els quioscos Punts BCN queden a mig camí entre l’OAC i la\ntramitació telemàtica, i que potser la gent busca una atenció més personalitzada i\ncaldria apropar més la gestió als ciutadans i aprofitar més l’atenció telemàtica.\nPer acabar, considera que també cal enfortir la via del 010+ per augmentar\nl’eficàcia del servei.\nEl Sr. Mestre recorda que va ser ICV-EUiA qui, a l’octubre, va sol·licitar que es\npresentés un informe sobre les OAC, i agraeix tant la presentació de l’informe com\nel contingut, ja que dóna compliment de manera molt satisfactòria a la seva\npetició, motivada per la voluntat de conèixer la situació real de les OAC i els plans\nde futur.\nAssenyala, però, que l’informe utilitza un llenguatge sexista, ja que\nconstantment fa servir el masculí («treballadors», «informadors», «ciutadans»...),\ni demana que es faci un esforç per evitar-ho i donar visibilitat a les dones en el\nllenguatge, encara que sigui un canvi cultural difícil.\nEntrant ja al contingut de l’informe subratlla, en primer lloc, que tal com\nconstata l’informe i sobretot la realitat, l’Ajuntament al llarg dels anys ha anat\nintroduint canvis molt importants a les OAC perquè aquestes esdevinguin, com el\nconjunt de l’Administració municipal, una administració moderna i capaç de donar\nresposta positiva a les demandes de la ciutadania.\nEn segon lloc, destaca que per a algunes persones les OAC no només són la\nprimera via d’accés a l’Ajuntament sinó l’única, de manera que cal esforçar-se\nespecialment a oferir un bon servei.\nObserva que si les OAC han tingut la implementació que han tingut a tota la\nciutat ha estat gràcies al principi de descentralització tant funcional com territorial,\nde manera que cal continuar reforçant aquesta descentralització.\nIndica que l’informe constata els problemes en l’atenció ciutadana que ICV-EUiA\nhavia detectat, concretament als districtes de Gràcia i de Sants-Montjuïc,\nproblemes originats en alguns casos per la manca de cobertura de baixes laborals i\nper deficiències dels espais de les oficines. Entenen que encara hi ha problemes\nper resoldre: a les OAC continua sense haver-hi prou informadors i informadores i\nla gestió de les cues no és òptima. Assenyala que el mateix informe explica que a\nl’OAC del Districte de Sants-Montjuïc hi ha una acumulació d’informadors i\ninformadores amb reducció horària que perjudica la capacitat total de l’oficina.\nInsisteix que aquests problemes que encara persisteixen s’han de resoldre al més\naviat possible.\nQuant als districtes on no s’arriba al 80% de persones ateses en menys de deu\nminuts, diu que cal treballar-hi més a fons per assolir l’objectiu fixat, i esmenta el\ncas del Districte de Sants-Montjuïc, on el temps d’espera tant per arribar al primer\nfiltre, el taulell, com a la sala d’espera és massa llarg, i on no hi ha la ventilació\nadequada.\nD’altra banda, valoren positivament els canvis en els horaris d’obertura, que\najuden a la conciliació del temps laboral, familiar i personal, i consideren que\ncaldria potenciar la utilització de la franja de tarda.\nDemana al Govern Municipal quina valoració fa de la tendència descendent en\nles visites a algunes oficines, més enllà de les causes esmentades, com ara la\nmigració a canals no presencials.\nEsmenta dues coses que han trobat a faltar a l’informe: una valoració més\nextensa del context territorial de les OAC, i el pressupost previst per implementar\ntotes les actuacions descrites.\nPer acabar, presenta les conclusions del seu Grup i formula una pregunta:\nTal com diu l’informe, la ciutadania valora de manera positiva l’atenció rebuda a\nles OAC, tot i que encara queda feina per fer, sobretot quant a les prestacions que\nofereixen les tecnologies de la informació i la comunicació.\nCaldria aprofundir més en la coherència i homogeneïtat entre els diferents\ncanals d’atenció ciutadana.\nCal corregir els dèficits infraestructurals de les oficines.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nL’aposta per la cita prèvia és encertada, però cal garantir que els diversos\nserveis municipals puguin donar satisfacció plena a la demanda que es produeixi\nde cita prèvia.\nÉs cert que el Govern té la intenció d’externalitzar la gestió de les OAC? Aquesta\nexternalització seria del tot injustificada, considerant les dades i valoracions que\nconsten al mateix informe.\nEl Sr. Laporta agraeix la presentació de l’informe, que globalment valoren de\nmanera positiva, i assenyala que esperen disposar d’una avaluació del\nfuncionament de les OAC, per poder fer propostes de millora per al període 20132015.\nEn segon lloc, observa que caldria informar sobre el temps que es requereix per\nfinalitzar els diferents tràmits que es poden dur a terme a les OAC.\nTambé voldrien que aclarissin què succeeix amb els tràmits que no s’inicien a\nl’oficina del districte on la persona està empadronada, si això pot fer que el temps\nnecessari per a la tramitació augmenti. Té entès que en casos com els de\npresentacions de permisos o llicències que ha de resoldre un districte en concret,\nla presentació de la sol·licitud en una OAC d’un altre districte pot demorar el tràmit\nfins a 15 dies.\nD’altra banda, observa que les avaluacions dels plans i de les mesures haurien\nde ser objectives i, per acabar, demana si tenen el pressupost per a les actuacions\nprevistes.\nEl Sr. Forn agraeix el to positiu i constructiu de totes les intervencions, i reitera\nque parteixen d’una situació molt bona, amb unes oficines que funcionen força bé,\ntal com demostren les valoracions dels usuaris (enguany un 8,3). Insisteix que\nl’Ajuntament ha d’adaptar els serveis a les demandes ciutadanes, que van\ncanviant, i que a partir de la detecció dels petits problemes hi treballen per\nsolucionar-los.\nD’altra banda, assegura que ara per ara no tenen previst externalitzar el servei,\ntot i que no són contraris a les externalitzacions, i observa que l’única\nexternalització que s’ha dut a terme en les OAC no l’han fet ells sinó que es va fer\nen el mandat anterior.\nEl Sr. Rubió aclareix que ITACA és un programari d’ajuda i de recol·lecció\nd’informació que facilitarà el treball dels informadors i millorarà l’atenció als\nciutadans.\nAdmet que el llenguatge de l’informe és sexista i es compromet a intentar\nevitar-ho d’ara endavant.\nExplica que pel que fa a la plantilla, tal com diu l’informe i com han comentat,\nestà coberta excepte a Sants-Montjuïc, que s’està cobrint amb la plantilla flotant\nfins que n’avaluïn la necessitat real. D’altra banda, s’està estudiant la casuística de\ncada oficina i treballant per reorganitzar els taulells filtres per tal d’evitar que es\nformin les llargues cues que es produeixen en algunes franges horàries.\nCoincideixen que els quioscos de tràmits estaven a mig camí entre l’OAC i la\ntramitació telemàtica, i afirma que estan treballant perquè aquests terminals\nacabin assolint els objectius fixats i, per tant, que ajudin la resta de canals a\ndescarregar-se.\nEn darrer lloc, diu que no li consta que per iniciar un tràmit en l’OAC d’un altre\ndistricte el tràmit es demori 15 dies. Explica que si la informació està\ninformatitzada, el districte corresponent la rep immediatament, i que si la\ninformació està en paper, es garanteix que els papers arribin a l’oficina\ncorresponent en dos dies (o tres si hi ha una incidència).\nEl Sr. Mestre agraeix les intervencions del Sr. Forn i del Sr. Rubió.\nDiu que esperen que la no-voluntat d’externalitzar cap OAC ara per ara es\nrefereixi a «fins al final del mandat» i anuncia que hi estaran vigilant. Observa que\nl’OAC de la plaça Sant Miquel és de nova creació i té unes característiques\nespecífiques, excepcionals amb relació a les altres OAC.\nD’altra banda, insisteix que cal prioritzar les actuacions a les OAC de SantsMontjuïc i de l’Eixample, perquè són urgents.\nEs dóna per tractat.\n\n2379\n\n\f2380\n\nGASETA MUNICIPAL DE BARCELONA\n\nNÚM. 17\n\nd) Compareixences Govern Municipal\nDel Grup Municipal PSC:\n2. Que comparegui el responsable municipal que correspongui per informar\nsobre el procés de modificació de les Divisions de Serveis al Territori i Serveis de\nles Persones dels Districtes, especificant els detalls de cada districte i com afecten\naquestes modificacions a la política de proximitat i a la relació amb els sectors de\nl’Ajuntament.\nEl Sr. Martí recorda que en una sessió anterior de la Comissió de Presidència i\nRègim Interior ja va avançar el projecte de concentració de les direccions de\nServeis a les Persones i de Serveis al Territori, que s’havia d’implementar de\nmanera progressiva segons la realitat de cada districte i que havia de tenir en\ncompte la trajectòria de cada persona implicada, així com l’organització interna de\ncada districte i dels serveis tècnics funcionarials, de gestió i de direcció.\nRecorda que un dels motius que els impulsen a tirar endavant aquest procés és\nsupramunicipal: la normativa d’estabilitat pressupostària estatal, que comporta\nfortes restriccions pel que fa a la gestió de personal públic, fa que hagin de\nprendre decisions per millorar la racionalització i l’eficàcia dels recursos\ndisponibles.\nA continuació, exposa que el Districte de Nou Barris ja disposa de la direcció\nconcentrada; al Districte de Sant Martí hi ha una problemàtica específica que\nafecta una de les directores, i per situacions personals aquesta concentració es\ntracta posteriorment; i els altres vuit districtes estan en diferents fases\nd’identificació de la persona que finalment ocuparà la direcció concentrada, que\ns’escollirà en funció de les realitats organitzatives de cada districte i de les\nprioritats i els plantejaments dels regidors, dels gerents i dels equips directius.\nAclareix que les concentracions en tot moment tenen en compte els interessos\nde les persones implicades, tot dotant-les de més oportunitats de creixement\nprofessional dins l’estructura directiva i de gestió.\nAssegura que les concentracions de les direccions no faran perdre ni capacitat\nde resolució ni grau de proximitat, sinó que les mantindran o les milloraran, ja que\nla proximitat és la clau de l’èxit de la política general de desconcentració i\ndescentralització de l’Ajuntament de Barcelona.\nD’altra banda, recorda que gràcies a les taules de coresponsabilitat, districtes i\nàrees estan constantment reunits i coordinats per mirar de trobar el màxim nivell\nd’eficàcia en l’acció municipal; es busquen les màximes sinergies entre l’àmbit\nterritorial i l’àmbit funcional.\nHi afegeix que la concentració de direccions evitarà que succeeixin coses que\nvan passar en l’anterior mandat,situacions de duplicitat en què les dues direccions\npodien tractar un mateix cas, fer la mateixa cosa dos cops i de vegades en\ndireccions contràries.\nConclou que a finals d’any esperen tenir tota la qüestió resolta i publicar la\nmodificació de la pauta organitzativa de l’Ajuntament.\nEl Sr. Espriu agraeix la compareixença del Sr. Martí, i explica que l’han\ndemanada perquè els preocupen les polítiques de proximitat.\nComenta que també els preocupa molt la forma, perquè sovint aquesta amaga\nen certa mesura la intenció, i observa que tota reforma en profunditat del sistema\nde relació en el territori i en les àrees que afecti l’Ajuntament de Barcelona hauria\nde tenir la base d’una sèrie d’informes, propostes de nous organigrames,\nplantejaments i l’objectiu de fons de què és el que es fa com a recerca, i que\npotser si no s’hagués preguntat a la darrera Comissió i no s’hagués demanat la\ncompareixença d’avui, ni tan sols haurien informat la Comissió d’aquesta\ntransformació profunda de l’estratègia dels territoris.\nA continuació, formula tot un seguit de preguntes: Quins estudis i anàlisis han\nfet sobre les tasques assignades i les activitats del districte? Quines han estat les\ndirectrius d’aquesta anàlisi? Quin ha estat el resultat d’aquests estudis que\njustifiquen aquestes mesures que estan prenent? Quines són les duplicitats del\nmandat anterior a què ha fet referència? Què avala la situació de fer desaparèixer\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nen gran mesura els tècnics de barri, assignant-los a tasques de tècnics de serveis a\nles persones o altres activitats? Com es fa l’elecció entre els dos directors que\nocuparan la nova direcció doble? Com es donarà cobertura amb qualitat i veritable\nsentit als consells de barri, comissions de seguiment, contacte amb les\nassociacions i la ciutadania a cada barri, i promoció de la participació de\nproximitat? Què passa amb la relació dels sectors? Els sectors seguiran amb la\nvisió de territori que tant va costar que tinguessin?\nLa Sra. Esteller observa que, si bé el govern té la capacitat d’autoorganitzar-se\nde la millor manera possible per prestar els millors serveis, tot caminant cap a\nl’agilització dels tràmits, que si pot ser es facin en un únic acte, i l’estalvi de temps\ni de costos, hauria de tenir en compte els grups i donar-los informació de què es\nfarà i amb quins objectius. Recorda que el 2009 es va aprovar un decret en què es\nfeia una distribució organitzativa dels districtes i es van crear els tècnics de barri i\nuns òrgans de desenvolupament en quatre divisions (Serveis Generals, Tècnics, a\nles Persones i al Territori), i entenen que s’està avançant en un camí que no recull\naquest decret. Subratlla que el primer pas potser hauria d’haver estat parlar-ne i\nmodificar decrets.\nD’altra banda, recorda que tant el PP com CIU es van oposar a la creació dels\ntècnics de barri, i pregunta si aquests es mantindran, amb quines funcions, i si les\nnoves responsabilitats que tindran són suficients per mantenir l’estatus, la condició\ni la categoria que es va aprovar en el seu nomenament.\nEl Sr. Mestre comenta que ICV-EUiA sempre ha declarat que l’actual mandat\nmunicipal hauria de servir per consolidar l’impuls cap a la descentralització vers els\ndistrictes que es va iniciar en l’anterior mandat, així com per consolidar plenament\nels consells de barri.\nAssenyala que algunes de les decisions dels dos anys del Govern Municipal de\nCIU en alguns districtes de la ciutat menystenen el paper dels consells de barri i la\nparticipació al districte, i van en la direcció contrària a allò que hauria de fer\nl’Ajuntament: fomenten la recentralització de l’Ajuntament enlloc de la\ndescentralització cap als districtes i cap als barris. Aclareix que això a SantsMontjuïc no succeeix, però sí a altres districtes.\nEntenen que les direccions concentrades també són una decisió que segueix el\ncamí equivocat, ja que afebleixen els districtes i l’estructura municipal en els\ndistrictes. Afirma que no són concentracions que sumin, i observa que la creació de\nles direccions de Serveis al Territori i de Serveis a les Persones va respondre a una\nanàlisi de les necessitats dels districtes i de com millorar-hi l’atenció ciutadana, i\nque, atès que la realitat analitzada aleshores no ha canviat, tampoc no s’haurien\nde modificar aquestes dues direccions.\nD’altra banda, també consideren equivocades les noves funcions que es volen\nassignar als tècnics i a les tècniques de barri, ja que el temps ha demostrat\nl’encert d’haver creat aquestes places, pel bon treball que han fet pràcticament a\ntots els barris i per la bona valoració que en fan tant associacions com la\nciutadania.\nSubratlla que aquestes decisions equivocades van en la línia contrària al que es\nnecessita actualment als districtes i als barris: aprofundir en les polítiques de\nproximitat i de millora del servei públic municipal a la ciutadania. Entenen que\ns’hauria de promoure i facilitar la participació real de la ciutadania en les decisions\ni actuacions municipals, i que els consells de barri són un espai magnífic per ferho. També consideren que caldria posar més en valor el personal municipal i tenirne més cura.\nConclou reiterant que cal continuar prioritzant la descentralització als districtes i\nals barris, que són l’administració més propera a la ciutadania, i que cal reforçar\nl’organització i els recursos en els districtes.\nEl Sr. Laporta agraeix la compareixença i diu que UpB entén que un govern, que\nté l’objectiu d’oferir el millor servei a la ciutadania, pot canviar el model de gestió\nsi considera que l’actual no és prou eficient. Assenyala que, a més, en aquest cas\ns’ha tingut en compte la projecció professional de les persones implicades i el\nmanteniment de la proximitat amb la ciutadania.\n\n2381\n\n\f2382\n\nGASETA MUNICIPAL DE BARCELONA\n\nNÚM. 17\n\nCoincideix que davant canvis com aquest cal actuar amb la màxima\ntransparència, però entén que aquesta compareixença va en aquesta línia. D’altra\nbanda, també voldrien que s’explicitessin les duplicitats.\nEn darrer lloc, observa que han d’esperar a final d’any per veure els aspectes\nque han justificat el canvi de model de gestió i que entenen que aleshores tindran\noportunitat d’opinar al respecte.\nEl Sr. Martí confirma que durant aquest primer any i mig de mandat han fet\nanàlisis, estudis i informes que orienten el procés progressiu d’adaptació, i afirma\nque faran arribar la informació necessària a tots els grups, tot incloent-hi la\ninformació demanada pel PP: objectius, noves estructures i prospectiva.\nConsidera que no ha d’explicitar cap duplicitat, i entén que tots són conscients\nque existeixen: els veïns i les entitats s’adrecen a diferents representants de\nl’Administració per presentar una mateixa cosa, i de vegades, tot i que hi ha\ncoordinació entre els diferents àmbits, algunes coses s’acaben gestionant\nduplicadament.\nD’altra banda, assegura que no hi ha cap voluntat de suprimir els tècnics de\nbarri, figura que el Govern valora. Quant a la qüestió de donar-los més feina,\naclareix que una cosa és que cadascú hagi de fer allò que li correspongui segons la\ncatalogació, la feina i les funcions que tingui, i una altra que s’intenti treure el\nmàxim rendiment de cada funcionari municipal i de cada responsable polític.\nInsisteix que en la concentració de direccions se salvaguarden tots els drets\nadquirits pels professionals implicats, i que s’aprofita l’ocasió per intentar\npromoure’n la carrera professional.\nQuant a la relació entre els sectors i el territori, comenta que l’objectiu és que hi\nhagi la màxima unificació i coordinació per evitar duplicitats.\nAssegura que, contràriament al que afirma ICV-EUiA, CIU està totalment d’acord\na aprofundir en la descentralització, a consolidar els consells de barri i a fomentar\nla participació, i esmenta Lleialtat Santsenca i Cant Batlló com a casos de\nprocessos de promoció de la participació ciutadana exemplars, transparents, ferms\ni amb convicció.\nPer acabar, agraeix la intervenció del Sr. Laporta, que ha reconegut que el\nGovern actua amb la voluntat d’oferir el millor servei a la ciutadania.\nEl Sr. Espriu agraeix la intervenció del Sr. Martí i assegura que en cap moment\nno han qüestionat l’autonomia del Govern per prendre decisions respecte a\nl’organització interna dels districtes. Subratlla, però, que una reforma d’aquesta\nmagnitud ha de tenir un projecte al darrere que doni lloc a un debat a la Comissió\nde Presidència i Règim Interior. Comenta que la transparència, el fet de saber\nclarament cap a on va el procés, és una garantia tant per als ciutadans com per als\ntreballadors de la casa.\nQuant a les duplicitats, sap que és inevitable que la ciutadania se t’adreci per\nplantejar-te qüestions que són competència de diferents àmbits de l’Administració,\ni que ells haurien d’intentar trobar la manera de canalitzar bé cada demanda, i\nrecorda que un dels objectius de la transformació era ser pedagògics amb la\nciutadania.\nArgumenta que és necessari mantenir els Serveis al Territori i els Serveis a les\nPersones, ja que s’ocupen de temes diferents i, per tant, han de ser dos sectors\ndiferents, i reflexiona que si es concentren en un de sol, la feina no es fa bé,\nperquè és impossible, entre altres coses pel temps que has de dedicar a cada\nqüestió.\nInsisteix que tenen la sensació que s’està fent un pas enrere en la\ndescentralització, i que la desaparició dels tècnics de barri faria desaparèixer\nl’estabilitat en la relació amb un segment de la població.\nD’altra banda, observa que si el Sr. Martí ha comparegut avui és perquè el PSC\nho ha demanat, no pas perquè el Govern hagi presentat un informe per iniciativa\npròpia, i insisteix que si el Govern té un projecte l’ha de posar damunt la taula\nperquè es debati abans de presentar-lo a la ciutadania. Subratlla que això permet\nque tothom tingui clar quin és el full de ruta, cosa que ara per ara no saben.\nConclou resumint les seves tres reivindicacions: que es mantingui el model pel\nque fa al procés de debat, de transparència i de relació, que es mantinguin Serveis\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nTerritorials i Serveis Personals separats, i que continuï l’aposta per la\ndescentralització.\nLa Sra. Esteller recorda que el PP va donar suport a la creació dels consells de\nbarri, i que al seu moment va haver-hi un debat profund sobre el paper que ha de\ntenir cada estructura administrativa, com s’han d’organitzar els districtes per tal de\nmillorar la prestació de serveis, identificar els problemes i donar-hi respostes, i\nagilitzar l’estructura administrativa. Entenen que un cop acordats els objectius, el\ngovern pot estructurar-se de la manera que cregui més adient per assolir-los.\nTanmateix, sí que creuen que haurien d’haver explicat els canvis que farien per\nassolir els objectius i com ho canalitzarien. Insisteix que hi ha un decret aprovat\nque articula la manera d’organitzar-se en els districtes, i si el govern pensa\ncanviar-lo, hauria de presentar als grups una mesura de govern i exposar les\nfuncions que tindrà cadascú i les previsions de millora en la prestació de serveis.\nD’altra banda, assenyala que el més important és treballar de la millor manera\npossible, per assolir els objectius de descentralitzar i organitzar bé, de fer que les\nestructures siguin eficients i àgils.\nEl Sr. Mestre insisteix que cal consolidar i institucionalitzar els consells de barri,\nla qual cosa exigeix aspectes que són de caràcter polític, com ara el reconeixement\ni la potenciació del paper del consell de barri com un veritable interlocutor amb\ntotes les possibilitats d’intervenció previstes a la vida dels barris, en part dotant-lo\ndels recursos adequats (entre d’altres, recursos humans), per a la qual cosa el\npaper dels tècnics i les tècniques de barri és fonamental. Aclareix que no han dit\nque es vulgui fer desaparèixer els tècnics i les tècniques de barri, sinó que no\nestan d’acord que es modifiquin les seves funcions.\nEn segon lloc, subratlla que cal garantir que les estructures organitzatives dels\ndistrictes estiguin plenament justificades des del punt de vista dels objectius que\nes persegueixen, que siguin suficients i que siguin fortes, i entenen que la\nconcentració de dues direccions no està justificada i afebleix l’estructura dels\ndistrictes.\nEn tercer lloc, consideren que cal avançar en la participació ciutadana, i que amb\nel Govern de CIU s’ha retrocedit en aquesta qüestió, tant quantitativament com\nqualitativament. Observa que no tots els districtes són com Sants-Montjuïc, i que\nno en tots la participació ciutadana és bona i suficient i el Govern no hi està prou\namatent.\nConclou que si bé un govern té capacitat per prendre decisions i implementarles, en aquest cas les decisions preses són desencertades.\nEl Sr. Martí està totalment d’acord que totes les formes són millorables, i diu\nque intentaran facilitar tota la informació demanada per aprofundir en la\nnecessària transparència.\nD’altra banda, diu al Sr. Mestre que la participació ciutadana és responsabilitat\nde tots i hi ha moltes maneres de promoure-la, i comenta que li agradaria veure\nalgun regidor de l’oposició als consells de barri.\nEs dóna per tractada.\nDel Grup Municipal PP:\n3. Que comparegui el responsable del Govern Municipal per informar sobre els\nacords entre la Diputació de Barcelona i l’Ajuntament de Barcelona sobre els Plans\nde concertació.\nEl Sr. Ciurana exposa l’estat de la qüestió respecte dels tres grans eixos en què\nes basa la relació entre l’Ajuntament de Barcelona i la Diputació:\n1. La política d’inversions. Recorda que, històricament, cada mandat la Diputació\nfeia una gran actuació a Barcelona amb la voluntat d’aconseguir una visibilitat de\nla seva inversió a la ciutat, i comenta que actualment estan negociant les\ninversions del Pla de concertació, que en principi serà aprovat al Plenari de la\nDiputació d’aquest mes. Especifica que, malgrat les dificultats, han aconseguit\nmantenir una inversió global de 30 milions d’euros.\n2. La política referida al catàleg de serveis que ofereix la Diputació. Assenyala\nque sovint la normativa de la Diputació exclou la ciutat de Barcelona, no\n\n2383\n\n\f2384\n\nGASETA MUNICIPAL DE BARCELONA\n\nNÚM. 17\n\nexplícitament però mitjançant enunciats com «els municipis de més de 300.000\nhabitants» (a la demarcació de Barcelona només n’hi ha Barcelona ), i que per això\nes fa un pla específic, previst amb la mesa de concertació, i un conveni amb\nl’Ajuntament de Barcelona.\n3. Els «serveis impropis» que presta la ciutat de Barcelona (alguns dels grans\nequipaments culturals o educatius que la Diputació té a Barcelona i que, des d’un\npunt de vista de la lògica de cooperació amb els municipis, la Diputació mateixa\nconsidera que no són propis, per exemple el CCCB).En aquest àmbit, estan en\nconverses per conèixer el plantejament de la Diputació, que s’ha anat desprenent\nde tots els museus que tenia, excepte del Museu Tèxtil de Terrassa —que està mig\ntancat, només obre amb cita prèvia— i el Marítim.\nLa Sra. Esteller comenta que el PP va rebre resposta a una pregunta que havia\npresentat per escrit sobre els projectes que tenia previst presentar el Govern, i no\nestan d’acord amb les prioritats mostrades per aquest. Consideren que 30 milions\nd’euros són molts diners i caldria, sobretot en un moment en què algunes\nadministracions, especialment la Generalitat, estan reduint considerablement\npartides i inversions a Barcelona, prioritzar despeses imprescindibles.\nConcreta que les sol·licituds de l’Ajuntament per a subvencions i finançaments\nde la Diputació han estat el Palau Marquès de Llió i el Museu Verdaguer (11 milions\nd’euros per ubicar-hi una residència d’escriptors), el manteniment de l’equipament\ndel Castell de Montjuic i l’audiovisual de 1714 (12 milions), el manteniment\nd’infraestructures i equipaments del Museu Marítim (1 milió), el manteniment\nd’equipaments i infraestructures del Dipòsit del Rei Martí (1 milió), i el\nmanteniment d’equipaments i infraestructures d’adequació de l’Anella Olímpica (5\nmilions).\nDemana al Sr. Ciurana que justifiqui aquestes prioritats, que fan que es deixi\nd’invertir en accions més importants, però reconeix que el cas del Museu Marítim\nés diferent perquè realment cal rehabilitar-lo al més aviat possible per posar-lo en\nmarxa i que tingui rendiment. També entenen l’adequació de l’Anella Olímpica, pels\nmundials de natació que s’hi faran, entre d’altres.\nEsmenta que es podria haver invertit en barris que no estan rehabilitats per la\nGeneralitat, o a tapar els nombrosos pous de la línia 9, que són un gran obstacle\nper a comerços i veïns.\nConclou demanant la justificació de les inversions, els termes pels quals s’han\nsol·licitat i el contingut.\nEl Sr. Colomé qualifica les intervencions de la Sra. Esteller i del Sr. Ciurana de\nsurrealistes, ja que no entén per què el PP pregunta per unes inversions que\nhauria pogut negociar a la Diputació, ja que fins fa ben poc CIU i PP hi governaven\njunts.\nD’altra banda, observa que els 30 milions, si no està equivocat, són els mateixos\nque l’Ajuntament de Barcelona tenia als altres plans.\nEl Sr. Mestre subscriu les paraules del Sr. Colomé. ICV-EUiA tampoc no entén\nper què la Sra. Esteller i el Sr. Ciurana fan avui aquesta representació, si des que\nva començar el mandat municipal els dos grups s’han reunit contínuament i han\nassolit multitud d’acords. Esmenta un pacte d’inversions de 103 milions d’euros i la\nnegociació d’un segon paquet d’inversions d’uns 93 milions, així com l’anunci del\npresident del PP, el Sr. Alberto Fernández, que tenien la intenció de pactar amb el\nGovern Municipal la destinació dels 60 milions d’euros de superàvit de l’exercici\n2012.\nPer això, suggereix al PP que parli amb CIU d’un paquet d’inversions de la\nDiputació de Barcelona i exposi les seves prioritats d’inversió. Assenyala que, en\naquest cas, qui té la batuta de les negociacions és el PP.\nD’altra banda, recorda que PP i CIU van aprovar junts el pressupost del 2012 de\nla Diputació de Barcelona i fins i tot van votar junts el del 2013.\nAcaba demanant que els estalviïn aquestes representacions.\nEl Sr. Laporta coincideix amb els regidors del PSC i d’ICV-EUiA, i diu a la Sra.\nEsteller que no entén quin sentit té que sol·licitin aquesta compareixença, atès que\nel PP ha estat a la Diputació i ha pogut decidir sobre aquestes qüestions i, de fet,\nhi ha decidit, tot pactant el Pla d’inversions de Barcelona a canvi de prorrogar els\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\npressupostos, però diu que escoltaran les explicacions del Sr. Ciurana respecte a\nles prioritats.\nLa Sra. Pajares diu al Sr. Laporta que la Presidència de la Comissió rep peticions\nde compareixences de tots els grups, i mentre entrin dins les competències de la\nComissió, s’accepten.\nEl Sr. Laporta rebat que simplement ha manifestat que aquesta compareixença\nli sembla una pantomima, que respon a interessos partidistes i que no té els\ncriteris establerts a la Junta de Portaveus, que va fixar que les compareixences\neren un sistema de control de l’acció de govern de caràcter excepcional perquè el\ngovern comparegui davant de situacions extraordinàries que requereixen\nexplicacions i debat públic.\nEl Sr. Ciurana explicita que el pressupost de la Diputació del 2012 es va aprovar\nper unanimitat i el del 2013 només amb l’abstenció d’ICV-EUiA, si no recorda\nmalament.\nAclareix que no ha enumerat les inversions perquè encara s’estan negociant, i\nen principi s’aprovaran el dia 25 al Plenari de la Diputació, però les explica:\nEl Pla director del Castell de Montjuïc vigent preveu una inversió important,\nd’entre 60 i 70 milions d’euros,per a la rehabilitació del castell (infraestructures i\nserveis, trasllat del circuit infantil, trasllat dels arquers, impermeabilització dels\ncossos de guàrdia, etcètera), de manera que val la pena fer un esforç important\nper concentrar-hi part de la inversió. Assenyala que on diu «audiovisual del 1714»\nhauria de dir «audiovisual del 2014».Explica que hi ha la idea que el 2014 els\nvisitants puguin conèixer la història del castell a través d’un audiovisual.\nCasa Museu Verdaguer és un projecte executiu fet pel govern anterior per a una\ncasa museu —visitada per molta gent que visita el Parc de Collserola— que\nliteralment està caient i corre el risc d’esfondrar-se si no s’hi actua ràpidament.\nPalau del Marquès de Llió i el Palau Nadal, al carrer Montcada, han quedat buits,\nun perquè el Museu Barbier-Muellerha marxat i l’altre perquè el Museu del Tèxtil i\nla Indumentària s’ha traslladat a Glòries, i el Govern considera que Barcelona no es\npot permetre el luxe de tenir dos palauets gòtics davant del Museu Picasso buits,\ntancats i barrats, i per això hi aprofitaran la remodelació del Museu Etnològic, que\naviat tindrà dues seus: una per a l’etnologia no catalana, o no occidental, que\ntindrà ubicació en aquests dos palaus, i la col·lecció catalana, que continuarà a\nl’Etnològic.\nL’adequació de l’Anella Olímpica, vinculada als campionats que s’hi celebraran,\ntambé és necessària perquè ja fa més de vint anys dels Jocs Olímpics de Barcelona\ni cal fer-hi un bon manteniment.\nAl Museu Marítim es farà una aportació d’un milió, però cal fer un procés de\nreadaptació de la museografia, perquè tal com està conceptuada ara,\nprobablement implicaria una inversió deu vegades més elevada.\nDipòsit de Bellesguard, al Districte de Sarrià-Sant Gervasi, es preveu fer un\nequipament per al districte.\nLa Sra. Esteller manifesta sorpresa davant les intervencions dels grups de\nl’oposició, ja que barregen els àmbits: d’una banda hi ha les inversions que ha de\nfer l’Ajuntament, que aquí sí que negocia el PP, d’una altra banda, les inversions\nque ha de fer la Generalitat a Barcelona, i d’una altra les inversions que fa la\nDiputació a la ciutat. Recorda que el Govern Municipal va presentar les seves\npropostes quan el PP ja no governava a la Diputació.\nPregunta al Sr. Ciurana com és que de 5 milions d’euros que constaven a la\nmesura de govern com a pressupost per al Museu de Cultures del Món es passa a\n11. Volen saber el pressupost exacte de la residència d’escriptors i que es justifiqui\naquesta inversió que el PP no considera prioritària.\nConclou reiterant que l’Ajuntament hauria d’haver presentat projectes més\nprioritaris i necessaris per a la ciutat.\nEl Sr. Colomé manifesta desconcert davant la intervenció de la Sra. Esteller, i\ninsisteix que aquest debat és surrealista.\nEl Sr. Ciurana s’ofereix per parlar més tranquil·lament i amb el projecte sobre la\ntaula del conjunt de projectes i facilitar totes les explicacions i els aclariments que\ncalguin. Assenyala, però que la Casa Verdaguer no és només una residència\n\n2385\n\n\f2386\n\nGASETA MUNICIPAL DE BARCELONA\n\nNÚM. 17\n\nd’escriptors, i que la quantitat destinada al Museu de les Cultures del Món inclou\ntambé l’actuació pendent a l’Etnològic i la museografia de tots dos.\nEs dóna per tractada.\nIII) Propostes a dictaminar\na) Ratificacions\nb) Propostes d’acord\n4. Designar com a representant de l’Ajuntament de Barcelona al Consell\nMetropolità de l’Àrea Metropolitana de Barcelona la Ima. Sra. Maite Fandos i Payà,\nen substitució de la Ima. Sra. Mercè Homs i Molist.\nTots els regidors hi voten a favor.\nEs dictamina amb el posicionament favorable de tots els grups.\nIV) Part decisòria / executiva\na) Ratificacions\nb) Propostes d’acord\nc) Proposicions\nV) Part d’impuls i control\na) Proposicions / Declaracions de grup\nDel Grup Municipal PSC:\n5. La Comissió de Presidència i Règim Interior acorda: Que en el termini de 2\nmesos es facin les gestions oportunes pel que fa a la millora de la nova identitat\nvisual corporativa de l’Ajuntament de Barcelona i de la normativa gràfica\nd’aplicació, per tal que la identitat dels diferents districtes tingui la rellevància\ninstitucional que li pertoca, en el mateix nivell que altres institucions i organismes\nmunicipals. Que, de forma paral·lela, s’estudiï i es presenti a la Comissió una\nproposta de com recollir dins la identitat visual les entitats i associacions que\nexerceixin la gestió cívica d’equipaments municipals.\nEl Sr. Espriu recorda que a la Comissió del juliol del 2012 el seu Grup va\npresentar una pregunta que va ser contestada pel Sr. Martí, qui va afirmar que el\nGovern garantiria que el nom de cada districte tingués la mateixa visibilitat que la\nresta d’empreses públiques i els organismes municipals.\nComenta que en aquell moment van felicitar per la feina tècnica, que havia\npermès, en general, una proposta d’imatge nova, clara i que comunicava molt bé,\nperò no entenien que projectes com el MUHBA o el Bicing tinguessin una\nidentificació gràfica i els territoris no.\nIndica que el manual de signatura corporativa municipal, que es va aprovar el 7\nde novembre del 2012,no dóna cobertura al compromís assolit pel Govern. Mostra\nun exemple on es veu que en diferents materials no hi ha identificació del districte\ncorresponent, i no es distingeix un material de l’Ajuntament d’un de districte, la\nqual cosa genera confusió.\nAclareix que no s’hauria d’actuar amb caràcter retroactiu, sinó amb els nous\nmaterials.\nD’altra banda, diu que la segona part de la petició està motivada pel fet que la\ngestió cívica és un tema important pel qual tots han d’apostar, com ja van fer\nalguns el mandat anterior.\nLa Sra. Esteller manifesta el suport del PP a la proposta. Coincideixen\nespecialment amb el punt número 1, ja que el Govern va assumir un compromís\nque el decret aprovat al setembre no recull, i és bo que el districte mantingui la\nseva imatge, perquè la força visual és molt important.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nD’altra banda, aclareix que estan d’acord a dur a terme l’estudi plantejat al punt\nnúmero 2, però que això no ha de pressuposar un resultat final favorable. Indica\nque cal diferenciar quan una entitat ha de tenir presència i quan hi ha una mena\nde simbiosi d’imatge entre l’Ajuntament i l’entitat.\nEl Sr. Mestre expressa el vot favorable d’ICV-EUiA, que coincideix plenament\namb tots dos punts de la proposta: d’una banda, cal que el Govern doni\ncompliment al més aviat possible al compromís que ja havia assolit de reflectir la\nidentitat corporativa dels districtes; d’altra banda, ha de presentar un informe per\ndebatre la manera d’incorporar la identitat visual de les entitats i associacions\nencarregades de la gestió cívica d’alguns equipaments municipals.\nEl Sr. Laporta manifesta el vot favorable d’UpB, que dóna molta importància als\nsímbols, tal com demostra, per exemple, la proposta que va presentar al setembre\nde l’any passat de revisar la normativa gràfica de l’Ajuntament per recuperar el\ncolor groc a l’escut, així com promoure l’ús de l’escut amb els dos colors oficials\ncom a mínim en les notificacions habituals de l’alcalde i en la identificació dels\nedificis municipals.\nEl Sr. Martí observa que des de l’any 2011 s’ha avançat en el tractament de la\nimatge gràfica de l’Ajuntament, i en part també dels districtes, però reconeix que\nencara cal anar més enllà per consolidar l’esperit de la proposició, de manera que\nel Govern hi dóna suport i es compromet a presentar, en el termini de dos mesos,\ntant la millora de la imatge gràfica dels districtes com una proposta perquè les\nassociacions que exerceixen la gestió cívica d’equipaments municipals, amb les\nsingularitats oportunes, tinguin la seva presència. Aquesta proposta serà una\nproposta oberta que es farà a través de la Direcció de Comunicació Corporativa de\nl’Ajuntament.\nD’altra banda, assenyala que coincideixen amb el PP pel que fa a la segona part\nde la proposició. Entenen que, efectivament, alguns casos han de rebre un\ntractament singular, atesa la diferent naturalesa de les entitats: algunes duen a\nterme realment una cogestió, mentre que d’altres gestionen cívicament però no\nsón ben bé una cogestió.\nPer acabar, informa que ja han encarregat a la Direcció de Comunicació que\ncomenci a plasmar una proposta oberta que reculli les diferents singularitats que\nes donen tant en els darrers informes de gestió dels equipaments municipals com\nen la col·laboració puntual que hi pot haver en qualsevol tipus de campanya o\nprograma entre una entitat i un districte o una altra instància municipal.\nEl Sr. Espriu agraeix el vot favorable de tots els grups i subratlla que en la\nsegona part de la proposició ha especificat molt clarament que simplement parlava\nde les associacions o entitats que exerceixen la gestió cívica d’equipaments\nmunicipals. Entén que hi ha moltes modalitats de gestió i que la voluntat és posar\ndamunt la taula un document de treball a través del qual els grups municipals\nparticipin i incorporin les propostes en un procés amb transparència.\nD’altra banda, agraeix el suport del govern, i observa que la feina respecte de la\nimatge corporativa no va començar el 2011, sinó que és una herència ben\ngestionada i que ha donat bons resultats col·lectivament.\nEl Sr. Martí Galbis expressa el vot favorable de CIU, el Sr. Espriu expressa el vot\nfavorable del PSC, la Sra. Esteller expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nDel Grup Municipal PP:\n6. La Comissió de Presidència i Règim Interior acorda: Instar el Govern a exercir\nun major control en la inscripció al padró municipal d’habitants, tot revisant els\nprocediments, la documentació requerida i els requisits dels ciutadans que\ns’inscriguin amb la finalitat de verificar la veracitat de les dades aportades i de\nl’autenticitat de la inscripció sol·licitada, per tal d’evitar la inscripció fraudulenta i\nestudiar la pertinença d’incloure l’exigència de disposar de la cèdula d’habitabilitat.\nLa Sra. Esteller formula la proposició, i argumenta que és necessari garantir la\nveracitat de les dades del padró i evitar irregularitats en la seva utilització. Recorda\n\n2387\n\n\f2388\n\nGASETA MUNICIPAL DE BARCELONA\n\nNÚM. 17\n\nque el padró permet l’accés a altres tràmits, de manera que si hi ha irregularitats\nal padró, n’hi pot haver en tramitacions posteriors.\nD’altra banda, entenen que cal revisar especialment el procediment de les\npersones empadronades que no tenen domicili fix.\nEn darrer lloc, consideren important que s’estudiï la necessitat d’incloure\nl’obligació de disposar de cèdula d’habitabilitat per empadronar-se, amb l’objectiu\nd’evitar que moltes persones s’empadronin en un habitatge amb excés d’ocupació,\ncosa que genera molts problemes de convivència.\nEl Sr. Escudé manifesta el vot contrari del PSC. Coincideixen que cal abordar la\nproblemàtica de la sobreocupació dels habitatges, però entenen que modificar el\npadró no és la manera de fer-ho.\nAfirma que posar traves a l’empadronament perjudica tant el veí que vol\nempadronar-se com el conjunt de la societat. Argumenta que el padró municipal és\nuna eina per saber qui resideix a la ciutat i no un instrument de política\nd’estrangeria ni de control de cap altre element, i que seria pitjor que la gent que\nviu a la ciutat no s’hi empadronés, perquè això donaria lloc a una irresponsabilitat\na l’hora de planificar els serveis per part de l’Ajuntament, que ha de tenir en\ncompte totes les persones que viuen a la ciutat i on viuen, perquè fan ús de l’espai\npúblic, del transport públic, dormen, mengen en algun lloc..., i no fer veure que\nalguns ciutadans no existeixen perquè no interessen.\nHi afegeix que la norma que regula l’empadronament, la Llei de bases de règim\nlocal, no diu enlloc que s’hagi de mostrar ni el permís de residència ni la cèdula\nd’habitabilitat.\nEl Sr. Gomà expressa el vot contrari del seu Grup, i comenta que\nl’empadronament és un tràmit obligatori i una eina bàsica per a l’Ajuntament, ja\nque li permet tenir un coneixement acurat de la realitat demogràfica i social de la\nciutat, la qual cosa és fonamental per dissenyar serveis i polítiques, per ajustar\nl’oferta de serveis al territori, i per planificar les respostes que caldrà donar en el\nfutur en funció del potencial d’evolució de les realitats i les necessitats de les\npersones. D’altra banda, per a la ciutadania és una palanca d’accés als serveis\npúblics i a les iniciatives ciutadanes, entre altres coses. Per això, el padró, lligat a\nl’exercici de drets, no pot excloure ningú.\nEn segon lloc, entén que Barcelona històricament ha construït una política\nd’«empadronament actiu», tot complint el marc normatiu i posant en marxa\nmecanismes facilitadors de l’empadronament de tothom, en especial de les\npersones més vulnerables, les persones nouvingudes, les que tenen més dificultats\nde relació amb l’Administració pública.\nEsmenta que algunes entitats s’han queixat de nous obstacles o dificultats en\nl’empadronament, cosa que va generar un prec d’ICV-EUiA a la Comissió de\nQualitat de Vida, Igualtat, Joventut i Esports per tal de remoure qualsevol obstacle\ni restablir els criteris i els mecanismes de l’empadronament actiu. El govern va\nacceptar el prec i els consta que l’Àrea de Qualitat de Vida hi està treballant.\nEntenen, però, que la proposició del PP va en sentit clarament contrari: pretén\nposar obstacles a l’empadronament. Per això no hi poden estar d’acord.\nEl Sr. Laporta reitera que empadronar-se és un dret i un deure de totes les\npersones que resideixen en un municipi, independentment de la nacionalitat i la\nsituació administrativa, regulat per la Llei 7/1985, i que el padró és una eina\nfonamental per a una acció de govern tan eficient com sigui possible. Recorda que\nper inscriure-s’hi, només cal acreditar la identitat i el lloc de residència (amb\nl’escriptura de propietat, el contracte de lloguer i, segons el cas,amb un rebut o\ncontracte de subministrament o un rebut de l’IBI).\nEntenen que la proposició del PP pretén posar traves a l’empadronament, quan\ns’ha de fer tot el contrari, i subratlla que l’objectiu del padró no és controlar el parc\nd’habitatge, ja que aquesta funció és del cadastre.\nAssenyala que si davant un empadronament es detecta que en el domicili hi ha\ninscrit un nombre de persones que pot afectar els requisits d’habitabilitat,\nl’Ajuntament no queda eximit de fer-ne la inscripció, però pot derivar aquesta\nsospita de sobreocupació als serveis municipals perquè actuïn com correspongui.\nConclou explicitant el vot contrari d’UpB a la proposició.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEl Sr. Forn comença agraint la tasca de labor de l’IMI, concretament de la\nDirecció d’Informació de Base, i comenta que voldria presentar, així que tinguin\ndades sobre les diferents modificacions que s’hi han fet, una compareixença per\nexplicar tota la feina que s’està fent en aquesta línia.\nAfirma que, òbviament, s’està aplicant la normativa vigent en la tramitació de\nles inscripcions padronals, i que els controls per garantir la qualitat de les dades\ns’apliquen tant en el moment de la petició per part de l’interessat com a posteriori.\nExisteixen filtres que no permeten fer el tràmit front office, en aquell mateix\nmoment, i aquests controls poden afectar tant persones com habitatges, i suposen\nque les peticions s’han de derivar a un segon nivell per fer les corresponents\ncomprovacions.\nD’altra banda, durant aquest mes s’han implantat nous controls de la qualitat de\nla dada de domicili per evitar inscripcions en locals o en habitatges incorrectes, i en\ncasos de domicilis que no coincideixin amb els existents en la base de dades\npadronal s’exigeix l’aportació de la referència cadastral. Explica que en el moment\nde la tramitació es mecanitzaran més dades relatives a la documentació\nacreditativa de l’habitatge i això permetrà fer controls a posteriori. A més, s’està\ntreballant per millorar la qualitat de les dades ja existents en l’històric del padró\nmunicipal, eliminant duplicitats i dades incorrectes.\nSubratlla que l’Ajuntament de Barcelona és representant local al Consell\nd’Empadronament tant en l’àmbit estatal com provincial, i en exercici d’aquesta\nrepresentació dels ajuntaments, Barcelona ha demanat reiteradament, no en\naquest mandat sinó també en mandats anteriors, la modificació de la normativa\npadronal presentant una proposta formal de reforma legislativa que està sent\nestudiada per l’Administració General de l’Estat. Aquesta reforma pretén evitar els\nempadronaments en cadena, i definir d’una manera molt concreta la documentació\nque cal per acreditar el domicili, perquè hi ha certa dispersió i documents que no\nsón del tot correctes.\nInsisteix que l’Ajuntament té establerts controls de qualitat de les dades del\npadró i hi incorpora noves mesures per garantir que s’ajustin a la realitat en\ndefensa dels drets dels ciutadans i de les administracions que utilitzen les seves\ncompetències.\nAssegura que no posen cap trava a les persones que tenen algun problema de\nvulnerabilitat, cosa que no tindria cap sentit, i afirma que escoltaran les queixes de\nles entitats que consideren que s’estan prenent mesures incorrectes, i que es\nposarà en contacte amb la Gerència de Qualitat de Vida perquè pugui traslladar a\nl’equip del Sr. Lluís Sanz totes aquestes irregularitats o inquietuds.\nConclou dient que interpreten la proposició en sentit positiu i, per això, hi voten\na favor, ja que entenen que el govern té l’obligació de controlar la inscripció per\ngarantir-ne la qualitat, i aclareix que l’estudi de la pertinença d’incloure l’exigència\nde disposar de la cèdula d’habitabilitat no compromet a res més enllà de fer\nl’estudi.\nLa Sra. Esteller agraeix el vot del govern, i afirma que l’únic objectiu de la\nproposició és millorar la gestió del padró, que hi hagi més rigor i control. Subratlla\nque el padró ha d’aportar dades reals de les persones que viuen a la ciutat, i que\nen cap moment pretenen obstaculitzar o impedir el tràmit, com han afirmat els\naltres grups. Remarca que cal garantir la seguretat jurídica i evitar pràctiques\nfraudulentes.\nObserva que, sobretot quan el tràmit no es fa de manera presencial, sovint s’hi\ninscriuen persones que no hi tenen dret, de manera que se’n fa un mal ús.\nEn darrer lloc, coincideix amb el Sr. Forn que s’ha de veure si cal introduir\ncanvis legislatius per millorar les aportacions documentals.\nEl Sr. Escudé manifesta la por del seu Grup davant la possibilitat que Barcelona\nacabi adoptant el model de l’alcalde de Badalona, García Albiol, que va utilitzar el\npadró amb finalitats partidistes per enviar cartes a un segment de la població.\nExplicita que la Llei de bases de règim local diu que «toda persona que vive en\nEspaña está obligada a inscribirse en el padrón del municipio en el que reside\nhabitualmente», i que en cap moment parla de cèdules d’habitabilitat. Pregunta a\nla Sra. Esteller si pretenen fer veure que determinades persones no existeixen\nperquè no els permeten empadronar-se.\n\n2389\n\n\f2390\n\nGASETA MUNICIPAL DE BARCELONA\n\nNÚM. 17\n\nD’altra banda, expressa sorpresa davant la posició del Govern. Tenen dubtes del\ncamí que prendran per donar compliment a la proposició, i els preocupa.\nEl Sr. Gomà entén que la proposició que s’acaba d’aprovar és equivocada\nconceptualment i molt esbiaixada políticament, perquè demana al padró coses que\nno tenen res a veure amb el padró amb una clara intencionalitat política.\nAssenyala que el PP ha arribat a defensar l’exclusió del padró de determinades\npersones, així com l’accés policial al padró sense pràcticament cap mena de\ncontrol, i el suport del Sr. Forn a la proposició els sembla preocupant, perquè\nconsideren incompatible acceptar aquesta proposició i alhora defensar el model de\nBarcelona d’empadronament per a tothom com a mecanisme de ciutadania\ninclusiva. Entenen que són dos camins divergents i que el Govern ha de triar.\nComenta que va ser una satisfacció veure que el govern acceptava el prec\nd’eliminar obstacles per tal d’aconseguir una política d’empadronament activa a la\nciutat, però que ara els preocupa i els inquieta que es vulgui seguir un camí\noposat.\nEl Sr. Laporta també manifesta la preocupació d’UpB pel fet que el Govern\naccepti aquesta proposició del PP, que sempre defensa l’agilització i simplificació de\ntràmits i ara vol posar traves a un tràmit que funciona correctament i ja té uns\nmecanismes de control.\nEl Sr. Forn llegeix la proposició del PP literalment, perquè troba que la resta de\ngrups hi veu coses que no diu. Subratlla que l’únic que demana la proposició és un\ncontrol (que ja existeix i que el marca la llei) i un rigor en la tramitació, i que CIU\ndefensa aquest model, sense comparar-se amb el model de García Albiol. Remarca\nque el model de CIU ha quedat ben clar, per exemple quan algunes comunitats\nautònomes han volgut limitar els drets en sanitat o en ensenyament a algunes\npersones, i el Govern de Catalunya ha estat del tot contundent.\nObserva que existeixen mecanismes perquè la gent que no té un domicili fix\ns’empadroni, i que l’única cosa que volen és que hi hagi una major claredat en\ndeterminats documents que s’aporten, i en tot el procés d’empadronament.\nDiu al Sr. Gomà i al Sr. Escudé que la demanda de modificació de la legislació no\nés nova, i que ells ja l’havien demanat abans, perquè la mateixa oficina considera\nque hi ha una dispersió de documents i fenòmens com els empadronaments en\ncadena. Entén que si no es combaten aquests problemes, no es pot assolir\nl’objectiu de tenir una fotografia tan exacta com sigui possible de la població de\nBarcelona.\nEn darrer lloc, repeteix que recull totes les queixes i suggeriments i que\npresentaran un informe tot explicant les mesures que s’han dut a terme. Demana\nque, per tant, esperin i no treguin conclusions abans d’hora.\nEl Sr. Forn expressa el vot favorable de CIU, el Sr. Escudé expressa el vot\ncontrari del PSC, la Sra. Esteller expressa el vot favorable del PP, el Sr. Gomà\nexpressa el vot contrari d’ICV-EUiA i el Sr. Laporta expressa el vot contrari d’UpB.\nS’aprova.\nDel Grup Municipal UpB:\n7. La Comissió de Presidència i Règim Interior acorda instar el govern municipal\na que, en el marc de les relacions institucionals de l’Ajuntament de Barcelona, iniciï\nconverses amb la Diputació de Barcelona per a la cessió a la ciutat de l’edifici de\nl’antic Consolat de Dinamarca per tal d’ubicar-hi un centre cívic i cultural per al\nbarri del Coll-Vallcarca.\nEl Sr. Laporta contextualitza indicant la ubicació de l’edifici al qual fa referència\nla proposició, situat al viaducte de Vallcarca, informant que l’edifici pertany a la\nDiputació de Barcelona gràcies a una donació dels antics propietaris i que fa anys\nque funciona com un magatzem. Exposa que el veïnat del barri del Coll-Vallcarca\nfa molts anys que reclama la construcció d’un centre cívic al barri i proposa\nconvertir aquest edifici en un espai per al barri que també sigui la seu del Museu\ndel Còmic de Barcelona, que fa quatre anys que busca local.\nA continuació, formula la proposició.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEl Sr. Espriu agraeix la presentació, i puntualitza que qui demana la creació d’un\nnou centre cívic són els veïns del barri de Vallcarca. Informa que en la planificació\nde la transformació de l’avinguda Vallcarca hi ha previst un espai de 2.000 m², si\nCIU no modifica el planejament actual, que en el seu moment s’hauria d’assolir, tot\ni que la transformació de l’avinguda ha quedat alentida en aquests moments pel\nque fa a les obres.\nComenta que s’havia posat en contacte amb UpB perquè modifiquessin la\nproposició, perquè digués «la creació d’un espai que pugui ser de gestió social».\nConsidera que tindria sentit ubicar el Museu del Còmic a l’espai Bruguera, perquè\ntenint en compte la redefinició dels centres cívics i la reorientació cap ala cultura,\npodria ser un bon objectiu per al Centre Cívic la Bruguera, tenint en compte que hi\nha dues demandes del territori: el creixement de l’espai de gent gran i la derivació\ndel Centre de Serveis Socials a un espai més gran que donés cobertura a les\nrealitats socials d’aquell entorn, que probablement podria anar al parc Pere Virgili.\nExplica que va intentar fer aquesta esmena d’anar cap a un tema més social\nperquè en aquests moments és difícil definir això com un espai de centre cívic atès\nque té 340 metres i 60 metres de pàrquing més un jardí. Entén que pot ser un\nespai de gestió cívica per a qüestions concretes que doni cabuda temporal a\nentitats, però observa que allà tampoc no hi ha un gruix molt gros d’entitats.\nConclou que troben bé reclamar a la Diputació de Barcelona la gestió de l’edifici\nper decidir a què es dedica, i per això voten a favor de la proposició.\nLa Sra. Esteller manifesta l’acord del PP a destinar l’edifici a usos del barri, com\nreclamen alguns veïns. Aclareix que molts volen que una part de l’edifici es destini\nal Museu de la Historieta, que sigui seu d’estudis del COI i una fundació\npedagògica de 0 a 3 anys, donant continuïtat a l’acció que estava fent l’antiga\npropietària. Entén que s’han de veure els usos que es donen a aquest edifici,\nperquè l’ús de centre cívic s’ha de fer en un altre àmbit on fos possible fer-lo, i\npregunta a UpB a quins usos es destinaria l’edifici.\nEl Sr. Mestre repeteix la contextualització del Sr. Laporta i comenta que no hi\nhaurà problemes perquè l’edifici esdevingui un equipament per al barri perquè\nactualment la qualificació urbanística que té és precisament d’equipament.\nObserva que el veïnat ha vist les possibilitats que ofereix l’edifici i ha començat a\nbuscar suports per ala seva demanda, i a teixir un projecte que es resumeix en\nuna proposta: convertir l’edifici en un espai multidisciplinari per al barri que\ninclogui la seu del Museu del Còmic a Barcelona i així poder acollir el fons de\nl’antiga Bruguera.\nManifesta el vot favorable d’ICV-EUiA, que dóna suport a la proposició\nbàsicament per dos motius: perquè és una proposta que ha estat elaborada pel\nGrup d’Estudis Coll-Vallcarca amb el suport de més d’una trentena d’entitats del\nbarri, i perquè consideren que és convenient donar un ús públic a un edifici que\nactualment està buit i s’està fent servir com a magatzem, sobretot en un barri com\nel de Vallcarca, que no disposa de gaires equipaments culturals, de manera que\nqualsevol equipament públic que faciliti la cohesió social del barri i en reforci el\nteixit associatiu és necessari.\nEn darrer lloc, demana al Govern que tingui en compte aquesta proposta i que\nes porti a debat en el si del Districte de Gràcia i dels organismes de participació del\nDistricte, que ha d’elaborar un nou Pla d’equipaments del districte per a aquest\nmandat, que creuen que hauria de recollir aquesta proposta.\nEl Sr. Forn,parlant també com a Districte de Gràcia, afirma que comparteixen\namb els veïns i les entitats del barri la necessitat de tirar endavant un equipament\nque vertebri la zona, que actualment està en plena transformació urbanística. Per\ntant, hi estan clarament d’acord.\nD’altra banda, comunica que el 7 de març la regidora de Gràcia, la Sra. Maite\nFandos, va tenir una trobada amb la vicepresidenta de la Diputació, la Sra. Mercè\nConesa, amb l’objectiu de sol·licitar en nom de l’Ajuntament aquest edifici per\nubicar-hi algun tipus d’equipament, i de la reunió es desprèn una bona voluntat\nper part de la Diputació.\nConclou expressant el compromís del Govern de decidir la millor destinació\nconjuntament amb els veïns i amb els grups polítics.\n\n2391\n\n\f2392\n\nGASETA MUNICIPAL DE BARCELONA\n\nNÚM. 17\n\nEl Sr. Laporta agraeix els vots dels grups que s’han pronunciat a favor de la\nproposició i la intervenció de la Sra. Esteller, i li diu que entenen que el més\nimportant és que la Diputació cedeixi l’espai a la ciutat. També entenen que allò\nque demanen els veïns és que l’espai sigui seu d’una institució cultural i social, i\nque un cop que s’aprovi això, ja en decidiran el destí concret.\nLa Sra. Esteller manifesta que el PP també hi vota a favor, atès que la seva\nvoluntat era que els usos de l’edifici es consensuessin amb els veïns i que s’hi\ndonés un ús social i cultural.\nEl Sr. Forn expressa el vot favorable de CIU, el Sr. Espriu expressa el vot\nfavorable del PSC, la Sra. Esteller expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nb) Proposicions amb contingut de Declaració institucional\nDel Grup Municipal ICV-EUiA:\n8. La Comissió de Presidència i Règim Interior acorda que l’Ajuntament de\nBarcelona: 1. Subscrigui el mandat del Parlament Europeu a la XXII sessió del\nConsell de Drets Humans de Nacions Unides i exigeixi al Regne del Marroc la\nllibertat de tots els presos polítics sahrauís, inclòs el grup de 24 presos de\nGdeimIzik, recentment condemnats per un tribunal militar marroquí, així com\ndemani la protecció dels drets fonamentals del poble sahrauí, destacar la\nnecessitat d’un mecanisme internacional de seguiment dels drets humans en el\nSàhara Occidental i recolzi una solució del conflicte basada en l’exercici del dret a\nl’autodeterminació del poble sahrauí, com estableixen nombroses resolucions de\nles Nacions Unides. 2. Traslladi el present acord al ministre d’Afers Exteriors,\nambaixador del Marroc a Madrid, al president del Congrés de Diputats, al president\ndel Senat, president del Parlament Europeu i a l’Alta Representació de la Unió\nEuropea per a Afers Exteriors i Política de Seguretat.\nEl Sr. Mestre comença la intervenció saludant algunes persones presents a la\nsala: el subdelegat a Catalunya del Front Polisario, el Sr. MahIahdih; la Sra. Núria\nSalamé, presidenta de la Federació de l’Associació Catalana d’Amics del Poble\nSahrauí, i el Sr. HassannaAalia, un jove sahrauí condemnat per un tribunal militar\nmarroquí a cadena perpètua.\nA continuació, relata que el 8 de novembre del 2010 el campament GdeimIzik,\nsituat als afores d’El-Aaiún ion més de 20.000 persones sahrauís protestaven per\nles seves deplorables condicions de vida al «territori no autònom del Sàhara\nOccidental», l’últim territori d’Àfrica pendent de descolonització sota la tutela del\nConsell de Seguretat de les Nacions Unides, va ser dissolt violentament per les\nforces d’ocupació marroquines, la qual cosa va causar víctimes i desapareguts. El\nrègim marroquí, a través de les seves forces policials, va detenir 24 persones\nsahrauís, en va obtenir declaracions sota tortura i les va responsabilitzar de la\nmort d’agents marroquins en els esdeveniments de la violenta dissolució del\ncampament. Posteriorment, aquestes persones van ser jutjades en un tribunal\nmilitar del Marroc, amb judicis que segons nombrosos observadors i observadores\ninternacionals no comptaven amb les degudes garanties per falta de proves.\nDesprés de nou dies de judici militar i set hores de deliberació, el tribunal va\ncondemnar nou activistes sahrauís a cadena perpètua,quatre a 30 anys de presó,\ndeu a penes que oscil·len entre els 20 i 25 anys, i dos a 2 anys de presó, unes\npenes duríssimes que suposen un nou atemptat contra el poble sahrauí, contra el\nseu dret a l’autodeterminació i contra la seva pròpia existència com a poble.\nRecorda que fa molt de temps que el poble sahrauí pateix una situació de\ncontínues violacions dels drets humans, d’espoliació dels seus recursos naturals, de\ndetencions arbitràries, de desaparicions i de tortures, i que també fa molt de\ntemps —i també en aquesta ocasió— que el Parlament Europeu, altres institucions\neuropees i parlaments nacionals denuncien aquestes violacions dels drets humans i\nexigeixen que la missió de les Nacions Unides desplegada a la zona, coneguda com\na MINURSO, vetlli especialment per tot allò que fa referència als drets humans del\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\npoble sahrauí. El passat 7 de febrer, el Parlament Europeu va aprovar el seu\nmandat en la 22a sessió del Consell de Drets Humans de Nacions Unides, celebrat\na Ginebra entre el 25 de febrer i el 22 de març, on es demanava una solució justa i\nduradora del conflicte mitjançant l’exercici del referèndum d’autodeterminació, i\ntambé demanava la llibertat de tots els presos polítics sahrauís.\nRecorda també que tant l’Ajuntament de Barcelona com la ciutadania de la\nciutat i de Catalunya s’han mostrat sempre compromesos amb els drets humans i\namb els drets dels pobles, i han expressat multitud de maneres el seu suport a la\ncausa del poble sahrauí i els drets legítims que té com a poble. És per aquesta\nllarga tradició solidària de Barcelona i de Catalunya, tant de la ciutadania com de\nles institucions, que han portat aquesta proposició a la Comissió, que llegeix.\nConclou que l’Ajuntament, per mostrar coherència i compromís amb les llibertats\ni els drets humans, així com amb la llibertat del poble sahrauí i el seu dret a\nl’autodeterminació, ha de condemnar aquest atemptat contra els drets humans i\ndefensar els drets del poble sahrauí a decidir lliurement el seu futur.\nEl Sr. Colomé manifesta el suport del PSC a la proposició, i afirma que tots els\ngoverns d’Espanya des de Felipe González fins a Mariano Rajoy tenen un deute\nhistòric i moral amb el poble sahrauí, que ha sentit moltes promeses dels\ngovernants espanyols totalment incomplertes quan arriben al govern.\nRecorda que la sortida d’Espanya del Sàhara Occidental és l’últim acte del\nfranquisme (1975-1976), per pressió del Marroc amb la Marxa Verda i perquè en\naquells moments agònics del final de la dictadura, i encara sense haver iniciat la\ntransició cap a la democràcia, alguns militars van decidir que no farien una guerra\nper un desert. Observa que cal dir que el secretari d’Estat Henry Kissinger, el\nministre Solís i el rei Hassan van fer molt per obtenir una cosa que era clau i\nestratègica: les mines Bucraa.\nPer acabar, expressa la convicció del PSC que els pobles han de tenir dret a\nl’autodeterminació, tal com fixa la Carta de les Nacions Unides, i la voluntat que\ns’apliquin les resolucions d’aquest organisme, així com la creença que les persones\nestan per sobre dels interessos polítics o econòmics, i que els pobles tenen dret a\nser lliures i a viure en llibertat.\nLa Sra. Pajares subratlla que el PP a tot arreu fa defensa dels drets humans i és\nconscient de les contínues violacions de drets al Sàhara Occidental. Afirma que els\npreocupa què passa en aquesta zona i què passa al Sahel, i per això una de les\nseves esmenes al Pla director de cooperació va ser incloure aquella zona\ngeogràfica com a prioritària. Hi afegeix que aposten per un reforç del treball de la\nMINURSO.\nTanmateix, entenen que l’Ajuntament no és el fòrum adequat per discutir\naquesta qüestió, la qual cosa no significa que siguin insensibles davant la quantitat\nde problemes que hi ha més enllà de les nostres fronteres (el terrorisme de fa dos\ndies a Boston, l’asfixiant situació dels ciutadans que són víctimes de sistemes com\nels de Corea del Nord o de Cuba, la desnutrició infantil...), però hi ha organismes\ninternacionals des d’on treballar aquestes qüestions, mentre que l’Ajuntament ha\nde treballar per solucionar els problemes de la seva ciutadania.\nD’altra banda, no sap si l’Ajuntament té competència per subscriure un mandat\ndel Parlament Europeu per a la reunió del Consell dels Drets Humans de la ONU. A\nmés, planteja la paradoxa que suposa que al Consell de Drets Humans hi hagi\npaïsos com Burkina Faso, el Congo, el Pakistan o Sierra Leone per tractar la\nqüestió del campament GdeimIzik.\nConclou manifestant l’abstenció del PP, que comparteix el text de la proposta\nperò considera que l’Ajuntament no és el lloc adient per tractar-la.\nEl Sr. Laporta expressa la voluntat d’UpB que es compleixin els mandats\neuropeus vinculats a garantir els drets humans. Per això, i en solidaritat amb el\npoble sahrauí, donen suport a la proposició.\nReflexiona, però, que al Marroc els drets humans en majúscules són escassos,\nno només per al poble sahrauí, sinó per al conjunt de la societat, i que convindria\nampliar la declaració i exigir al Regne del Marroc la llibertat de tots els presos\npolítics, la protecció dels drets fonamentals de tots els seus ciutadans, i que fessin\narribar la resolució d’aquesta proposició al consolat del Regne del Marroc a\nBarcelona.\n\n2393\n\n\f2394\n\nGASETA MUNICIPAL DE BARCELONA\n\nNÚM. 17\n\nEl Sr. Martí saluda les persones presents a la sala esmentades pel Sr. Mestre,\nagraeix la seva presència i els transmet la seva solidaritat.\nSubratlla que l’Ajuntament de Barcelona sempre ha defensat aferrissadament\nels drets humans, no solament amb paraules sinó també amb fets. Concreta que\nCIU s’adhereix a la reclamació d’aquest dret universal que tot poble ha de tenir,\ncomençant per Catalunya, el dret a l’autodeterminació.\nObserva que tant governs anteriors de l’Ajuntament com el govern actual han\ntreballat, treballen i treballaran en molts projectes de cooperació a la zona a què fa\nreferència la proposició i a altres indrets, en col·laboració amb moltes entitats,\nassociacions i ONG, per trobar solucions pacífiques i durables, alineades amb els\nprincipis de la comunitat internacional.\nObserva que seria més coherent plantejar aquest tipus de mocions a les\ninstàncies parlamentàries corresponents, ja que la moció va ser presentada pel\nParlament Europeu i ha estat subscrita per parlaments estatals. Assenyala que al\npunt dos de la proposició troben a faltar referència a les altes institucions de\nl’autogovern del país: el president de Catalunya, el Govern de Catalunya i el\nParlament de Catalunya.\nEn darrer lloc, manifesta l’abstenció del Govern.\nEl Sr. Mestre agraeix els vots favorables del PSC i d’UpB i lamenta les\nabstencions del PP i CIU, tot i que no facin que la proposició no s’aprovi.\nConsideren que la proposició és coherent amb el Pla director de cooperació,\nsolidaritat i pau per al període 2013-2016, que va ser aprovat l’1 de febrer pel\nPlenari del Consell Municipal amb els vots favorables de tots els grups, i és\ncoherent amb la voluntat de l’Ajuntament de Barcelona de ser un actor\ninternacional reconegut i prestigiat en tot allò que fa referència a la defensa dels\ndrets humans i dels drets dels pobles.\nPer això, entenen que l’Ajuntament sí que és un bon lloc per pronunciar-se\nrespecte d’aquest cas tan greu, i no només és un bon lloc per fer-ho sinó un lloc\nimprescindible on fer-ho. Consideren que reclamar la llibertat de presos polítics no\npot ser només qüestió dels parlaments nacionals o del Parlament Europeu, sinó\nque totes les institucions democràtiques, la ciutadania i les entitats i associacions\nhan de sumar per garantir que cap persona pateixi penes de presó per raó de la\nseva opinió. A més, l’Ajuntament ha de ser un reflex de la voluntat de la\nciutadania, i en aquest cas, com ja s’ha dit, la ciutadania de Barcelona sempre ha\nestat compromesa amb la causa del poble sahrauí.\nComenta que han presentat aquesta proposició en aquesta Comissió després\nd’haver intentat presentar-la com a declaració institucional a l’anterior Plenari\nMunicipal i no haver obtingut els suports suficients perquè pogués ser aprovada.\nRepeteix que lamenten l’abstenció de CIU, tot i que agraeixen el to de la\nintervenció del Sr. Martí, que comparteixen pràcticament del tot, però consideren\nque en aquest cas concret, l’Ajuntament ha d’anar més enllà de les polítiques de\ncooperació i d’ajut humanitari que ha impulsat i que continuarà impulsant, i\nposicionar-se clarament en defensa del dret a l’autodeterminació del poble sahrauí,\ncosa que implicaria votar favorablement aquesta proposició.\nPer acabar, accepta el suggeriment del Sr. Martí d’incorporar les institucions\ncatalanes.\nLa Sra. Pajares explicita que s’incorpora com a esmena transaccional «el\nParlament de Catalunya, el president de la Generalitat de Catalunya», i que la\nproposició s’aprova amb els vots a favor d’ICV-EUiA, PSC i UpB, i l’abstenció de\nCIU i del PP.\nAlguns assistents aplaudeixen i la Sra. Pajares demana que no ho facin, tot i que\nentén el moment.\nEl Sr. Martí Galbis expressa l’abstenció de CIU, el Sr. Colomé expressa el vot\nfavorable del PSC, la Sra. Pajares expressa l’abstenció del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova amb el redactat següent:\nLa Comissió de Presidència i Règim Interior acorda que l’Ajuntament de\nBarcelona: 1. Subscrigui el mandat del Parlament Europeu a la XXII sessió del\nConsell de Drets Humans de Nacions Unides i exigeixi al Regne del Marroc la\nllibertat de tots els presos polítics sahrauís, inclòs el grup de 24 presos de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nGdeimIzik, recentment condemnats per un tribunal militar marroquí, així com\ndemani la protecció dels drets fonamentals del poble sahrauí, destacar la\nnecessitat d’un mecanisme internacional de seguiment dels drets humans en el\nSàhara Occidental i recolzi una solució del conflicte basada en l’exercici del dret a\nl’autodeterminació del poble sahrauí, com estableixen nombroses resolucions de\nles Nacions Unides. 2. Traslladi el present acord a la presidenta del Parlament de\nCatalunya, al president de la Generalitat de Catalunya, al ministre d’Afers\nExteriors, a l’ambaixador del Marroc a Madrid, al president del Congrés de\nDiputats, al president del Senat, al president del Parlament Europeu i a l’Alta\nRepresentació de la Unió Europea per a Afers Exteriors i Política de Seguretat.\nc) Precs\nDel Grup Municipal PSC:\n9. Que es prenguin les mesures corresponents, per tal que, mentre no\ns’assoleixi un acord amb els representants dels treballadors i treballadores, s’aturi\nl’aplicació del nou Sistema d’Ordenació Municipal (SOM), pel que fa a les noves\nincorporacions laborals, així com la migració cap al nou sistema de retribucions.\nEl Sr. Escudé s’avança a la possible resposta del Sr. Forn que no poden deixar\nd’aplicar el SOM perquè estava aprovat pel Plenari dient que cal evitar que això\nacabi al contenciós administratiu, per la inseguretat jurídica que pot comportar\ntant per les mesures cautelars que poden recaure com per la sentència posterior,\nque generarien un panorama complicat de gestionar. Confia que el Govern no hagi\noptat per esperar la resolució judicial, perquè tots plegats tindrien un problema.\nSubratlla que és urgent que torni a passar per Plenari per aturar-ho i començar de\nzero o, com a mínim, amb alguna cosa treballada que arribi a un consens, i que en\nles reunions que s’estan tenint amb els sindicats es tracti un dels principals temes\nsobre els quals de moment no s’ha parlat: les taules retributives.\nObserva que actualment s’està aplicant el SOM en les noves contractacions, que\nsón unes 200 persones, en sectors tan sensibles com l’educació i els serveis\nsocials, i per això cal tornar a portar-ho a Plenari i deixar-ho en suspens perquè, a\nmés, s’hi estan cometent irregularitats: es dóna per finalitzada la relació laboral\nd’un treballador o treballadora en una empresa i dos dies després se li fa un\ncontracte diferent, quan la llei marca que n’han d’haver passat 21 dies. D’altra\nbanda, hi ha llocs de treball on per una mateixa feina hi ha fins a cinc retribucions\ndiferents.\nEl Sr. Forn exposa que el passat 21 de desembre el Plenari del Consell Municipal\nva acordar l’aprovació del Catàleg de llocs de treball i els seus organismes\nautònoms i entitats públiques empresarials adherits a l’acord de condicions i al\nconveni municipal amb efectes 1 de gener del 2012. Aquest acord preveia deixar\nsense efecte el Catàleg de llocs de treball aprovat per l’acord del Consell Plenari del\n15 de maig del 1987 i les seves modificacions posteriors amb efectes a 31 de\ndesembre del 2012, i en segon lloc, establia un període de sis mesos per a la seva\nimplantació. Des del punt de vista tècnic, la suspensió de l’aplicació del Catàleg de\nllocs de treball únicament per a les noves incorporacions, tant de funcionaris com\nde laborals, no és possible perquè el catàleg anterior ja no existeix i la inaplicació\nde l’actual comportaria un perjudici encara més gran a les persones afectades, ja\nque només es podrien establir les retribucions bàsiques i el complement de\ndestinació mínim establert en la normativa bàsica, que en tots els casos que es\npreveuen està per sota de les previstes inicialment en el catàleg vigent. D’altra\nbanda, en aquests moments i dins el període establert de sis mesos que es va\nacordar, que finalitza al juny, s’està duent a terme el procés de negociació amb els\nrepresentants sindicals amb l’objectiu de cercar el màxim consens possible tant en\nla forma com en el contingut del catàleg aprovat. Els acords que es derivin\nd’aquest procés es portaran a l’aprovació del Consell Municipal i els seus efectes\nseran amb data 1 de gener del 2013.Respecte a la migració de la resta de personal\ninicialment prevista per al mes de març d’enguany, es va revisar la data i s’ha\n\n2395\n\n\f2396\n\nGASETA MUNICIPAL DE BARCELONA\n\nNÚM. 17\n\ndecidit posposar-la a l’espera de poder tancar un acord amb la part social, i\nsempre dins el període transitori d’aquests sis mesos.\nEl Sr. Escudé agraeix la resposta, i reflexiona que, a banda dels sis mesos que\ns’han donat, caldria seure a consensuar els punts que ara mateix estan sobre la\ntaula i creen més discrepàncies. Expressa la seva convicció que amb voluntat i\ndecisió política poden aturar al Plenari de l’Ajuntament els punts més susceptibles\nde generar injustícies, i recorda que tots els grups polítics, així com els\nrepresentants dels treballadors, es van mostrar disposats a parlar-ne.\nEl Sr. Forn subscriu les paraules del Sr. Escudé, i afirma que precisament per\naixò s’estan duent a terme aquestes reunions i s’han marcat un període de\nnegociació per seguir aquesta línia amb voluntat i amb decisió política.\nEs dóna per tractat.\n10. Que el Govern Municipal presenti en un termini de 2 mesos a la Comissió de\nPresidència i Règim Interior un informe sobre el projecte Barcelona Ciutat\nEducadora i el XIIIè Congrés de Ciutats Educadores l’any 2014.\nLa Sra. Jaurrieta dóna per sustentat el prec.\nEl Sr. Martí diu que, evidentment, l’accepten, ja que tracta d’un tema molt\nimportant. Afirma que abans de dos mesos presentaran un informe per exposar\nqüestions relacionades amb l’organització del Congrés —ja hi estan treballant—,\nels treballs del comitè organitzador, els treballs de la comissió científica i els\ntreballs de relació institucional que estan duent a terme per tirar endavant\nsatisfactòriament la celebració del Congrés, i subratlla que Barcelona té una llarga\ntrajectòria en el compromís amb les ciutats educadores, amb l’Associació\nInternacional de Ciutats Educadores.\nLa Sra. Jaurrieta agraeix l’acceptació del prec.\nEs dóna per tractat.\nDel Grup Municipal PP:\n11. Que el Govern procedeixi a la redacció del Catàleg de Mesures alternatives\nsubstitutòries de les sancions pecuniàries que siguin de la competència de\nl’Ajuntament de Barcelona i al començament de la seva aplicació en la major\nbrevetat possible.\nLa Sra. Esteller formula el prec, motivat pel fet que des de fa temps s’apliquen\nmesures substitutòries, des que es va aprovar l’ordenança de mesures per\nfomentar i garantir la convivència ciutadana, que recull mesures d’assistència a\nsessions formatives, de participació en activitats cíviques i altres treballs en\nbenefici de la comunitat.\nExposa que recentment, amb l’aprovació i la modificació de l’article 40 de\nl’Ordenança de convivència, a través d’una al·legació del Grup del PP es va aprovar\nque mitjançant un decret d’alcaldia s’establiria el catàleg i el procediment de les\npossibles mesures alternatives, amb uns criteris determinats de l’adopció de la\nmesura substitutòria. Esmenta com a exemple les persones que exerceixen la\nprostitució, casos en què es podrien aplicar mesures de formació, etcètera.\nEl Sr. Forn informa que en els propers quinze dies es traslladarà a l’Alcaldia una\nproposta-decret que recull el sistema de prestacions en benefici de la comunitat\ncom a substitucions d’infraccions a les ordenances municipals. La proposta de\ndecret consta de 5 capítols, 33 articles, 5 disposicions addicionals i 1 disposició\nfinal. El capítol primer recull les disposicions generals; el segon, el catàleg de\nmesures, els requisits, la guia de recursos, i les condicions en què les entitats hi\npoden col·laborar; el tercer, els criteris i principis aplicables a la substitució de la\nsanció per una mesura alternativa, com per exemple els principis de\nproporcionalitat, els d’idoneïtat, territorialitat, conversió de les sancions, el principi\nd’acceptació de la mesura, etcètera; el quart, el procediment de substitució; i el\ncinquè, el compliment de la mesura i les normes per al seu compliment.\nObserva que aquest decret té consideració legal d’ordenació general, de manera\nque ha de complir amb els tràmits d’exposició pública, presentació d’al·legacions,\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\netcètera. Per això, calculen que el decret no entrarà en vigor fins a finals de juny\nde 2013.\nLa Sra. Esteller celebra que el Govern ja tingui ultimat aquest projecte de decret\ni que pugui entrar en vigor el mes de juny, ja que entenen que és del tot necessari\nper donar molta més seguretat jurídica en l’aplicació d’aquestes penes\nsubstitutòries. D’altra banda, cal tenir en compte que moltes d’aquestes tenen un\ncaràcter formatiu, així com que molts dels infractors són menors, per la qual cosa\ncal tenir les mesures clares per poder-les complir amb la màxima eficàcia.\nEs dóna per tractat.\nDel Grup Municipal ICV-EUiA:\n12. Que el Govern Municipal faciliti als sindicats la realització d’assemblees\ninformatives sobre el SOM, així com la recollida de signatures de treballadors i\ntreballadores per demanar «que se suspengui la migració al nou sistema retributiu\ndel Sistema d’Ordenació Municipal (SOM), mentre que no hi hagi un acord amb la\npart social. Aquesta suspensió ha d’afectar, també, les condicions de les noves\nincorporacions i les noves provisions de llocs de treball».\nEl Sr. Mestre recorda que en l’anterior Comissió de Presidència i Règim Interior\nes va aprovar una proposició d’ICV-EUiA amb relació al nou Sistema d’Ordenació\nMunicipal que, fonamentalment, donava un mandat al Govern Municipal de\nnegociar i acordar amb els sindicats aquest nou SOM, fer-ho en el marc de la mesa\ngeneral de negociació, en un termini de sis mesos, i paralitzar-ne l’aplicació fins a\nassolir un acord amb la representació dels treballadors i les treballadores\nmunicipals.\nReconeix que s’ha reiniciat la negociació, però assenyala que al mateix temps\ns’estan aplicant aspectes del nou SOM, un fet que dificulta la negociació entre el\nGovern Municipal i la representació sindical, una negociació que per part del\nGovern avança massa lentament.\nIndica que l’aplicació que s’està fent del nou SOM ja ha afectat més de 200\nempleats i empleades municipals, sobretot en els sectors d’educació i serveis\nsocials, i sobretot en dones, ja que en aquests sectors són majoria. Concreta que\nl’aplicació d’aspectes del nou SOM representa pèrdues de salari d’entre 130 i 161\neuros mensuals.\nPer això demanen que es faciliti la realització d’assemblees informatives, cosa\nque saben que ja s’ha començat a fer, i que el Govern faciliti també a les\ndependències municipals la campanya de recollida de signatures de treballadores i\ntreballadores municipals que impulsen els sindicats i que reclamen, textualment\n«que se suspengui la migració al nou sistema retributiu del Sistema d’Ordenació\nMunicipal mentre no hi hagi un acord amb la part social», i diuen que «aquesta\nsuspensió ha d’afectar, també, les condicions de les noves incorporacions i les\nnoves provisions de llocs de treball».\nObserva que presenten aquest prec des del ple suport als sindicats\nrepresentatius de l’Ajuntament, una part dels representants dels quals estan\npresents a la sala, i conclou que el conjunt d’exigències són del tot necessàries per\nassegurar que la negociació arribi a bon port.\nEl Sr. Forn comenta que es limitarà a contestar el prec i no «els afegits».\nEn primer lloc, aclareix que l’Estatut Bàsic de l’Empleat Públic regula el dret de\nreunió dels empleats públics. Pel que fa a les condicions amb caràcter general, «les\nreunions en el centre de treball s’autoritzaran fora de l’horari de treball, llevat\nacord entre l’òrgan competent en matèria de personal i els que estiguessin\nlegitimats per convocar-les. I en tot cas, la celebració de la reunió no perjudicarà\nla prestació de serveis i els convocants seran responsables del seu normal\ndesenvolupament».\nEn segon lloc, exposa que l’Ajuntament de Barcelona va pactar i va incloure a\nl’acord de condicions de treball del personal funcionari i al conveni col·lectiu del\npersonal laboral, pactats per al període 2004-2007, un capítol cinquè de condicions\nsindicals que en l’article 50 incorpora la regulació específica del règim\nd’assemblees. D’acord amb aquest article, «l’òrgan de representació en les\n\n2397\n\n\f2398\n\nGASETA MUNICIPAL DE BARCELONA\n\nNÚM. 17\n\nseccions sindicals amb presència en aquest òrgan poden ser de dos tipus, generals\no sectorials».\nEn tercer lloc, recorda que l’Ajuntament durant molts anys ha gestionat i ha\nexercit el dret de reunió dels empleats públics sense majors dificultats\nd’interpretació, però darrerament s’estan plantejant dubtes sobre les\nautoritzacions de determinades assemblees en horari laboral relacionades amb el\nconcepte d’assemblea general, i amb transcendència sobre el còmput d’hores\nautoritzables dins la jornada de treball; concretament, amb les peticions que ha fet\nla Junta de Personal i el Comitè d’Empresa per realitzar assemblees generals de\npersonal en horari de treball als diferents districtes municipals. Aquestes\nassemblees generals descentralitzades no estan previstes en l’article 50 esmentat,\ni aquest article condiciona la utilització d’assemblees dins l’horari laboral al fet que\nla convocatòria es refereixi a tot el personal de què es tracti. Per tant, d’acord amb\nl’article 50, «no hi ha marge per a l’autorització dins l’horari laboral d’assemblees\ngenerals descentralitzades, que no són altra cosa que assemblees parcials. És per\naixò que les assemblees autoritzades dins l’horari laboral han de ser sempre\nassemblees generals en matèries que afectin tot el personal municipal, o bé\nassemblees sectorials quan els temes a tractar només afecten un sector del\npersonal amb característiques especials i diferenciades del comú personal. I en tot\ncas, hauran de respectar els límits establerts».\nEn quart lloc, atès que el procés d’implantació del SOM és un procés complex i\nsingular, de forma excepcional i amb caràcter extraordinari s’han autoritzat amb\ndata 19 de març del 2013 les assemblees sol·licitades a la Junta de Personal i al\nComitè d’Empresa de l’Ajuntament.\nConclou que el Govern recull l’esperit del prec.\nLa Sra. Pajares informa el Sr. Mestre que no té temps per a una segona\nintervenció.\nEl Sr. Forn aclareix que allò que es demana al prec ja s’està aplicant, tot\nrespectant les limitacions que marca la llei i seguint el mateix sistema d’aplicació\npel que fa a la celebració d’assemblees.\nLa Sra. Pajares dóna la paraula al Sr. Mestre.\nEl Sr. Mestre diu que el Govern Municipal ha de dir si accepta o no accepta el\nprec.\nLa Sra. Pajares hi està d’acord.\nEl Sr. Forn diu que sí, que l’accepten.\nEs dóna per tractat.\nDel Grup Municipal UpB:\n13. Que el Govern Municipal desvinculi la «marca Barcelona» de qualsevol altra\nmarca d’abast estatal.\nEl Sr. Laporta formula el prec, motivat pel fet que un dels principals objectius de\nla marca Barcelona és projectar la imatge de la ciutat al món per atreure\ninversions i crear llocs de treball, i que la marca Espanya dificulta l’assoliment\nd’aquest objectiu.\nLa Sra. Recasens comenta que hi ha nombrosos estudis, informes, opinions i\nenquestes d’instituts, d’observatoris, etc. que analitzen les marques (de vegades\nanalitzen la marca Espanya, de vegades la marca Catalunya i de vegades la marca\nBarcelona) i que en treuen conclusions i valoracions diferents.\nEntén que no han de definir l’estratègia per a la marca Barcelona en funció d’allò\nque diguin aquestes institucions, escoles de negoci, etc., i afirma que l’estratègia\nper a la marca Barcelona és ben definida, com van explicar quan informaven sobre\nel projecte Barcelona Growth: la marca Barcelona està molt ben posicionada pel\nque fa a turisme, cultura, arquitectura, gastronomia i qualitat de vida, i ara cal\nposicionar-la pel que fa a l’economia, per presentar-la com una ciutat atractiva per\nfer-hi negocis, una ciutat creativa i innovadora.\nConclou subratllant que el Barcelona Growth, mitjançant la col·laboració\npublicoprivada, treballa per assolir l’objectiu de posicionament esmentat.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEl Sr. Laporta entén que no s’accepta el prec, i ho lamenta perquè considera que\nl’argumentació de la Sra. Recasens no és incompatible amb l’acceptació d’allò que\ndemanen.\nSubratlla que l’opinió internacional respecte a la situació de la marca Espanya és\ngairebé unànime, i que les nostres empreses manifesten que la marca Espanya, o\nel fet de tenir un CIF espanyol, les perjudica. Comenta que, tal com afirmava el\ndirector del laboratori d’idees CEPS, la imatge d’Espanya ha patit una forta\ndavallada per culpa de la mala política de comunicació del Govern espanyol, el\nsanejament poc transparent de les entitats financeres i els nivells d’atur.\nPer tot això, consideren que la marca Barcelona hauria de desvincular-se de la\nmarca Espanya per no enfonsar-se amb ella.\nLa Sra. Recasens nega la major: no considera que la marca Barcelona estigui\nvinculada a cap altra marca, de manera que no cal desvincular-la i, per tant, no\npot acceptar el prec.\nNo entén ben bé de quina marca d’abast estatal vol que es desvinculi, perquè\nn’hi ha moltes i perquè, com ha dit, no considera que n’estigui vinculada a cap, i\nobserva que potser per voler desvincular Barcelona d’una marca a la qual no està\nvinculada, s’hi acaba vinculant.\nRepeteix que l’estratègia de la marca Barcelona és molt concreta: es pretén\nposicionar la ciutat com a ciutat per fer-hi negocis.\nÉs conscient que hi ha empreses que es queixen que en aquests moments la\nmarca Espanya les perjudica, però volen treballar en positiu i oferir la marca\nBarcelona, que està molt ben posicionada i és sòlida, a les empreses perquè la\nutilitzin per internacionalitzar-se, per obrir-se a nous mercats, etc.\nEs dóna per tractat.\nd) Preguntes\nDel Grup Municipal PP:\n14. Quina és la justificació del nomenament de cadascun dels Comissionats\nnomenats per l’actual Govern i quins són els objectius fixats en l’exercici de les\nseves funcions?\nLa Sra. Esteller formula la pregunta, i concreta que a l’inici de mandat van\nnomenar els comissionats de gent gran, jocs olímpics, immigració i participació,\nposteriorment el de coordinació institucional, i aquest darrer mes el d’afers\nreligiosos.\nEl Sr. Martí recorda que el comissionat, figura clarament regulada en l’àmbit del\nrègim interior de l’Ajuntament de Barcelona, té bàsicament dues responsabilitats:\nla de representar l’alcalde —que és qui nomena el comissionat— en un àmbit o un\nprojecte determinats, i la d’impulsar i liderar políticament un projecte concret per\ndelegació de l’alcalde.\nConfirma que actualment hi ha sis comissionats i informa que no tenen previst\nnomenar-ne d’altres, i observa que en l’anterior mandat n’hi havia tretze, sense\ncomptar altres figures que es podrien considerar comissionats.\nConclou que el comissionat és una figura clarament regulada i útil, i que les sis\npersones que actualment compleixen aquesta funció tenen unes tasques molt\nconcretes i estan fent allò que consideren que cal fer per tirar endavant les\npolítiques de ciutat en cadascun dels seus àmbits.\nLa Sra. Esteller manifesta que el PP respecta la potestat del govern de nomenar\ncomissionats, però que voldrien que es justifiquessin les seves funcions,\nconcretament les del comissionat d’afers religiosos, que mai no havia existit.\nEl Sr. Martí explica que la funció d’aquest comissionat és ser responsable de la\nrelació i la interlocució amb les diferents confessions religioses, els seus\nresponsables i les seves comunitats—a Barcelona hi ha unes 400 confessions\ndiferents—, que són elements importantíssims des del punt de vista cultural i de\ncohesió social.\nEs dóna per tractada.\n\n2399\n\n\f2400\n\nGASETA MUNICIPAL DE BARCELONA\n\nNÚM. 17\n\nDel Grup Municipal ICV-EUiA:\n15. Per quina raó ha participat l’alcalde de Barcelona a la missa inaugural del\nPontificat del nou papa de Roma?\nEl Sr. Gomà formula la pregunta, i observa que l’assistència de l’alcalde a\naquesta missa va fer que es desconvoqués, amb un marge de 24 hores, l’acte de\npresentació del Pla d’inclusió social, per al qual estaven convocats els grups\nmunicipals i gairebé 500 entitats socials. Subratlla que no entenen aquesta decisió,\nque els va generar desconcert, preocupació i frustració.\nEl Sr. Martí comenta que podria parlar llargament —i ho faria amb gust—\nd’elements socials, culturals, de tradició i de compromís del primer edil de la ciutat\namb determinades situacions, però no té temps per fer-ho, i es limita a dir que\ninterpreta que les motivacions del viatge de l’alcalde per assistir a aquesta primera\nmissa van ser les mateixes que les que van fer que l’alcalde Hereu assistís el 2005\na la missa inaugural del pontificat de Benet XVI.\nEl Sr. Gomà expressa la convicció d’ICV-EUiA que tots dos alcaldes es van\nequivocar assistint a un acte que no té cap connexió amb els interessos de\nBarcelona i que, en el darrer cas, es va posar per davant del compromís de\ncompartir el Pla d’inclusió amb les entitats socials de la ciutat.\nEntenen que l’Ajuntament i l’alcalde han de preservar la laïcitat i la plena\nindependència respecte de qualsevol jerarquia religiosa com a millor garantia de\nconvivència en la diversitat. Subratlla que totes les institucions, i més encara\nl’Ajuntament de Barcelona, una ciutat tan diversa, han de ser un espai de\npluralisme de creences, no de servilisme a cap religió.\nAssenyala que els anys de democràcia han fet esdevenir minoritària qualsevol\nopció de consciència, fins i tot la catòlica, malgrat la seva tradició, i que Barcelona\nha treballat molt i ha avançat en clau de construir una arquitectura pública de la\nconvivència basada en la laïcitat positiva i els drets civils al marge de qualsevol\nconfessió religiosa. Consideren que aquest és el camí que cal continuar transitant, i\nque el viatge de l’alcalde Trias se’n desvia.\nEn darrer lloc, afirma que ICV-EUiA continuarà denunciant l’assistència de\ncàrrecs públics a actes litúrgics i l’assignació de fons públics a aquesta assistència,\ni continuarà treballant per la laïcitat i el pluralisme a Barcelona.\nEl Sr. Martí accepta i respecta tota l’exposició del Sr. Gomà, però no accepta que\nes parli de «servilisme».\nD’altra banda, nega que es restés importància a la presentació del Pla d’inclusió\nsocial, un instrument molt important que simplement va ser presentat pocs dies\ndesprés del viatge al Vaticà.\nEs dóna per tractada.\nDel Grup Municipal UpB:\n16. Quin és el capteniment del Govern Municipal sobre la presentació del cartell\noficial de la 42a Feria d’Abril de Catalunya a l’Ajuntament de Barcelona?\nEl Sr. Laporta formula la pregunta.\nEl Sr. Martí contesta que es tracta de presentar en societat, com s’ha fet\ntradicionalment, un primer tast d’un esdeveniment que té lloc a la ciutat i a ciutats\nde l’entorn metropolità des de fa més de 40 anys i que té un gran impacte ciutadà,\nmou molta gent, molts recursos i molts mitjans, i enguany a més servirà per\npresentar i promocionar artistes que tot just comencen la seva carrera artística.\nEl Sr. Laporta manifesta que UpB entén que aquests criteris no són suficients, i\nque mitjançant l’ús del mateix marc i les mateixes condicions que per a les Festes\nde la Mercè s’estan posant tots dos actes al mateix nivell, tot creant un greuge\ncomparatiu amb altres esdeveniments.\nD’altra banda, recorda que el mes passat van preguntar sobre els acords que\ns’havien assolit entre l’Ajuntament de Barcelona i l’entitat organitzadora de la Feria\nde Abril, per tal d’intentar millorar o aclarir els criteris per a la concessió de\nllicències i el cobrament de les taxes d’ocupació de la via pública dels paradistes i\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nels firaires. Assenyala que cal transparència i posar punt final a l’opacitat que\ndurant molts anys ha imposat la FECAC en la seva relació comercial amb els\npropietaris de les atraccions de la Feria d’Abril.\nEl Sr. Martí aclareix que no només la Mercè i la Fira d’Abril són objecte de\ntractament rellevant en l’àmbit de la utilització dels espais municipals, ja que els\nmateixos espais acullen també altres esdeveniments, de manera que no hi ha cap\ngreuge amb altres iniciatives.\nD’altra banda, diu que ja han facilitat les respostes amb relació als continguts\ndel conveni, i que creu que han avançat força en la línia del mandat d’aquesta\nComissió de Presidència i Règim Interior que tenien de l’any passat.\nEs dóna per tractada.\ne) Seguiment de proposicions / Declaracions de grup\nDel Grup Municipal PSC:\n17. Que s’informi de l’estat d’execució de la proposició aprovada a la Comissió\nde Presidència i Règim Interior de 16 de maig de 2012 amb el contingut següent:\nLa Comissió de Presidència i Règim Interior acorda: - Instar el departament de\nComunicació de l’Ajuntament a elaborar un pla de comunicació, amb la\ncol·laboració d’associacions o entitats d’afectats i afectades per les participacions\npreferents i/o altres entitats, especialment de gent gran, que contempli entre\naltres accions un programa de sessions informatives sobre la situació actual de la\nproblemàtica relacionada amb les participacions preferents, per a desenvolupar als\nespais i casals de gent gran i altres equipaments del territori, en els propers 4\nmesos. - Difondre i comunicar, a través dels diversos mitjans de l’Ajuntament\n(premsa, web, xarxes socials, OAC...) informació sobre la possibilitat que tenen els\nciutadans i ciutadanes d’accedir a serveis d’atenció al consumidor, sobre les\nentitats que els poden donar suport i de les accions informatives als equipaments i\nserveis municipals.\nLa Sra. Jaurrieta recorda la proposició de la qual demanen el seguiment, que va\nser aprovada per unanimitat, i subratlla que el problema, molt greu, afecta més de\n300.000 persones.\nEl Sr. Martí, per evitar llegir tota una llista d’accions que li portaria molta estona,\nes limita a dir que, tal com demanava la proposició, durant els quatre mesos\nsegüents a l’aprovació es van dur a terme un conjunt d’accions, que encara en\ncontinuen duent a terme i que remetrà la documentació de la campanya\n«Participacions preferents», que inclou totes les mesures dutes a terme.\nLa Sra. Jaurrieta considera insuficient la resposta, però esperarà a rebre la\ndocumentació.\nTanmateix, entenen que l’únic que van fer va ser una campanya de difusió, però\nsense donar compliment a la part de la proposició referida al servei real i rigorós a\nla ciutadania.\nArgumenta que la campanya es va fer al juliol, quan la meitat del personal\nestava de vacances i la Direcció de l’Oficina d’Informació al Consumidor,\nl’encarregada de poder informar d’aquestes qüestions, estava i continua vacant, i\nque no s’ha fet cap conveni de col·laboració amb les entitats i plataformes de\npersones afectades.\nObserva que el 2012 les consultes sobre entitats financeres van créixer un\n145%, cosa que reflecteix l’àmplia preocupació que genera el tema, i que la\nmateixa síndica de greuges deia que «la posada en marxa d’aquests serveis el mes\nde juliol sense la implementació de cap personal de reforç vacant a la plaça de\nDirecció va desbordar l’OMIC, i la posada en marxa d’un nou servei requereix una\nbona planificació perquè pot ser causa d’un perjudici al ciutadà, que no pot ser\natès en condicions, i frustra les expectatives d’aquest vers el dret a uns serveis\npúblics».\nEl Sr. Martí diu que no té les dades de la gestió de les preguntes, sol·licituds i\npeticions d’informació que han fet les oficines d’atenció ciutadana, centralitzades a\ntravés de l’OMIC, però creu que és un error qüestionar una acció municipal en\n\n2401\n\n\f2402\n\nGASETA MUNICIPAL DE BARCELONA\n\nNÚM. 17\n\nfunció que hi hagi una plaça vacant en la Direcció d’aquesta oficina, i, en qualsevol\ncas, enviaran la informació i, si pot ser, hi annexaran les dades corresponents a les\natencions realitzades per cada una de les peticions d’informació referents a\npersones perjudicades per aquests productes financers.\nEs dóna per tractada.\nDel Grup Municipal PP:\n18. Es requereix al Govern Municipal que informi sobre les gestions realitzades i\nl’estat d’execució de la proposició següent, aprovada en la sessió de 21 de\nsetembre de 2011: La Comissió de Presidència i Règim Interior acorda: Instar el\nGovern Municipal a iniciar la revisió per a la simplificació de la normativa de\nl’Ajuntament i presentar les propostes en un termini de tres mesos.\nLa Sra. Pajares comunica que aquest punt es posposa per a la següent\nComissió.\nResta sobre la taula.\nDel Grup Municipal ICV-EUiA:\n19. Que el Govern Municipal informi de l’execució del prec acceptat a la Comissió\nde Presidència i Règim Interior en la sessió de 18 d’abril de 2012 amb el contingut\nsegüent: (M1115/3439) Que el Govern Municipal incorpori a les webs dels\ndistrictes cròniques detallades dels seus plenaris i una secció per a cada grup\nmunicipal similar a la que existeix a la web de ciutat.\nEl Sr. Mestre recorda el prec, i exposa que el 3 d’abril —els plenaris es van\ncelebrar la setmana de l’11 al 15 de març— van revisar les webs dels deu districtes\nper comprovar si hi havia les cròniques dels plenaris. Això és el que van trobar: a\nCiutat Vella no hi havia crònica, només l’informe de la regidora; a l’Eixample no hi\nhavia crònica, però sí les iniciatives dels grups municipals, encara que no\ns’indicava el resultat de les votacions; a Gràcia no hi havia crònica, només un\ninforme de gestió i un repàs d’activitats de la regidora; a Horta-Guinardó hi havia\ncrònica, els acords i les declaracions, però cap referència als precs i preguntes\npresentats pels grups municipals; a les Corts no hi havia crònica, i ni tan sols hi\nhavia la notícia de la convocatòria del plenari i l’ordre del dia; a Nou Barris no hi\nhavia crònica; a Sant Andreu hi havia crònica i era adequada ala sol·licitud del\nprec; a Sant Martí no hi havia crònica, però sí algunes notícies relacionades amb\nalguns acords que s’hi havien pres; a Sants-Montjuïc no hi havia crònica, tot i que\nes va penjar l’endemà, i a Sarrià-Sant Gervasi no hi havia crònica.\nConclou que no es pot permetre que la majoria de districtes no tinguin les\ncròniques periodístiques quan han passat més de 10 dies hàbils i més de 15 dies\nnaturals des de la celebració dels plenaris —entenen que es pot trigar dos o tres\ndies a tenir-les—, i demana que es doni compliment a aquest prec que porten a\nseguiment per segon cop.\nEl Sr. Forn exposa que abans de publicar la informació al web, es demana a tots\nels grups que la validin, i això explica, en part, el retard en la publicació —que es\nfa tan bon punt tots els grups hi donen l’aprovació—, ja que no tots els grups\ntriguen el mateix a validar la informació, i no poden publicar unes informacions i\nno publicar-ne d’altres.\nAssegura, però, que a partir del maig es comprometem a tenir-les cròniques\nsol·licitades.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n14h.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nComissió d'Economia, Empresa i Ocupació\nActa de la sessió del dia 17 d'abril de 2013, aprovada el dia 22 de maig de\n2013\nA la sala President Lluís Companys de la casa de la ciutat, el 17 d'abril de 2013,\ns'hi reuneix la Comissió d'Economia, Empresa i Ocupació, sota la presidència de la\nIma. Sra. Assumpta Escarp i Gibert. Hi assisteixen les Imes. Sres. i els Ims. Srs.:\nSònia Recasens i Alsina, Raimond Blasi i Navarro, Sara Jaurrieta Guarner, Joan\nTrullén Thomàs, Jordi W. Carnes i Ayats, Xavier Mulleras Vinzia, Míriam Casanova\nDoménech, Joaquim Mestre Garrido, Janet Sanz Cid, i Jordi Portabella Calvete,\nassistits per la Sra. Míriam Cabruja i Escobedo que, per delegació del secretari\ngeneral de la Corporació, certifica.\nTambé hi són presents les Sres i els Srs.: Àngels Santigosa, de Promoció\nEconòmica, Susana Tintoré, de Barcelona Activa, Pere Duran, del Consorci de\nTurisme, Josep Maria Rius, Director de Patrimoni i Antònio Muñoz, Interventor\nGeneral.\nExcusen la seva absència les Imes. Sres. i els Ims. Srs.: Maite Fandos i\nPayà,Antoni Vives i Tomàs, Gerard Ardanuy i Mata, i Belén Pajares Ribas.\nS'obre la sessió a les 17.15 h.\nLa Sra. Escarp anuncia que abans del punt 7 de l’ordre del dia s’apreciarà una\nmoció d’urgència que ha presentat el Govern. D’altra banda, proposa ajuntar les\ndues compareixences que fan referència a Barcelona Growth (punts 3 i 6), si hi\nestan d’acord els grups del PSC i d’UpB. Així mateix, proposa tractar conjuntament\nels precs 24, 25 i 26, que tracten de l’impost turístic, i la compareixença que ha\npresentat el Grup del PP.\nLa Sra. Casanova demana que la compareixença es faci a part, ja que no està\nrelacionada amb l’impost turístic.\nLa Sra. Escarp s’hi mostra conforme. D’altra banda, sol·licita al Govern que\nrespongui el punt 31per escrit.\nExplica que la Presidència de la Comissió ha rebut una nota d’un grup polític que\nes queixa que, després que s’ha lliurat l’ordre del dia i s’han posat els expedients a\ndisposició de Secretaria, s’hi ha anat afegint informació complementària al llarg de\nla setmana. En aquest sentit, demana al Govern que els expedients estiguin\ncomplets en el moment de la convocatòria de la sessió.\nEl Sr. Mestre explica que encara no han rebut la resposta per escrit del punt 22\nde la sessió anterior de la Comissió.\nI) Aprovació de l'acta de la sessió anterior\nS'aprova.\nII) Part Informativa\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\nAcords de la Comissió de Govern de 6 de març de 2013:\n1. Aprovar l’expedient núm. 3-025/2013 de modificacions de crèdit, consistent\nen generació de crèdit per ingressos de la pròrroga del Pressupost General de\nl’Ajuntament de Barcelona de l’exercici 2012 per a l’exercici 2013, d’import\n20.990,00 euros, de conformitat amb la documentació i amb la distribució\nd’aplicacions pressupostàries que consta a l’expedient, referència comptable\n13021895. Donar-ne compte a la Comissió d’Economia, Empresa i Ocupació.\n\n2403\n\n\f2404\n\nGASETA MUNICIPAL DE BARCELONA\n\nNÚM. 17\n\n2. Aprovar l’expedient núm. 3-033/2013 de modificacions de crèdit, consistent\nen generació de crèdit per ingressos de la pròrroga del Pressupost General de\nl’Ajuntament de Barcelona de l’exercici 2012 per a l’exercici 2013, d’import\n128.297,18 euros, de conformitat amb la documentació i amb la distribució\nd’aplicacions pressupostàries que consta a l’expedient, referència comptable\n13022295. Donar-ne compte a la Comissió d’Economia, Empresa i Ocupació.\nAcords de la Comissió de Govern de 3 d’abril de 2013:\n3. Aprovar el conveni de col·laboració entre el Servei català de la Salut/Consorci\nSanitari de Barcelona i l'Ajuntament de Barcelona (Districte de Nou Barris),\nd'autorització d'ús d'un local al carrer Cantera, núm. 59, que figura en el document\nadjunt, i facultar expressament la Regidora del Districte per a la seva signatura.\nDonar compte a la Comissió d'Economia, Empresa i Ocupació.\n4. Aprovar l’expedient núm. 3-048/2013 de modificacions de crèdit, consistent\nen generació de crèdit per ingressos de la pròrroga del Pressupost General de\nl’Ajuntament de Barcelona de l’exercici 2012 per a l’exercici 2013, d’import\n64.855,62 euros, de conformitat amb la documentació i amb la distribució\nd’aplicacions pressupostàries que consta a l’expedient, referència comptable\n13031895 i donar-ne compte a la Comissió d’Economia, Empresa i Ocupació.\nb) Mesures de govern\nc) Informes\nA la Comissió:\n1. Informe econòmic de Conjuntura de la Ciutat de Barcelona.\nLa Sra. Recasens assenyala que farà una breu introducció i després cedirà la\nparaula a la Sra. Àngels Santigosa.\nExplica que la crisi econòmica continua sacsejant la ciutat i que les dades de\nl’atur preocupen especialment el Govern, sobretot les relatives als aturats de llarga\ndurada. Subratlla que hi ha un total de 115.154 persones aturades a la ciutat de\nBarcelona i un atur del 44% entre els joves. Assenyala que, malgrat això, hi ha\ndos indicadors positius que denoten la fortalesa del teixit econòmic de la ciutat.\nD’una banda, afirma que continuen creixent les exportacions. Pel que fa a això,\nexplica que s’ha arribat als 45 milions de volum d’exportacions, xifra que\nrepresenta prop del 7% de creixement interanual i que fa que Barcelona continuï\nliderant el rànquing d’exportacions d’Espanya. D’altra banda, destaca la constitució\nde 6.733 societats mercantils durant el 2012, xifra que suposa gairebé un\nincrement del 5% respecte a l’any anterior. A més, afirma que el capital d’aquestes\nsocietats mercantils també va en augment.\nTot seguit cedeix la paraula a la Sra. Àngels Santigosa.\nLa Sra. Santigosa amb el suport d’un powerpoint presenta el tercer informe de\nconjuntura d’aquest mandat, amb els resultats del segon semestre del 2012 i el\nbalanç global de l’any a Barcelona i el seu entorn.\nExplica que, el 2012, el to macroeconòmic ha estat marcat per dos fets que ja\nes constataven a l’informe anterior: la recessió econòmica i la crisi del deute\nsobirà. Destaca que la recessió econòmica s’ha intensificat en el segon semestre i\ns’ha estès a tota la zona euro. Afirma que l’economia catalana ja acumula cinc\ntrimestres de caiguda del PIB, amb una variació negativa de l’1,3% en el conjunt\nde l’any 2012. Assenyala que, en canvi, la crisi del deute sobirà ha entrat en una\nfase diferent a partir de l’estiu gràcies a una intervenció del Banc Central Europeu\nque ha permès relaxar les tensions monetàries, amb el descens de la prima de risc\ncom a indicador més conegut. Remarca que, no obstant això, la crisi està lluny\nd’haver finalitzat, com s’ha posat de manifest recentment amb la crisi de Xipre i la\npersistència de la contracció creditícia, que perjudica especialment les activitats\nproductives.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nManifesta que, en aquest context, s’ha accentuat la caiguda de la demanda\ninterna i les expectatives empresarials a curt termini continuen sent desfavorables.\nA tall d’exemple, assenyala que les vendes del comerç al detall a Catalunya s’han\nreduït un 2,7%; la matriculació de vehicles ha caigut un 12% a la província de\nBarcelona, i l’índex de producció industrial, que el 2011 s’havia estabilitzat, ha\npatit una davallada el 2012. Pel que fa a aquesta última dada, destaca que en el\nquart trimestre s’ha produït una millora de la utilització de la capacitat\nproductiva,que ha assolit un 70%, que és el millor resultat en un any i mig.\nRecorda que aquest indicador s’ha incorporat a l’informe a instàncies de la mateixa\nComissió.\nExplica que continua l’ajust en el mercat immobiliari, tant en quantitats com en\npreus, així com les dificultats d’accés al crèdit d’empreses i famílies, mentre que\nl’estalvi familiar ha caigut a mínims històrics, en concret al 8%. Pel que fa al clima\nempresarial, assenyala que els empresaris manifesten una marxa desfavorable\ndels negocis i descensos en la facturació, l’ocupació i la inversió durant els últims\nquatre trimestres de l’any.\nManifesta que, en aquest context difícil, la internacionalització de l’economia de\nBarcelona, com ja succeïa el 2011, continua sent un gran motor d’activitat i aporta\nalguns indicadors molt rellevants. En concret, destaca el dinamisme de les\nexportacions, que han superat els 45.000 milions d’euros, de manera que\nassoleixen un nou rècord històric i creixen un 6,4% respecte al 2011, que és\ngairebé el doble que la mitjana espanyola. Afirma que Barcelona es consolida com\nel principal nucli exportador de l’Estat, amb més del 20% de les vendes a\nl’exterior, percentatge que en el cas de les vendes d’alt i mitjà contingut tecnològic\nsupera el 25%. Assenyala que, al mateix temps, les importacions s’han reduït, de\nmanera que la taxa de cobertura de la demarcació de Barcelona ha superat el\n83%, que és la més alta de la sèrie històrica, i el dèficit comercial amb la resta del\nmón s’ha reduït de manera molt sensible.\nPel que fa a altres indicadors vinculats a la internacionalització, observa que\nBarcelona continua tenint una capacitat important d’atraure inversió estrangera.\nDestaca que és una de les deu àrees del món que ha captat més projectes del\n2008 al 2012. Assenyala que, tanmateix, el volum d’inversió estrangera a\nCatalunya s’ha ressentit de la situació internacional i s’ha reduït un 14%el 2012,\nque és una xifra molt similar a la caiguda que ha tingut a escala global.\nRespecte a l’aeroport de Barcelona, afirma que continua guanyant passatgers i\nque ha superat els 35 milions, que és un nou rècord històric. Manifesta que, en\ncanvi, el trànsit de mercaderies al port ha experimentat una reducció,\nespecialment pel que fa al tràfic de contenidors, tot i que la mercaderia embarcada\nha crescut.\nExplica que el turisme ha seguit amb bons resultats el 2012, amb nous màxims\nde visitants, de pernoctacions i de despesa internacional, mentre que la xifra de\ncreueristes ha baixat per primera vegada en els darrers anys. Destaca que també\nés remarcable el dinamisme de l’activitat emprenedora, ja que el nombre de\nsocietats mercantils constituïdes és el més alt en quatre anys, amb un increment\ndel 5%, i que el capital subscrit en aquestes societats ha crescut un 37% en\ntermes interanuals. Assenyala que, malgrat això, si es compara el nombre de\nsocietats creades amb el de societats dissoltes, s’observa que la ciutat continua\nperdent teixit empresarial en termes nets. Afirma que aquest darrer any n’ha\nperdut un 1,8%.\nPel que fa al món de la recerca i la innovació, destaca que Catalunya s’ha situat\nun any més com la comunitat amb més empreses que fan innovació, amb més de\nla cinquena part de les d’Espanya. A més, subratlla que ESADE i IESE es mantenen\ncom a dos de les deu millors escoles de negocis d’Europa, i que de les 300\nadvancedgrants que ha concedit aquest any el Consell Europeu de Recerca, nou\nhan estat per a investigadors catalans. Així mateix, explica que acaben de saber\nque el 2012 Barcelona s’ha situat com la desena ciutat a escala mundial en\nproducció científica, que és una dada que no figura en l’informe perquè no es tenia\nen el moment de tancar-lo. En aquest sentit, afirma que la ciència d’excel·lència es\nmanté, tot i que la despesa en R+D+I i en innovació s’han reduït en termes\nabsoluts.\n\n2405\n\n\f2406\n\nGASETA MUNICIPAL DE BARCELONA\n\nNÚM. 17\n\nRemarca que el mercat de treball continua sent l’àmbit en què els indicadors\nreflecteixen d’una manera més clara la realitat de la crisi. Explica que el 2012 ha\ntornat a ser un any de destrucció neta d’ocupació a la ciutat, que compta ara amb\nun volum d’afiliats a la Seguretat Social de 969.000 persones, que és similar al del\n2003, després d’una caiguda del 2% en el darrer any. Afirma que la ciutat té\n115.000 aturats registrats a les oficines del SOC, que és la dada més alta de la\nsèrie històrica, i que la taxa d’atur se situa en el 19%, set punts per sota de la\nmitjana estatal, tot i ser una xifra molt elevada, especialment pel que fa a la taxa\nd’atur juvenil, que és del 44%. Destaca que, tot i així, l’ajust laboral continua sent\nmés lleu a la ciutat que als entorns de referència, tant pel que fa a l’augment de\nl’atur com a la caiguda de la contractació. Assenyala que, en el darrer any, tots els\nprincipals sectors s’han vist afectats per la pèrdua d’ocupació i que el perfil de\nl’aturat manté les característiques que ja s’han constatat en informes anteriors.\nExplica que, en aquest informe, han volgut ampliar especialment l’apartat de\nproximitat i cohesió social, a causa de l’aparició recent de diversos informes sobre\nindicadors rellevants que posen de manifest l’impacte social de la crisi. Manifesta\nque, per exemple, la renda per càpita als districtes i barris de la ciutat evidencia\nque durant la crisi s’estan ampliant les diferències territorials al si del municipi.\nD’altra banda, assenyala que, segons un estudi recent del Consell Econòmic i\nSocial de Barcelona (CESB), l’atur de llarga durada afecta especialment les dones,\nels majors de 55 anys, les persones amb menys nivell d’estudis, la indústria i els\nadministratius. Així mateix, afirma que la taxa de risc a la pobresa, després de\ntransferències socials, afecta el 20% de la població de la ciutat, segons l’Enquesta\nde condicions de vida i hàbits de la població.\nFinalment, destaca que una de les fortaleses amb què compta la ciutat per\nafrontar la crisi és la situació economicofinancera de l’Administració municipal,\nque, segons les dades de liquidació del pressupost del 2012, ha aconseguit\nl’estabilitat pressupostària després de tres anys de dèficit, una recuperació de\nl’estalvi brut de fins al 19% dels ingressos corrents, i una reducció de la ràtio\nd’endeutament sobre ingressos corrents de fins al 52%.\nEl Sr. Trullén agraeix la presentació de l’informe i la feina feta pels tècnics en la\nseva elaboració. Així mateix, agraeix que s’hagi ampliat la informació amb alguns\nindicadors que es van proposar en la Comissió, com els d’utilització de la capacitat\nproductiva, i d’altres procedents de l’explotació de l’Enquesta de condicions de vida\ni hàbits de la població.\nOpina que l’informe posa de manifest la situació de recessió i que el patró de la\ncrisi és una W,tal com alguns especialistes havien anunciat. Subratlla que és molt\npreocupant la no-recuperació de l’indicador de l’índex de producció industrial, així\ncom un conjunt d’indicadors que evidencien la intensificació de la crisi a la ciutat i\nla desigual recepció d’algunes de les seves conseqüències negatives, atès que s’ha\nampliat la desigualtat no només social sinó també territorial.\nAfirma que una economia en què el 12,3% de la població manifesta que arriba\namb molta dificultat a final de mes, quan fa cinc anys aquest percentatge era del\n7,2%, posa de manifest que és una economia que afronta problemes d’una enorme\nintensitat. Així mateix, opina que és summament preocupant l’increment anual del\n16% de l’atur de llarga durada a la ciutat, amb 42.783 persones el desembre del\n2012.També destaca l’augment de persones afectades per la falta d’ingressos per\nprestacions o subsidis, amb un 42% d’aturats que no reben cap tipus de prestació.\nExplica que, no obstant això, vol subratllar alguns aspectes positius, com ara la\nmillora en la utilització de la capacitat productiva i la correcció del desequilibri per\ncompte corrent de l’economia. A més, remarca que si s’ajunta l’anàlisi de la part\nde mercaderies de la balança de pagaments amb la balança de serveis,\nespecialment de serveis turístics, apareix un superàvit. Opina que aquest superàvit\npodria ser l’«avantsala» d’una palanca sobre la qual es podria construir un procés\nsostingut de recuperació de l’activitat econòmica, sempre que hi hagi un\ncreixement de la demanda externa, cosa que exigeix canvis en la política\neconòmica dels països centrals europeus i la que afavoreixen institucions com la\nUnió Europea o el Fons Monetari Internacional.\nD’altra banda, opina que una dada molt preocupant és la caiguda del pes de la\nrecerca i el desenvolupament sobre el PIB. Recorda que s’havien assolit màxims de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nl’1,6%, que, tot i estar molt allunyats de l’objectiu del 3% del programa 2020 de la\nUnió Europea, suposaven un augment sostingut en el temps. Assenyala que el\n2011 va començar a caure el pes relatiu de la recerca i el desenvolupament i que\ntot indica que aquesta tendència s’ha intensificat el 2012, malgrat no disposar\nencara d’aquesta informació. Afirma que indicadors com aquest, o com la caiguda\ndel 4% en el nombre d’investigadors, haurien de servir a l’equip de govern de\nl’Ajuntament per aplicar algunes de les idees que s’han proposat des de l’oposició,\ncom la de canalitzar el màxim de fons disponibles cap al finançament d’aquest\ntipus d’activitats. En aquest sentit, remarca que els sectors que més creixen en\nmatèria de comerç exterior són els que tenen un nivell més alt de recerca i\ndesenvolupament, com ara la química i la farmàcia. D’altra banda, alerta sobre\nl’índex d’atur juvenil a Barcelona i la seva tendència a convergir amb la mitjana de\nCatalunya.\nExplica que en l’informe hi ha uns quadres referits a l’atur per districtes que\nlliguen amb la pregunta que ha formulat el seu grup sobre la necessitat\nd’incorporar informació sobre l’atur registrat als districtes i barris de la ciutat, ja\nque hi ha una gran dispersió en les taxes d’atur. Assenyala que, quan disposin\nd’aquesta informació i tinguin la capacitat d’explotar el cens del 2011, podran\nvalorar amb més precisió aquesta dispersió, però que tot indica que hi ha\ndiferències importants a l’interior de la ciutat entre districtes com Sarrià-Sant\nGervasi, amb nivells d’atur del 8,4% sobre la població total, i districtes com Nou\nBarris, amb el 19%, mentre que la mitjana se situa en el 14,3%.\nOpina que la part de l’informe sobre indicadors economicofinancers de\nl’Ajuntament és massa succinta i que valdria la pena introduir-hi elements sobre el\ncreixement de l’endeutament i la reducció de la inversió per facilitar la diagnosi de\nla situació. En aquest sentit, assenyala que caldria veure fins a quin punt\nl’increment de l’endeutament en 75 milions i la reducció de la inversió en 104\nmilions amb relació a l’any anterior estan relacionats amb els 132 milions que la\nGeneralitat deu a l’Ajuntament.\nLa Sra. Casanova agraeix la presentació de l’informe.\nAssenyala que els grans agregats macroeconòmics encara mostren resultats\nnegatius, tant a Barcelona com a Catalunya i al conjunt d’Espanya, ja que hi ha\nuna caiguda del PIB, inflació i un índex elevat d’atur. Manifesta que, no obstant\naixò, vol destacar els aspectes positius que apunten la proximitat d’un canvi de\ncicle econòmic: l’impuls de les exportacions pel vessant de la demanda, i la millora\nde la productivitat pel vessant de l’oferta. En aquest sentit, destaca que ja es\npreveu assolir un modest creixement econòmic entre finals del 2013 i principis del\n2014, i una lleugera reducció de l’atur a finals del 2014.\nRespecte a l’àmbit financer, afirma que, si bé el 2012 l’endeutament públic ha\nseguit augmentant i el crèdit al sector privat ha continuat restringit, Espanya ha\nrecuperat la credibilitat de cara a l’exterior. Pel que fa a això, recorda que l’any\npassat tothom seguia amb neguit l’evolució de la prima de risc i hi havia\ndivergència d’opinions respecte al fet de si calia recórrer al rescat de la Unió\nEuropea. A més, destaca que en el segon semestre del 2012 hi ha hagut superàvit\na la balança per compte corrent de tot Espanya. Assenyala que, davant d’aquestes\nexpectatives econòmiques, s’espera que Barcelona i Catalunya actuïn de motor\neconòmic gràcies sobretot al seu protagonisme en les exportacions i a la seva\neconomia més diversificada, amb un major pes dels sectors tecnològic, d’innovació\ni de coneixement.\nAfirma que, tanmateix, la resta de l’Estat també té clares potencialitats i que cal\ntenir present que és el principal soci comercial de Catalunya, ja que absorbeix més\ndel 45% de les seves vendes. Destaca que el 2012 Catalunya va obtenir un clar\nbenefici derivat de les relacions econòmiques amb la resta d’Espanya, amb un\nsaldo comercial positiu de 23.168 milions d’euros, similar als anys anteriors, cosa\nque ha ajudat a compensar el dèficit comercial que Catalunya té avui amb la resta\ndel món, quantificat en més de 9.000 milions d’euros en l’informe. Explica que per\naixò agraeix al Govern que hagi incorporat aquesta variable, que posa de manifest\nla necessitat de cuidar les relacions amb la resta d’Espanya. Opina que, al mateix\ntemps, han de ser capaços de penetrar cada vegada més en els mercats de països\nveïns i emergents que tenen una demanda creixent.\n\n2407\n\n\f2408\n\nGASETA MUNICIPAL DE BARCELONA\n\nNÚM. 17\n\nAssenyala que podria seguir analitzant més variables macroeconòmiques, però\nque aquestes dades ja les coneixen tots i és més útil debatre sobre propostes de\nmesures de política econòmica i d’ocupació per lluitar contra la crisi i l’atur. En\naquest sentit, opina que l’Ajuntament pot i ha de contribuir àmpliament a la\nrecuperació econòmica i la creació de llocs de treball. Explica que, en especial, el\nseu grup defensa que l’Ajuntament ajudi a internacionalitzar les empreses, a\neliminar les traves administratives que dificulten la creació i l’expansió de les\nempreses, a injectar liquiditat a les pimes i autònoms, a aplicar mesures\ntransversals de suport al comerç de proximitat i a contribuir a lligar l’oferta amb la\ndemanda de treball.\nManifesta que vol concretar les diferents propostes que el seu grup creu que ara\nsón més prioritàries. Afirma que la primera és que la creació de l’Oficina d’Atenció\na l’Empresa vagi acompanyada de l’eliminació de traves administratives i de la\nsimplificació normativa. A més, destaca que hauria d’incloure la finestreta única a\nl’exportació, de manera que permeti informar, assessorar i coordinar tots els\ninstruments de suport a l’exportació per a les empreses. D’altra banda, explica que\ncreuen que és important posar en marxa la línia de microcrèdits per impulsar\nl’activitat emprenedora i tot el sector empresarial, que és un compromís que prové\ndel pressupost del l’any passat i per al qual ja es va aprovar una dotació inicial de\n15 milions d’euros. A més, afirma que cal posar en funcionament el Pla integral i\ntransversal de suport al comerç, que és un sector fortament colpejat per la crisi.\nQuant a l’ocupació, assenyala que cal fer un esforç per detectar les necessitats\nreals d’ocupació que tenen les empreses per tal d’adaptar l’orientació i la formació\ndels aturats a aquests perfils amb demanda. Així mateix, opina que l’Ajuntament\ntambé pot fer una gran tasca pel que fa a difondre les ajudes de totes les\nadministracions a favor de la contractació per a les empreses i els autònoms.\nFinalment, assenyala que cal reforçar els programes d’inserció laboral als barris\namb unes taxes d’atur més elevades, especialment al districte de Nou Barris.\nLa Sra. Sanz manifesta que se suma als agraïments per la presentació de\nl’informe i per la feina dels tècnics municipals, ja que aquestes dades són cada\nvegada més completes i els ajuden més a poder analitzar la realitat de la ciutat i a\npensar les polítiques que han de permetre revertir aquesta situació.\nAfirma que la situació econòmica que posa de manifest cada informe trimestral\nés pitjor que l’anterior. Remarca que l’economia catalana segueix en recessió, la\ncàrrega financera que suporten les empreses continua sent insostenible, la\nmorositat a escala espanyola ja suposa el 10%, continua no havent-hi accés al\ncrèdit i les famílies segueixen sense poder estalviar. Destaca que, tanmateix, la\ndada més preocupant és la situació del mercat laboral.\nExplica que les dades positives procedeixen fonamentalment dels elements\nderivats de la internacionalització de l’economia de la ciutat com el principal motor\nd’activitat, ja que la demanda interna segueix a la baixa. Assenyala que un\nelement positiu que també es manté és la millora de l’impuls de l’emprenedoria,\nque es reflecteix en l’increment de prop d’un 5% de les societats\nmercantilsrespecte a l’any 2011. Adverteix que, tot i aquest augment, la taxa de\ndissolució mensual d’aquestes societats és d’un 14%. Afirma que, per tant, cal fer\nun seguiment acurat de la pervivència i la consolidació d’aquestes societats.\nRemarca que continua la destrucció neta de llocs de treball i que la taxa de l’atur\nno para de créixer, amb 115.000 persones aturades a Barcelona i una taxa d’atur\njuvenil del 44,4%. Assenyala que, per contra,la contractació acumulada ha crescut\nun 3,7% i la contractació indefinida interanual també ha augmentat a la ciutat.\nOpina que les dades relacionades amb el mercat de treball mostren el risc de\ntrencament de la cohesió social a la ciutat. Explica que també ho diu perquè el\npercentatge d’aturats que no perceben cap tipus de prestació o subsidi continua\naugmentant, sobretot a causa de l’increment dels aturats de llarga durada. Afirma\nque, per tant, cal pensar actuacions adreçades a aquest percentatge de la població\nque ja no té cap tipus de sortida en el mercat laboral.\nOpina que aquesta situació evidencia la inutilitat de les mesures adoptades fins\nara pels diferents governs, especialment la darrera reforma laboral que va aprovar\nel Govern del Partit Popular, que al seu parer suposa el desmantellament de la\ncapacitat de negociació col·lectiva i només ha comportat un increment dels\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nexpedients de regulació i l’abaratiment dels acomiadaments, cosa que ha generat\nmés atur i més precarietat.\nA més, assenyala que les dades mostren que l’impacte econòmic de la crisi no\nnomés implica una bretxa important en l’àmbit social, sinó també en l’àmbit\nterritorial, ja que hi ha una clara relació entre el nivell de renda i la distribució de\nl’atur per districtes. Així, destaca els elevats índexs d’atur a districtes com Nou\nBarris o Ciutat Vella, que contrasten amb els de districtes com Sarrià-Sant Gervasi\ni les Corts.\nDestaca que el seu grup continua estant plenament d’acord amb un dels primers\nparàgrafs de l’informe, en què s’afirma que l’elevada incertesa i el procés de\nconsolidació fiscal condicionen les polítiques públiques i les decisions dels agents\neconòmics. En aquest sentit, opina que les polítiques de la «mal anomenada\nausteritat», amb mesures de retallada de la despesa i de la inversió pública,\nnomés porten a deprimir encara més la demanda interna i no són la solució a la\ngreu crisi econòmica actual. Manifesta que calen mesures de reactivació i d’estímul\ndel creixement, i que l’Ajuntament de Barcelona està en condicions d’impulsar-les\nperquè té una bona salut financera. Pel que fa a això, afirma que el Govern\nmunicipal no està utilitzant els recursos de què disposa per capgirar la situació.\nExplica que el seu grup ha fet diverses propostes en aquest sentit, com ara revertir\nla inversió en recerca, invertir en polítiques actives d’ocupació i fer actuacions\nespecífiques als districtes per reduir la bretxa territorial. Conclou que la inactivitat\nde l’Ajuntament en aquests àmbits només serveix per mantenir la dramàtica\nsituació que cada cop pateixen més ciutadans.\nEl Sr. Portabella fa una valoració positiva de l’informe des del punt de vista\ntècnic, ja que aporta dades de gran utilitat que permeten fer un diagnòstic sobre la\nrealitat econòmica a la ciutat i proposar mesures per contrarestar els efectes de la\ncrisi a Barcelona. Afirma que, tanmateix, voldrien demanar a les persones que\nelaboren el document que es mantinguessin els mateixos indicadors al llarg dels\ninformes que es van realitzant, sobretot en l’àmbit del posicionament internacional\nde la ciutat. Assenyala que, per exemple, en aquest informe no hi figuren el\nrànquing de captació d’inversió i el de la celebració de congressos, cosa que\ndificulta les comparatives.\nAfirma que l’informe continua posant de manifest que la situació econòmica\nnomés fa que empitjorar. Assenyala que, per exemple, la demanda interna s’ha\ndebilitat encara més. En aquest sentit, observa que en un 60% dels comerços al\ndetall de la ciutat s’ha produït una disminució de vendes que supera el 5%, i que\ntambé s’han reduït la matriculació de vehicles, l’índex de producció industrial o\nl’índex de compravenda d’habitatges. Així mateix, destaca que el nombre total de\nles empreses de la ciutat disminueix un 1,8% i que, a més a més, el 50% de les\nempreses no arriben als tres anys de vida. Pel que fa a això, opina que és molt\nimportant pensar què es pot fer perquè les empreses que es van creant, moltes\nvegades com a única sortida de les persones per poder continuar treballant,\ntinguin una perdurabilitat superior.\nD’altra banda, manifesta que sembla que es fiï tota la capacitat de recuperació\nde l’economia a la demanda externa. Explica que ho demostra el fet que les\nexportacions o les visites de turistes hagin assolit una marca històrica al llarg del\n2012. Afirma que això és una bona notícia en molts sentits, com ara des del punt\nde vista que l’economia de Catalunya cada vegada depèn menys del marc estatal,\nperò que els preocupa molt que la inversió estrangera productiva a Catalunya hagi\ncaigut un 13,8%.\nExplica que tot plegat els porta a veure que la ciutat lluita i té capacitat de\nreacció, però que, malgrat tot, es viu un moment molt difícil que sobretot es\nreflecteix en l’atur, que continua sent el gran drama que angoixa milers de\nfamílies. Opina que les xifres d’atur a Barcelona són impròpies d’una ciutat que és\nrellevant en el context internacional i que vol ser punt de referència en l’entorn\ninternacional. Afirma que probablement, de les ciutats més destacades del món, no\nn’hi ha cap amb una taxa d’atur del 19%, amb 115.154 aturats i amb un atur\njuvenil del 44%. Subratlla que aquest percentatge d’atur juvenil és molt\npreocupant, com també ho és el fet que el 38% dels aturats siguin de llarga\ndurada i que el 42% dels aturats ja no percebin cap prestació o subsidi. Opina que\n\n2409\n\n\f2410\n\nGASETA MUNICIPAL DE BARCELONA\n\nNÚM. 17\n\naquestes dades tenen un impacte enorme en la societat i afebleixen la cohesió\nsocial, que és un dels béns més preuats de qualsevol ciutat que vulgui afrontar\nreptes importants.\nA més, destaca l’eixamplament de les diferències socials que s’està produint al\nterritori. En aquest sentit, observa que sis districtes de la ciutat tenen un atur per\nsobre de la mitjana. Afirma que aquest problema en l’àmbit de la cohesió social fa\nque calgui reaccionar amb polítiques socials, d’ocupació, de suport a les empreses i\nde reactivació del comerç, tot i que s’estiguin fent coses en aquest sentit.\nD’altra banda, es refereix al superàvit de l’Ajuntament de Barcelona, i manifesta\nque els preocupa que per un tipus d’ideologia economicista portada a l’extrem\ns’hagi assumit un cost d’oportunitat massa car,com a criteri que expressa el cost\nque té deixar de fer una cosa per fer-ne una altra. En aquest sentit, opina que\nl’Ajuntament de Barcelona ha de tenir cura d’aconseguir un dèficit zero, un estalvi\nbrut a l’entorn del 15% i un endeutament per sota del 60%, però que el fet que\nl’exercici del 2012 es tanqui amb un superàvit de 60 milions d’euros significa no\nhaver calculat bé el cost d’oportunitat. Afirma que, al marge que no era obligatori\nfer dèficit zero per a l’any 2012 perquè era possible endeutar-se fins al 0,3% del\nPIB, no és acceptable que hi hagi aquest superàvit tenint en compte les\ncircumstàncies que avui es donen a la ciutat. Pel que fa a això, assenyala que\nl’Ajuntament de Barcelona no és una empresa que hagi de maximitzar beneficis,\nsinó que el seu objectiu és maximitzar el benestar dels ciutadans, a banda de tenir\nun equilibri financer.\nLa Sra. Santigosa agraeix els comentaris i els suggeriments, que opina que són\nmolt constructius i útils de cara a l’elaboració de l’informe.\nAssenyala que només vol comentar dues qüestions concretes que s’han\nplantejat. En primer lloc es refereix a l’observació del Grup d’ICV-EUiA sobre les\nsocietats dissoltes. Afirma que, segons dades de la província de Barcelona, el 2012\nes van crear sis societats i mitja per cada una que es va dissoldre, que és la ràtio\nmés favorable de totes les àrees urbanes de l’Estat. Assenyala que,\nmalauradament, no tenen l’estadística de les societats dissoltes en l’àmbit de la\nciutat, sinó només la de les societats constituïdes. D’altra banda, agraeix el\nsuggeriment del Grup d’UpB respecte als indicadors sobre el posicionament\ninternacional de la ciutat, però assenyala que molts indicadors s’actualitzen un cop\na l’any. Explica que el que fan habitualment és incorporar els indicadors que són\nrecents i que els semblen més rellevants. Afirma que, per tant, en alguns casos,\nl’indicador no apareix perquè no hi ha cap novetat respecte a allò que ja apareixia\nen l’informe anterior.\nLa Sra. Recasens manifesta que el Govern municipal no té la «vareta màgica»\nper fer sortir la ciutat de la situació de crisi i que, per tant, centra la seva acció a\nintentar crear un entorn de confiança per atraure capacitat d’inversió, estabilitzar\nles empreses, aturar la destrucció de llocs de treball i intentar que es creïn noves\nempreses que generin ocupació. En aquest sentit, destaca dos indicadors: la\nmillora de la capacitat productiva i el superàvit de la balança de pagaments. Afirma\nque, en definitiva, es tracta d’anar creant aquelles condicions que permetin que,\nun cop superada la crisi econòmica global, la ciutat estigui ben posicionada.\nExplica que, malauradament, la creació de societats mercantils encara no supera\nla destrucció de llocs de treball, però que el Govern està dedicant recursos\nhumans, tecnològics i econòmics per mantenir aquestes empreses. Assenyala que\nalguns dels programes que es tractaran en el següent punt de l’ordre del dia\nintenten justament aturar la destrucció de llocs de treball. Afirma que per al\nGovern és molt important que aquelles empreses que neixen puguin superar el\nsegon o tercer any de vida, i que per això fan entrar aquestes empreses en\nprogrames com «Axelera» o en programes per injectar finançament, per\ninternacionalitzar-les, per estabilitzar-les, o perdonar-hi suport a través d’altres\nvies de finançament que estan al marge del sistema bancari.\nAvança que properament presentaran alguns plans específics per als col·lectius\nd’aturats de llarga durada, i també per a aquelles famílies de la classe mitjana que\nabans de la crisi podien tenir un determinat nivell de renda i que ara tenen\ndificultats pel fet que un dels dos membres de la parella està en situació d’atur.\nD’altra banda, explica que l’atur juvenil també els preocupa i que per això van fer\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nun Ple extraordinari sobre aquest tema. Pel que fa a això, afirma que cal\nintensificar les mesures que es van acordar en aquest Ple i potser retre’n compte.\nDiu a la Sra. Sanz que l’Ajuntament de Barcelona no està fent retallades, sinó\nque, per contra, està injectant més dotació pressupostària en determinades àrees i\npartides. En aquest sentit, demana que no es facin servir paraules que no s’ajusten\na la realitat.\nPel que fa a les observacions del Sr. Portabella sobre el superàvit, opina que el\nGovern de la ciutat no està portant a l’extrem cap tipus de tesi, sinó que el seu\nobjectiu és protegir la solvència de l’Ajuntament. Explica que creuen que, en un\ncontext econòmic complicat com l’actual, no hi ha millor protecció de política\nsocial, ni millor garantia de prestació de serveis a la ciutadania, que mantenir unes\nfinances sòlides i una institució forta. D’altra banda, diu al Sr. Trullén que no es\ndeixen de fer inversions perquè la Generalitat mantingui un deute amb\nl’Ajuntament de Barcelona, ja que els diners que es cobraran per aquest deute no\nes destinaran a inversió sinó a la tresoreria. Destaca que actualment la tresoreria\ngaudeix d’una situació molt bona i que això permet que es pugui pagar els\nproveïdors a 30 dies.\nExplica que, tan aviat com es modifiqui la Llei d’estabilitat pressupostària, el\nsuperàvit actual permetrà destinar aquests diners a més inversió. A més, afirma\nque el fet que l’Ajuntament tingui un superàvit de 60 milions d’euros sobre un\npressupost de 2.300 milions és únicament una garantia que s’està complint el\ndèficit zero. D’altra banda, recorda que aquests 60 milions d’euros encara no han\neixugat els 800 milions de dèficit que s’arrosseguen dels tres anys anteriors.\nConclou que cal anar en compte amb determinades maneres de gestionar els\npressupostos públics, ja que tots coneixen altres institucions i administracions que\npateixen una situació d’ofec perquè no han seguit una línia de sanejament financer\ni de control del deute.\nLa Sra. Casanova afirma que són a temps de sumar esforços amb totes les\nadministracions de l’Estat per iniciar la recuperació econòmica i impulsar la creació\nneta d’ocupació. Assenyala que, amb aquesta finalitat, el seu grup ha volgut\ncontribuir al debat recordant propostes que van en aquesta línia. Demana\nespecialment un esforç en la simplificació normativa i en l’eliminació de traves\nadministratives que impedeixen el desenvolupament empresarial a la ciutat.\nLa Sra. Sanz precisa que no ha dit que el Govern municipal retalli, sinó que la\nGeneralitat i el Govern de l’Estat retallen i que l’Ajuntament no fa res. Afirma que\naquesta inacció municipal és el que ha impedit aturar la caiguda de l’activitat\neconòmica a la ciutat. En aquest sentit, opina que el balanç de dos anys del nou\nGovern municipal ha estat la incapacitat de capgirar la crisi a la ciutat i la\ndesatenció a les persones més vulnerables, i pregunta quan de temps ha de\ntranscórrer fins que el Govern s’adoni que les seves estratègies no funcionen. A\nmés, assenyala que és una utopia pensar que es tornarà al model que hi havia\nabans de la crisi econòmica i que, per tant, l’obsessió pel dèficit zero a la ciutat no\nté cap sentit i l’únic que fa és portar aquesta ideologia a l’absurd. Opina que, si\nl’objectiu de l’Ajuntament és assistir les persones més vulnerables i fomentar la\ncreació d’un nou model productiu, és indecent que avui es presenti un superàvit de\n60 milions. Afirma que l’Ajuntament de Barcelona no ha d’estalviar ni tenir\nbeneficis, sinó que ha de garantir la cohesió social. Pel que fa a això, retreu a la\nSra. Recasens que hagi afirmat que la prioritat de l’Ajuntament és «protegir la\ncaixa», ja que al seu parer no es pot anteposar aquest objectiu al de garantir la\ncohesió social a la ciutat.\nEs dóna per tractat.\n2. Programes per a les empreses. Barcelona Activa.\nLa Sra. Recasens explica que, després de 25 anys d’existència, Barcelona Activa\ncontinua impulsant el creixement econòmic a la ciutat de Barcelona i el seu àmbit\nd’influència i donant suport a l’emprenedoria, l’empresa i l’ocupació. Afirma que\naixò es fa amb vocació d’enfortir i d’ajudar les empreses de la ciutat a\ninternacionalitzar-se a fi de generar llocs de treball. Recorda que la missió que el\nseu grup va donar a Barcelona Activa quan va arribar al Govern de la ciutat era:\n\n2411\n\n\f2412\n\nGASETA MUNICIPAL DE BARCELONA\n\nNÚM. 17\n\n«Ser l’organització de referència al servei de les polítiques de suport a l’empresa, a\nla creació d’ocupació i a la projecció internacional de Barcelona com un entorn\nexcel·lent per a l’activitat econòmica i el progrés social». Destaca que, tal com ha\ndit moltes vegades, no és possible el progrés econòmic sense el progrés social, ni\ntampoc el progrés social sense el progrés econòmic.\nAnuncia que, tot seguit, la Sra. Susana Tintoré, directora d’Empresa,\nEmprenedoria i Ocupació de Barcelona Activa, presentarà els quatre projectes que\nes fan en l’àmbit d’empresa per tal d’ajudar les empreses des de la seva creació\nfins al seu creixement i la seva estabilització. Explica que el programa\n«Reempresa» representa un model d’emprenedoria i de creixement empresarial\nque s’adreça a empreses que estan en dificultats, sobretot empreses familiars, per\ntal de salvaguardar el ric teixit productiu del país. Assenyala que «Reinverteix en\nfutur» ofereix sistemes de finançament alternatius, mentre que «Axelera» o\n«Learning to grow» són programes per fer les empreses més competitives i\ninternacionalitzar-les, i per innovar, generar més productivitat i crear més llocs de\ntreball.\nLa Sra. Tintoré presenta un powerpoint dels quatre projectes. Assenyala que cal\ntenir en compte que a la ciutat hi ha unes 172.000 empreses, de les quals 1.800\ntenen més de 50 treballadors i la resta una xifra inferior.\nRecorda que «Learning to grow» és un programa del qual se n’havien fet quatre\nedicions només dedicades al col·lectiu d’empreses dirigides per dones. Explica que\nera un programa que els agradava molt i que per això han pensat fer-ne tres\nedicions aquest any. Afirma que el van treure a concurs i el va guanyar l’escola de\nnegocis IESE, i que hi participaran 40 empreses a cada edició. Destaca que\nl’objectiu és donar formació a gerents, directius, empresaris i propietaris de les\nempreses. Explica que el programa consta de deu sessions formatives de 50 hores,\nque s’imparteixen tant a IESE com a Barcelona Activa, amb uns mòduls formatius\nbasats molt en estratègia i creixement, i sobretot en l’accés al finançament i la\ninternacionalització, amb l’objectiu final de fer les empreses més potents i més\nviables. Precisa que han establert com a públic objectiu aquelles empreses de la\nciutat o de l’àrea metropolitana que facturin aproximadament més de 500.000\neuros, tot i que seran flexibles. Explica que la primera edició començarà el dia 22\nd’abril i que ja tenen les primeres quaranta empreses inscrites. A més, assenyala\nque han dividit el programa en tres grups: un per a dones empresàries, un més\ngenèric per a pimes, i un altre centrat en pimes de caràcter més industrial.\nManifesta que «Axelera» és un programa d’acceleració que també està pensat\nper a pimes de l’àrea metropolitana i que es farà entre els mesos d’abril i maig.\nIndica que, en aquest cas, es constituiran dos grups de 15 empreses. A més,\nafirma que també es va fer un concurs per adjudicar el programa i que el va\nguanyar la consultora PriceWaterhouseCoopers. Explica que ara treballen per fer la\nselecció d’aquestes 30 empreses juntament amb ESADE i PriceWaterhouseCoopers.\nAssenyala que aquest programa té un format consultor i que està pensat per a\nl’equip directiu d’empreses que facturin més de 2,5 milions d’euros, que siguin\ninnovadores en sentit ampli i que tinguin un producte important propi, escalable i\namb capacitat d’actuar en un mercat global, ja que la idea és donar-los\ninstruments perquè es puguin internacionalitzar i tenir accés a finançament.\nDestaca que el més interessant serà el seguiment de l’aplicació del pla estratègic\nque els ajudaran a redactar. A més, remarca que tant aquest format con l’anterior\ntenen un cofinançament per part de les empreses que hi participen, ja que creuen\nque suposa també una via de compromís d’aquestes empreses, tot i que més del\n90% del cost és sufragat per l’Ajuntament de Barcelona.\nManifesta que el tercer projecte que volen presentar és «Reempresa», que és un\nprograma de la patronal CECOT amb l’objectiu que aquelles empreses que siguin\nviables però que no puguin continuar perquè les persones que les porten han de\ndeixar el negoci―per motius de jubilació, de malaltia d’un familiar, o de retorn al\nseu país d’origen, entre d’altres― puguin fer-ne un traspàs, ja sigui de tot el\nnegoci o de la part que sigui viable. Explica que, en aquest cas, ja estan fent\ncàpsules des de l’octubre, tant per a «reemprenedors» ―persones que busquen\nidees de negoci― com per a cedents. Afirma que ja han fet 36 entrevistes, a més\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ndesis entrevistes de matching d’empreses, i que ja estan a punt de tancar algun\ncas.\nExplica que«Reinverteix en futur» és un programa nou que està pensat per\nbuscar alternatives al finançament bancari, atesa la situació actual d’aquest tipus\nde finançament i el fet que Barcelona Activa té molta connexió amb la xarxa de\nbusinessangels i de capital risc de la ciutat. Assenyala que han detectat un perfil\nde persones amb més de 45 o 50 anys que han ocupat càrrecs directius o\nintermedis a entitats financeres o altres empreses i que han rebut una\nindemnització en ser acomiadades o compten amb actius i talent, i que la idea és\nque aquestes persones puguin invertir el seu talent o els seus diners en una startup o bé en una empresa que estigui en un procés de «reempresa» o que no tingui\ncontinuïtat familiar. Informa que aquest programa comença el 22 d’abril i que han\nrebut 180 sol·licituds, 178 de les quals són d’homes. Explica que ara estan fent la\ntria dels 30 primers participants per a l’abril, tot i que al setembre faran una\nsegona edició per a 30 més.\nEl Sr. Trullén manifesta que agraeixen la presentació d’aquest informe, malgrat\nque creuen que el contingut és més aviat escàs i no presenta gaires novetats.\nExplica que li fa l’efecte que en l’informe se’ls torna a repetir quina és la nova\norganització de Barcelona Activa i se’ls informa de programes ben coneguts com\n«Axelera» o el programa «Learning to grow», que està en la línia del programa\n«GrowthAcademy» que es va impulsar en el mandat anterior. Afirma que l’única\nnovetat real és el programa «Reinverteix en futur», i que tenen un especial interès\nen el seguiment d’aquest programa per veure quins resultats obté.\nOpina que s’hauria pogut contextualitzar molt més el conjunt de programes que\nfa Barcelona Activa i que en aquest tipus de presentacions valdria la pena\nincorporar els pressupostos dels programes i els impactes que s’esperen obtenir\ndes del punt de vista de la creació de llocs de treball o de la generació d’activitat\neconòmica. Assenyala que també convindria parlar de com s’està plantejant el\nBizbarcelona.\nLa Sra. Casanova explica que el seu grup està a favor que es facin programes\nque contribueixin a la creació i al desenvolupament de les empreses i que, a partir\nde la informació que se’ls ha facilitat, creuen que aquest programes estan ben\norientats per satisfer part de les necessitats que tenen les empreses a Barcelona.\nManifesta que, tanmateix, lamenten que s’hagin presentat aquests programes\nsense que s’hagi consultat ni s’hagi arribat a un cert consens amb la resta de grups\nmunicipals. Afegeix que això ha passat amb moltes de les altres mesures de\nBarcelona Creixement.\nAssenyala que, tal com s’ha dit en la intervenció del Grup del PSC, molts\nd’aquests programes ja es duen a terme des de fa uns anys, tant per part de\nBarcelona Activa en el cas del «Learning to grow» com per part d’alguna altra\nentitat com la CECOT en relació amb el programa «Reempresa». D’altra banda,\ndemana que se’ls informi de quin és el pressupost de cada programa i de quin\npercentatge del finançament anirà a càrrec de l’empresa o l’emprenedor i quin\naltre anirà a càrrec de Barcelona Activa o d’alguna altra administració.\nPel que fa al programa «Learning to grow», pregunta si les sessions aniran\ndirigides a tot el conjunt de participants, seran personalitzades, o bé es\ncombinaran les dues opcions.\nRespecte al programa«Axelera», pregunta si s’ha assolit algun conveni de\ncol·laboració amb l’ICEX o amb ACC1Ó, i si es mantenen els indicadors d’èxit que\nes van presentar en la sessió d’octubre del 2012de la Comissió, ja que en l’informe\nno apareixen els indicadors per poder avaluar el grau de compliment dels\nobjectius.\nAmb relació al programa «Reempresa», pregunta si es complementarà amb\nalgun tipus d’ajut econòmic o fiscal als nous emprenedors, i també si es mantenen\nels indicadors d’èxit que es van presentar l’octubre del 2012. A més, manifesta\nque, atès que es diu que aquest servei s’inclourà en l’Oficina d’Atenció a l’Empresa,\nvoldrien saber com es gestionarà i si es farà des de les tres oficines que es va\nanunciar que s’implantarien a Glòries, a la seu de la Cambra de Comerç i a\nl’aeroport. Així mateix, pregunta si es crearà una delegació de l’Oficina d’Atenció a\n\n2413\n\n\f2414\n\nGASETA MUNICIPAL DE BARCELONA\n\nNÚM. 17\n\nl’Empresa a cada districte, o si s’aprofitarà l’estructura de les oficines d’atenció\nciutadana.\nAfirma que aquests programes poden ser bons instruments per contribuir a\nresoldre part dels problemes de les empreses, però que hi ha moltes altres\nactuacions que cal aplicar al mateix temps. En aquest sentit, recorda que cal posar\nen marxa l’Oficina d’Atenció a l’Empresa, eliminar traves administratives,\nsimplificar la normativa i activar una línia de microcrèdits, a part d’altres mesures\nmés concretes com concedir algun tipus d’ajut a les start-upsmitjançant, per\nexemple, ajuts al pagament de lloguers als business centres privats.\nLa Sra. Sanz manifesta que, si bé moltes de les coses que s’han explicat ja les\nconeixen o provenen d’altres etapes, agraeixen que se’ls reti comptes de l’estat i\nl’impuls d’aquests programes.\nOpina que l’estratègia del Govern municipal de fer de Barcelona un lloc fàcil per\nfer-hi negocis i crear les condicions idònies perquè les empreses creïn llocs de\ntreball té una vida curta i ara per ara no resol l’atur, ja que les empreses avui no\ngeneren llocs de treball, sinó que segueixen destruint-ne. A més, destaca que es\ntracta d’una estratègia descompensada respecte als serveis que s’ofereixen a les\npersones en situació d’atur, que són les que estan en una situació més vulnerable.\nEn aquest sentit, remarca que els serveis a les persones aturades no paren de\nreduir-se o d’externalitzar-se, com és el cas del proper programa d’orientació\nlaboral.\nExplica que un aspecte que els preocupa i que ja han tractat en altres sessions\nde la Comissió és que hi ha empreses contractades per l’Ajuntament que presten\nserveis municipals que estan presentant propostes d’ERO als seus treballadors. A\nmés, assenyala que aquests treballadors estan fixats per l’Ajuntament amb ofertes\nconcretes que s’han pactat amb l’empresa. Afirma que, per tant, hi ha treballadors\nafectats per ERO que estan deixant de prestar un servei que l’Ajuntament paga a\naquestes empreses. Explica que ells han parlat amb els comitès d’empresa i han\ninformat d’aquesta qüestió els regidors de les àrees afectades, però que de\nmoment l’Ajuntament no ha dit res amb relació a tot això. En aquest sentit,\npregunta a la Sra. Recasens si en té coneixement,i si s’ha fet algun tipus de gestió,\nja que al seu parer l’Ajuntament no pot permetre que hi hagi empreses que donen\nserveis municipals que generin destrucció de treball, quan això no està previst en\nels contractes.\nManifesta que el seu grup mai no ha qüestionat els programes de suport a les\nempreses, però que creuen que és rellevant analitzar la utilitat que tenen per a les\nempreses. Afirma que, per tant, els agradaria que no només se’ls presentessin les\npropostes, sinó també l’avaluació posterior de l’impacte que tenen en els seus\ndestinataris. Destaca que un dels principals problemes que avui pateixen les\nempreses és l’accés al crèdit, per la qual cosa volen saber què s’ha fet respecte a\naixò, ja que era una de les mesures que es desprenien de Barcelona Creixement.\nFinalment, explica que troben a faltar una estratègia dirigida a l’impuls d’un\nprocés de reindustrialització amb visió metropolitana. En aquest sentit, assenyala\nque no s’ha presentat cap proposta que defineixi els programes, els objectius i la\nmanera com el Govern pensa abordar la reconversió de la indústria obsoleta, i\nquins són els sectors industrials estratègics que es volen consolidar a la ciutat per\ntal que l’actual teixit empresarial industrial avanci cap a models competitius que\ngaranteixin una continuïtat i una feina estable i de qualitat.\nEl Sr. Portabella manifesta que el seu grup comparteix la filosofia de fons de tots\naquells programes que es presenten per donar resposta a l’objectiu estratègic de la\nciutat de fer de Barcelona un lloc fàcil per fer-hi negocis.\nAssenyala que en el punt següent el seu grup parlarà amb més profunditat\nsobre el futur de Barcelona Activa, però que creuen que en aquests moments no\nestà ben definida la seva funció. Afirma que a vegades se li dóna un paper\npràcticament de coordinació de diferents programes de caràcter públic que\ns’adjudiquen i s’externalitzen, mentre que en altres casos perd la competència que\nhavia tingut amb anterioritat, que és una cosa que els preocupa.\nPregunta si els programes que s’han presentat són els únics que Barcelona\nActiva adreçarà a les empreses durant el 2013, atès que creuen que hi ha\nprogrames d’aquest mateix mandat i de mandats anteriors que estan parcialment\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nincorporats en aquests quatre programes. Assenyala que, per exemple, el\nprograma «Learning to grow» incorpora en part «Women in business», però que\nno saben si el substituirà, i que també desconeixen en quina situació queden els\nprogrames «Mentoring» i «Landingservices». Així mateix, pregunta si els\nprogrames per posar en contacte les empreses que busquen personal amb els\ntreballadors també se substituiran o es mantindran. Assenyala que cal saber si es\nmantenen la resta de programes per valorar si la suma de destinataris dels quatre\nprogrames que s’han presentat, que és de 180 empreses o empresaris a l’any, és\nla xifra total d’empreses a les quals s’arribarà des de l’Ajuntament.\nFinalment, opina que l’informe hauria d’incorporar els pressupostos dels\nprogrames.\nLa Sra. Recasens aclareix que no han pretès explicar tot el que fa Barcelona\nActiva ni tots els seus programes. Manifesta que han cregut oportú presentar\nquatre programes que s’han posat en marxa recentment, però que això no\nsignifica que el programa «Mentoring», que ja està en un estadi de consolidació, o\nla resta de programes no funcionin.\nLa Sra. Tintoré assenyala que, dins de cada línia de serveis —empresa,\nemprenedoria i ocupació—, treballen en tres lògiques: serveis, programes i\nactivitats. Informa que en aquest primer trimestre de l’any han atès 1.257\nempreses a través del servei de finançament, el servei empresa - ocupació, el\nservei landingi el servei de tramitació telemàtica,que es fan amb personal propi de\nBarcelona Activa. Explica que el que s’ha presentat avui s’insereix dins la lògica de\nprograma, que és allò que s’adreça a un col·lectiu específic i que té una durada\nconcreta, i que consideren que és positiu fer aquests programes amb partenariat\npublico privat, sobretot per la seva especificitat. Conclou que, per tant, els serveis\nsempre són propis i els programes sovint se subcontracten o es fan en\ncol·laboració.\nPel que fa als pressupostos dels programes, informa que el pressupost adjudicat\na «Learning to grow» és de 180.000 euros, amb un cost per als participants de\n300 euros; el del programa «Axelera» és de 509.000 euros, amb un cost per als\nparticipants de 1.000 euros; el de «Reempresa» no arriba a 50.000 euros, i el de\n«Reinverteix en futur» és de 6.000 euros, amb un cofinançament dels participants\nde 150 euros.\nD’altra banda, afirma que el programa «Mentoring», del qual s’està fent un\nprograma pilot, està pensat per a 50 empreses, la meitat de les quals s’atendran\naquest any i l’altra meitat l’any vinent. Assenyala que no és el mateix programa\nque «Reinverteix en futur», tot i que l’objectiu sigui també que les empreses\ncreixin, es consolidin o no morin.\nQuant a l’avaluació, explica que tenen l’avaluació del programa «Axelera», atès\nque ja se’n va fer una edició fa dos anys amb la consultora Ernst & Young, i de la\nresta d’edicions del «Learning to grow». Afirma que, en canvi, no tenen\navaluacions de «Reinverteix en futur» i «Reempresa» perquè són programes que\ns’inicien ara.\nEl Sr. Trullén manifesta que els aclariments que s’han fet respecte a les\nactivitats que du a terme Barcelona Activa resolen els seus dubtes, i que espera\nque aquestes activitats siguin molt més àmplies que els programes que avui s’han\npresentat.\nObserva que l’únic programa realment nou té una dotació pressupostària de\nnomés 6.000 euros, i reitera que és important incorporar la informació\npressupostària en els informes a fi que els grups tinguin una documentació prèvia\nque els permeti analitzar amb més precisió allò que es tracta a la Comissió.\nLa Sra. Casanova agraeix els aclariments i manifesta que espera que,una\nvegada s’apliquin els programes, se’ls informi a la Comissió dels diferents resultats\ni problemes que ha comportat la seva gestió.\nLa Sra. Sanz demana que se’ls faci arribar l’avaluació dels programes que ja\ns’han fet abans, així com de la resta de programes un cop s’hagin dut a terme. Així\nmateix, sol·licita a la tinenta d’alcalde que respongui les preguntes que li han fet.\nEl Sr. Portabella assenyala que la tinenta d’alcalde s’ha vist obligada a fer una\nexplicació sobre els programes que s’han presentat i els programes anteriors\nperquè el Govern no s’ha posat en contacte amb cap dels grups per explicar-ne\n\n2415\n\n\f2416\n\nGASETA MUNICIPAL DE BARCELONA\n\nNÚM. 17\n\nl’encaix. Afirma que, tanmateix, no se’ls ha aclarit com s’articularan els programes\nque ja existien amb els nous, ja que n’hi ha alguns que són força coincidents. A\nmés, observa que si se n’hagués informat els grups amb anterioritat potser\nhaurien pogut fer alguna aportació útil.\nManifesta que el sorprèn que des de l’Ajuntament de Barcelona es digui que es\ncontracten professionals de fora perquè els recursos humans interns no són tan\nbons com els externs. En aquest sentit, opina que el Govern té l’oportunitat\nd’aprofundir en la formació dels recursos humans de l’Ajuntament de Barcelona per\ntal que puguin assumir les tasques pertinents.\nPregunta com s’utilitzaran els 6.000 euros de pressupost del programa\n«Reinverteix en futur», ja que dubta que aquest import sigui suficient per fer una\npolítica de businessangelso de capital llavor. Afirma que el problema dels\nbusinessangelsi del capital llavor és que no hi ha empreses ben consolidades que\ncomprin start-ups, a diferència del que succeeix als països anglosaxons. Opina que\nmentre no es trobi ningú que compri les start-ups, ningú invertirà de manera\nsignificativa en el desenvolupament d’empreses que estan en un nivell inicial.\nLa Sra. Recasens afirma que cal un altre entorn per poder fer aquest debat amb\nmés profunditat, i que potser el Consell d’Administració de Barcelona Activa seria\nun bon lloc perquè els consellers coneguessin tots els programes i l’arquitectura de\nconjunt de Barcelona Growth, que és un paraigua que pretenen que ho englobi tot.\nManifesta que es comprometen a fer el seguiment dels programes que s’han\nexplicat avui, que reitera que no són tots els que du a terme Barcelona Activa.\nExplica que el paper de Barcelona Activa és executar les polítiques de promoció\neconòmica de la ciutat de Barcelona de la manera més eficient possible. Afirma\nque estan convençuts que en aquests moments la manera més eficient d’executar\naquestes polítiques és a través de la col·laboració publicoprivada, ja que això crea\nmoltes sinergies i un gran estalvi de recursos i multiplica els efectes positius pel\nque fa a la creació de llocs de treball i la cerca de l’estabilitat de les empreses i el\nteixit econòmic productiu.\nAssenyala que és cert que alguns d’aquests programes ja s’havien fet fa dos\nanys. Explica que l’edició anterior d’«Axelera» va permetre a les empreses que hi\nvan participar incrementar la facturació en un 30% o el nombre de llocs de treball.\nAfirma que han fet alguns canvis dels programes per tal de millorar-ne l’eficiència,\ncom ara la introducció del copagament. Remarca que, tanmateix, cadascun\nd’aquests programes requereix més aprofundiment. Explica que, per exemple, el\nprograma «Reinverteix en futur» no és l’única estratègia que tenen respecte\nalsbusinessangels.\nD’altra banda, manifesta que creuen que han de comptar amb els recursos\nespecialitzats i específics de la ciutat de Barcelona si volen tenir èxit amb aquests\nprogrames. Pel que fa a això, assenyala que a Barcelona Activa hi ha tècnics amb\nun gran talent i professionalitat, però que aquests tècnics no han d’estar\nespecialitzats en cadascuna de les matèries tractades, com ara la situació de les\nempreses que entren en concurs de creditors i que poden dissociar i vendre una de\nles branques que són productives per tal de protegir uns quants llocs de treball,\nque és una matèria en què està especialitzada CompassEquity, un dels socis que\ncol·laboren en «Reinverteix en futur». En aquest sentit, opina que seria ineficient\nformar el personal de Barcelona Activa en matèries tan específiques i complexes,\nja que això generaria un cost excessiu per lloc de treball creat, com va succeir amb\nels programes dels plans d’ocupació.\nDiu a la Sra. Sanz que no parlarà dels ERO perquè no forma part d’aquest punt\nde l’ordre del dia, i li suggereix que, si vol parlar dels processos de\nreindustrialització o d’empreses contractades per l’Administració que estan\nafectades per ERO, presenti una iniciativa sobre aquest tema a la Comissió.\nEs dóna per tractat.\nd) Compareixences Govern municipal\nDel Grup Municipal PSC:\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n3. Que comparegui el responsable del Govern municipal per tal d'informar sobre\nquin serà el disseny de la nova agència Barcelona Growth, amb seu a l'edifici\nMedia-TIC, que el Govern municipal vol impulsar en aquest mandat.\nLa Sra. Escarp recorda que s’ajuntarà aquest punt amb el punt 6, presentat pel\nGrup d’UpB. Atès que el Sr. Carnes dóna la compareixença per substanciada, dóna\nla paraula a la Sra. Recasens.\nLa Sra. Recasens manifesta que Barcelona Growth és la iniciativa que van\npresentar en el marc de Barcelona Creixement, que és una plataforma que aplega\nel teixit econòmic i social de la ciutat per tirar endavant el creixement de Barcelona\na partir de trenta mesures. Afirma que en aquests moments tenen l’oportunitat\nd’identificar i d’alinear els agents que treballen a la ciutat pel creixement econòmic\nper tal de posicionar Barcelona a l’exterior a partir d’un conjunt d’actius que es\npoden posar molt més en valor. Assenyala que actualment Barcelona està molt ben\nsituada internacionalment amb actius com el turisme, la gastronomia, la cultura,\nl’arquitectura o la qualitat de vida, però que creuen que és molt necessari\nposicionar també un altre actiu que té la ciutat: l’empresa, l’emprenedoria, el\ntalent, la creativitat i la innovació. Afirma que volen que Barcelona formi part del\ngrup de ciutats competitives i atractives per fer-hi negocis, com Nova York,\nBoston, San Francisco o Los Angeles. Manifesta que, amb aquesta voluntat, van\ncreure oportú alinear tots els actius que treballen per a l’objectiu últim de fer que\nBarcelona sigui reconeguda com una ciutat de negocis i de creixement econòmic. A\nmés, assenyala que han triat com a icona física que permeti visualitzar aquest\nobjectiu l’edifici MediaTIC, atès que genera tot un entorn positiu al seu voltant que\najuda a explicar el valor de la marca de ciutat de negocis.\nExposa els cinc actius que agruparan dins d’aquest edifici i que tiraran endavant\namb partenariat publicoprivat:\n- La Mobile World Capital. Explica que se’n trasllada la seu a l’edifici MediaTIC i\ntambé algun dels seus projectes, com el landing d’empreses, per tal de crear\nsinergies amb lesstart-ups. Destaca que per al Govern aquest és un sector\nestratègic de futur.\n- L’Oficina d’Atenció a l’Empresa. Afirma que es prestarà a través de la Cambra\nde Comerç com a ens especialitzat en el contacte amb l’empresa i que permetrà\nque es puguin fer tràmits no només amb l’Ajuntament de Barcelona sinó també\namb altres administracions, atès que la Cambra de Comerç ja fa de finestreta de la\nGeneralitat de Catalunya. Explica, en resposta a una pregunta que ha fet abans la\nSra. Casanova, que el Govern primer va preveure crear una oficina d’atenció a\nl’empresa per districte i després va pensar fer-ne tres. Assenyala que una podria\nestar a la plaça Sant Miquel, l’altra a l’Eixample, on hi ha un teixit d’empreses\nterciàries important, i una altra al 22@. Afirma que ho han d’acabar d’estudiar,\nperò que han decidit crear l’embrió principal al 22@com a punt de partida. Destaca\nque pretenen que l’Oficina d’Atenció a l’Empresa sigui intel·ligent, de manera que\nquan es detecti un conflicte normatiu hi hagi unfeedback. Explica que, per tant, no\nnomés faran de front office per rebre demandes de les empreses, sinó que hi\nhaurà una back office per tal de millorar el sistema.\n- El Data Resource Centre. Afirma que aquest és un projecte ambiciós que volen\nque compleixi diversos objectius. Explica que Barcelona rep una gran nombre de\ndelegacions de tot tipus (institucionals, empresarials, d’altres països, etc.) i que,\nalhora, la Cambra de Comerç, Barcelona Global, Turisme de Barcelona i tots els\nagents econòmics treballen de manera permanent per captar congressos,\ndelegacions i inversions. En aquest sentit, manifesta que pretenen que aquest\ncentre sigui un únic espai per ensenyar la Barcelona econòmica i posar-la a\ndisposició dels agents. Assenyala que també volen que sigui un centre intel·ligent,\nde manera que pugui adaptar-se a l’interès del visitant en cada moment. D’altra\nbanda, explica que aquest centre també ha de ser un centre a disposició de les\nempreses de la ciutat, per tal que el puguin fer servir quan intenten captar una\ncomanda d’un client estranger i l’han de portar a la ciutat per ensenyar-li una\nprova pilot o un producte o per mostrar-li l’empresa i el seu entorn. Finalment,\nassenyala que també serà un centre open data. Pel que fa a això, destaca que el\n\n2417\n\n\f2418\n\nGASETA MUNICIPAL DE BARCELONA\n\nNÚM. 17\n\nfet de compartir dades, informació i estratègia open data genera molt volum de\nnegoci.\n- La FreeZone. Afirma que aquesta zona va molt lligada al programa de landing\nd’empreses de la Mobile World Capital i que pretén acollir start-upsaixí com\ndivisions de nova creació relacionades amb els sectors tecnològic i mòbil\nd’empreses ja consolidades. Manifesta que volen que les empreses instal·lades a la\nFreeZone puguin gaudir de bonificacions fiscals locals, cosa que assenyala que és\nfàcil perquè només competeix a l’Ajuntament, i també d’una bonificació en el preu\ndel lloguer de les oficines que ocupin. Així mateix, explica que estan en converses\namb l’Estat per tal que també hi pugui haver ajuts o bonificacions en quotes de la\nSeguretat Social o en altres tipus de fiscalitat o càrregues socials.\n- Talent i Cibernàrium. Afirma que hi ha una pota de formació important que ja\nestà instal·lada actualment a l’edifici MediaTIC i que, per tant, continuarà existint\nel Cibernàrium. Explica que, per exemple, aquest matí ha rebut el sector del\nclúster Ecommerce i que li han explicat que no troben persones prou formades per\ntreballar en aquest àmbit. Destaca que, per tant, cal també lligar l’oferta i la\ndemanda.\nManifesta que, en definitiva, tots aquests instruments tenen l’objectiu de\ngenerar llocs de treball i creixement econòmic a la ciutat. Explica que això no ho\nfaran sols, sinó a través d’un consorci que tirarà endavant l’agència de la marca\nBarcelona i que properament sotmetran a la consideració dels grups municipals.\nAfirma que aquest consorci tindrà un consell d’administració amb tots els agents\nque avui ja fan promoció econòmica a la ciutat, com ara Turisme de Barcelona, la\nCambra de Comerç, la Fira i Barcelona Global, i el teixit econòmic i empresarial de\nla ciutat.\nEl Sr. Carnes recorda que alguns dels presents van assistir a la presentació de\nBarcelona Growth que va fer el Govern fa uns dies. Assenyala que tot seguit\nplantejarà un seguit de preguntes que potser no es podran respondre ara, però\nque espera que es tinguin en compte de cara a la formulació de la proposta final.\nPregunta quin és el pressupost que es pensa destinar a aquest àmbit i quina és\nla previsió corresponent al pressupost de personal. També demana quin\ncomponent públic i privat tindrà el consorci, i quin serà el règim jurídic del personal\npúblic.\nRespecte a la FreeZone, pregunta si ja hi ha previst algun mecanisme que pugui\nfer clar el procés de selecció de les empreses que podran accedir-hi. D’altra banda,\nassenyala que l’edifici triat té unes limitacions d’espai que poden fer que resulti\ninsuficient per acollir les empreses interessades a instal·lar-s’hi. En aquest sentit,\npregunta si s’ha previstes tendre aquesta zona a un altre equipament o\ninfraestructura. A més, observa que els avantatges fiscals que es volen oferir a\naquestes empreses poden crear un greuge comparatiu respecte a aquelles\nempreses que ja estan instal·lades en algun tipus de viver de Barcelona Activa.\nAixí mateix, assenyala que la Zona Franca ja té un règim fiscal especial i que, per\ntant, no exclouria algun tipus de reflexió amb la Zona Franca per estudiar\nl’evolució impositiva.\nExplica que els sembla interessant la idea de la finestreta única per a les\nempreses, però pregunta si servirà per a altres tràmits que habitualment són\nfeixucs per a les empreses, sobretot en matèria urbanística, ambiental o sanitària,\nque és el que en el fons preocupa les empreses pel seu desconeixement dels\ncircuits administratius.\nFinalment, pregunta quin règim jurídic pot tenir en l’entramat empresarial\nmunicipal el consorci que es vol crear, atès que la Llei d’estabilitat pressupostària\nprohibeix a les administracions la creació de més agències o consorcis.\nEl Sr. Portabella manifesta que el seu grup defensa les col·laboracions\npublicoprivades des de fa molt de temps, i fins i tot creu que és necessari que\nl’Ajuntament de Barcelona contracti alguns serveis externs, sempre que aquests no\nvagin en detriment d’alguns serveis bàsics als quals l’Ajuntament no ha de\nrenunciar mai. Afirma que, tanmateix, no entenen bé qui farà la promoció\neconòmica de la ciutat i quin serà el paper que farà Barcelona Activa en el cas de\nBarcelona Growth. Explica que, en els documents en què el Govern municipal va\npresentar la reestructuració de l’Àrea d’Economia, Empresa i Ocupació de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nl’Ajuntament el mes de juny del 2012, es diu que Barcelona Activa «passa a ser\nl’organització executora de totes les polítiques de promoció econòmica de la ciutat»\ni que «la nova missió de Barcelona Activa és ser l’organització de referència al\nservei de les polítiques de suport a l’empresa, a la projecció internacional i a la\ncreació d’ocupació». Pel que fa a això, subratlla que s’ha externalitzat tot.\nOpina que és sorprenent que, quan encara no fa un any que s’ha redefinit la\nmissió de Barcelona Activa, els seus serveis i programes ja no siguin elements\nvertebradors de les polítiques de promoció econòmica de la ciutat. En aquest\nsentit, recorda que el Govern municipal va dir que deixaria de fer polítiques actives\nd’ocupació perquè no funcionaven i que potenciaria les empreses a través de\nBarcelona Activa, que faria de finestreta única per atendre les empreses. Assenyala\nque, tanmateix, al cap de pocs mesos es va decidir que la Cambra de Comerç\ns’ocuparia del projecte de Barcelona Growth. A més, subratlla que això costarà tres\nvegades més, ja que la Cambra de Comerç cobrarà per fer aquesta tasca. Afirma\nque, per tant, no entenen com es pensa encaixar la política central que es va\ndefinir per a Barcelona Activa amb algunes de les propostes que s’han fet.\nExplica que, així mateix, s’ha canviat el sistema de promoció exterior de la ciutat\na través dels consolats de mar i que ara hi haurà un grup de persones que\ns’encarregaran de contactar les diferents persones que poden promocionar la ciutat\na cada país. A més, remarca que això també es farà dintre de la marca Espanya,\nquan, per exemple, el ministre d’Exteriors i Cooperació, el Sr. José Manuel GarcíaMargallo, diu coses com que «la imputació de la infanta no beneficia la marca\nEspanya» o que «som un país agradable per viure, però difícil per treballar».\nDemana que es compleixi el paper que es va definir per a Barcelona Activa i que\nes faci una reflexió al voltant de la nova agència que es crearà, ja que opina que hi\nha una «inflació» d’agències.\nEl Sr. Mulleras manifesta que coincideix amb moltes de les coses que ha afirmat\nel Sr. Carnes i algunes de les que ha dit el Sr. Portabella.\nExplica que va assistir a la presentació de Barcelona Growth a l’edifici MediaTIC i\nque allà es va dir que una agència publicoprivada s’encarregaria d’implementar les\nmesures amb vocació exterior de Barcelona Creixement. Pregunta quin tipus de\nconcreció tindrà jurídicament aquest ens, quan està previst que es faci realitat,\nquins seran els seus pressupostos i com serà la seva estructura organitzativa, tant\npel que fa a l’aspecte humà com material.\nManifesta que comparteix els dubtes que s’han exposat sobre el fet que l’Oficina\nd’Atenció a l’Empresa sigui gestionada per la Cambra de Comerç. Assenyala que\ns’ha parlat d’un pressupost de 2.260.000 euros per al període 2012-2015 per a\naquesta gestió, i pregunta si aquesta xifra és correcta, de quin pressupost sortiran\naquests diners i quina serà l’anualització del pressupost per crear aquesta oficina.\nA més, explica que el seu grup creu que aquesta oficina està massa enfocada cap a\nl’exterior, quan hauria de ser una oficina per facilitar l’activitat dels emprenedors a\nBarcelona. D’altra banda, recorda que es va dir que la Cambra de Comerç també\ns’ocuparia del Data Resource Centre, i pregunta com està previst fer-ho i amb quin\npressupost.\nAfirma que té els mateixos dubtes que ha plantejat el Sr. Carnes amb relació a\nla FreeZone. Assenyala que, si bé hi ha alguns impostos que són de competència\nmunicipal, hi ha bonificacions que no depenen de l’Administració municipal, sinó\nd’altres administracions o fins i tot d’agents privats. Pregunta com es pensa fer\naixò i quina relació tindrà amb la Zona Franca, ja que també és una zona exempta\nde determinats impostos. Així mateix, pregunta per què la FreeZone es restringeix\nnomés a un edifici en comptes d’estendre-la a una zona geogràfica,i per què no\ns’amplien els convenis. Assenyala que, tal com s’ha dit, pot haver-hi un greuge\ncomparatiu respecte a les incubadores que té Barcelona Activa. A més, proposa\nestendre els convenis a incubadores privades per tal d’aprofitar al màxim la\ncapacitat d’emprendre que té la ciutat.\nAixí mateix, pregunta en quines condicions es traslladarà la Mobile World Capital\na l’edifici MediaTIC, i si pagarà un lloguer o un cànon.\nD’altra banda, demana un major protagonisme dels grups municipals en els\nprojectes de Barcelona Creixement i, sobretot,de Barcelona Growth, ja que té la\nsensació que en general han estat una mica aïllats de tot aquest procés.\n\n2419\n\n\f2420\n\nGASETA MUNICIPAL DE BARCELONA\n\nNÚM. 17\n\nFinalment, pregunta per què no participa en el projecte l’ICEX, tenint en compte\nque sí que ho fa ACC1Ó.\nLa Sra. Sanz afirma que se suma a algunes de les reflexions que han fet la resta\nde grups municipals i que, per tant, intentarà no repetir-les. Explica que ella també\nva poder assistir a la presentació que va fer el Govern municipal a l’edifici\nMediaTIC, en la qual li van sorgir alguns dubtes que exposarà tot seguit.\nExplica que el Govern argumenta que a través de la col·laboració publicoprivada\nd’una agència li és més fàcil treballar per aconseguir més i millors inversions i\nnegocis a la ciutat. Manifesta que, atès que entenen que aquesta agència ja fa un\ntemps que està en marxa, volen saber què s’ha assolit fins al moment i què es\npreveu aconseguir en el futur. Així mateix, pregunta quines són les estimacions de\nl’impacte que això té a la ciutat, especialment en el mercat de treball. En aquest\nsentit, afirma que necessiten dades que demostrin fets objectius.\nAssenyala que la majoria dels mitjans de comunicació han parlat d’aquesta\nagència com d’un intent de privatitzar la promoció econòmica de la ciutat, ja que\nes tracta d’una col·laboració publicoprivada«mal entesa» en la qual és la part\nprivada la que governa les funcions públiques. Explica que el seu grup també creia\nque la finestreta única d’atenció a l’empresa era una funció bàsica de Barcelona\nActiva, i que per això no entenen quina serà la funció de Barcelona Activa en\naquest projecte i quina serà la cooperació que hi haurà entre les estructures que\nprestaran aquests serveis i les que ja dóna o hauria de donar Barcelona Activa. En\naquest sentit, opina que si l’Oficina d’Atenció a l’Empresa passa a dependre\ndirectament de la Cambra de Comerç no es governarà des del sector públic.\nPregunta si, per tant, l’objectiu és buidar de competències Barcelona Activa i\nsubstituir-la per iniciatives privades.\nLa Sra. Recasens afirma que no sap si podrà contestar totes les preguntes, però\nque ja tindran més ocasions per parlar d’aquest tema. A més, demana calma als\ngrups respecte a aquest projecte. Manifesta que està convençuda que tots estan\nd’acord amb els objectius de Barcelona Growth i que, per tant, li agradaria que tots\nels grups municipals acabessin compartint i impulsant aquest projecte. Opina que\nes tracta d’un projecte il·lusionador perquè no persegueix un objectiu a curt\ntermini, sinó a 10, 15 o 20 anys vista. A més, remarca que es tracta d’un projecte\nde ciutat que va més enllà d’un Govern i d’un context determinats. Afirma que\naquest és un dels motius pels quals el projecte compta amb col·laboració\npublicoprivada i neix des del teixit econòmic i social de la ciutat. Destaca que\ntothom hi està posant molts recursos, molta il·lusió i moltes hores de feina, i que\nen aquests moments s’estan definint els rols de cadascú.\nExplica que van identificar de manera ràpida i fàcil els actors que havien de\nparticipar en el projecte, amb un rol molt clar de Barcelona Activa com a braç\nexecutor de les polítiques de promoció econòmica de l’Ajuntament. En aquest\nsentit, subratlla que mai Barcelona Activa havia tingut una estratègia o uns\nobjectius tan a llarg termini i tan ambiciosos.\nAfirma que tot just en aquests moments estan definint la quantitat de recursos\neconòmics i humans que es destinaran al projecte, i que tant la Cambra de Comerç\ncom l’Ajuntament de Barcelona posaran els seus recursos econòmics i humans per\ntirar endavant l’Oficina d’Atenció a l’Empresa. Explica que a la back office d’aquest\ncentre hi haurà tots els funcionaris de l’Ajuntament i tots els treballadors de\nBarcelona Activa, però que creuen que és important que a la front office hi hagi\ntambé la Cambra de Comerç com a institució forta que qualsevol ciutat o país\nnecessita per a la promoció econòmica.\nPel que fa a la possibilitat que la FreeZone quedi petita, afirma que ja aniran\nveient com evoluciona, però que tant de bo tingui tant d’èxit que superi les\nprevisions i es puguin estendre les bonificacions a la resta d’incubadores públiques\ni privades de la ciutat. Així mateix, assenyala que tant de bo totes les oficines\nd’atenció al ciutadà es puguin convertir també en oficines d’atenció a l’empresa.\nManifesta que cal anar veient com funciona tot això i que de moment l’important\nés iniciar-ho i fer-ho bé.\nAfirma que el consorci no és una agència de promoció més, sinó que el que farà\nés alinear tots els actius sota un únic paraigua, en el qual cadascú continuarà fent\nallò que sap fer. Explica que, per exemple, quan Barcelona Growth cregui oportú\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ncaptar algun congrés determinat per posicionar la marca de Barcelona, anirà a\nbuscar els agents especialitzats en aquest àmbit, com Turisme de Barcelona, el\nBarcelona ConventionBureau o la Fira. En aquest sentit, afirma que no cal patir per\nla Llei d’estabilitat pressupostària. Assenyala que segurament en el proper Plenari\npodran presentar els estatuts del consorci i que aleshores es veurà clar que no és\nuna agència amb recursos econòmics ni amb recursos humans.\nRespecte als comentaris del Sr. Portabella sobre la marca Espanya, explica que\nla marca Barcelona té tanta força que no necessita estar vinculada a cap altra\nmarca. Afirma que hi ha una estratègia individual de marca Barcelona que ja es va\nendegar amb governs anteriors, però que això no obsta perquè el Govern de\nl’Estat pugui posicionar la marca Espanya com cregui convenient.\nEl Sr. Carnes opina que, en el diàleg publicoprivat, el que ha d’intentar garantir\nla part pública és la igualtat d’oportunitats de tots els agents econòmics. En aquest\nsentit, assenyala que, a part de la Cambra de Comerç, cal tenir en compte altres\nactors econòmics significatius, com ara Foment del Treball o PIMEC. Explica que,\ntot i compartir l’esperit de la proposta pel que fa als instruments per implementarla,dubta que s’estigui garantint una veritable igualtat d’oportunitats entre els\nagents econòmics que operen a la ciutat, i demana una visió àmplia respecte als\noperadors que han d’intervenir en aquest procés. D’altra banda, opina que també\ncal tenir en compte les universitats i les spin-offs, o institucions que s’han\nespecialitzat en l’àmbit tecnològic, com ara La Salle. Afirma que, per tant, cal anar\nen compte amb la possibilitat de generar greuges comparatius. Conclou que\ncomparteix que cal anar pas a pas, tal com ha dit la Sra. Recasens, però que cal\ndefinir el terreny de joc perquè, segons com es comenci, es poden enviar\nmissatges o senyals que poden provocar una receptivitat més aviat negativa del\nprojecte.\nEl Sr. Portabella opina que el que ha explicat la Sra. Recasens serà difícil de\nportar a la pràctica amb l’arquitectura que s’està construint, ja que els\nparal·lelismes entre Barcelona Creixement, Barcelona Growth i Barcelona Activa\nsón notoris i, per tant, es tendeix més a una substitució que a una col·laboració\nd’aquestes estructures.\nPel que fa a la marca Barcelona, afirma que s’ha fet forta tota sola i que mai no\nhavia estat englobada dins de cap altra marca més general, ni de Catalunya ni de\nl’Estat espanyol. En aquest sentit, opina que el Govern municipal va cometre un\nerror greu en introduir-la dins del Foro de las Marcas Renombradas Españolas.\nExplica que, del reguitzell de declaracions que podria llegir en què es constata que\nla marca Espanya està desprestigiada fins i tot pels mateixos que la defensen, hi\nha les del mateix director del Foro de Marcas Renombradas Españolas. A més,\ndestaca que la marca Espanya ha baixat de la 19a a la 25a posició i s’ha situat per\ndarrere de països com l’Illa Maurici, Irlanda, les Maldives, els Emirats Àrabs, les\nBermudes i Costa Rica. Conclou que si es vol fer promoció exterior, no només per\natraure turisme sinó també per captar inversió industrial, la marca Espanya no\nserveix, i demana al Govern municipal que rectifiqui.\nEl Sr. Mulleras afirma que, més enllà del fet que es doni un ús a l’edifici\nMediaTIC, no ha tret gairebé res específic d’aquesta compareixença, ja que\ncontinuen sense conèixer els pressupostos ni com es concretarà el projecte. Opina\nque un dels problemes que té el Govern municipal és que sovint fa anuncis sense\ntenir la seguretat de poder-los tirar endavant, o de tenir el finançament per fer-ho.\nAssenyala que en aquesta compareixença s’han fet moltes preguntes, sobretot\nrelacionades amb quant costaran els serveis que ofereix Barcelona Growth i els\nque prestaran altres agents com la Cambra de Comerç, però que no han obtingut\nrespostes. En aquest sentit, afirma que és important que darrere dels anuncis hi\nhagi partides pressupostàries perquè, si no, el risc és que tot acabi en no-res.\nLa Sra. Sanz manifesta que, després d’aquesta compareixença, el seu grup\ncontinua tenint la mateixa sensació que quan van llegir les interpretacions que van\nfer els mitjans de comunicació sobre aquest projecte. Llegeix un paràgraf que, al\nseu parer, reflecteix aquestes interpretacions: «Aquesta oficina substituirà en bona\nmesura el paper que fins ara tenia Barcelona Activa, l’empresa de promoció\neconòmica creada fa anys per l’Ajuntament i que no passa precisament pel seu\n\n2421\n\n\f2422\n\nGASETA MUNICIPAL DE BARCELONA\n\nNÚM. 17\n\nmillor moment». Assenyala que, segons sembla,això ho va dir un representant del\nGovern municipal a un diari de Catalunya.\nDiu a la Sra. Recasens que sempre demana calma als grups, però que\nmentrestant no fa res per millorar la situació actual, que qualifica de dramàtica. A\nmés, qüestiona la seva afirmació que tots comparteixen els objectius que\npersegueix Barcelona Growth, ja que assenyala que això depèn de si aquests\nobjectius han de servir per reduir l’atur. Respecte al fet que és un «projecte\nil·lusionador a 10 o 15 anys vista», opina que tot això són afirmacions buides de\ncontingut, ja que encara no entenen què es vol fer amb tot aquest projecte i sobta\nque aquesta sigui l’única estratègia del Govern municipal. A més, remarca que, si\nbé la Sra. Recasens ha dit que «això no és un projecte propi», s’ha obviat tots els\ngrups municipals i bona part del teixit econòmic i la societat civil de la ciutat en\nl’elaboració del projecte. En aquest sentit, opina que és un projecte propi de la\nSra. Recasens i del qual es desprèn una voluntat de deixar la governança\nd’interessos públics i econòmics de la ciutat en mans d’un determinat sector privat\na costa de diners públics. Manifesta que el seu grup municipal no comparteix\naquesta visió i procurarà que el Govern municipal no renunciï a les seves funcions\npúbliques bàsiques i estratègiques.\nLa Sra. Recasens afirma que li sap greu el to d’algunes de les intervencions que\ns’acaben de produir.\nPel que fa a les marques, manifesta que la marca de Barcelona no és una\nestratègia de marca contra ningú, sinó a favor d’una ciutat i del creixement\neconòmic d’un territori que té tota l’ambició i tot el dret del món a prosperar amb\nla col·laboració del teixit econòmic i social de la ciutat. Respecte a la igualtat\nd’oportunitat dels agents econòmics, explica que cadascú anirà complint el seu rol\nen funció de l’oportunitat que hi hagi en cada moment i del talent que es necessiti.\nAssegura que aquesta iniciativa es fa en favor de la ciutat i en favor dels\nobjectius comuns de generar ocupació i creixement. En aquest sentit, opina que el\nGrup d’ICV-EUiA també pot compartir-la.\nRespecte al pressupost, manifesta que s’atreviria a dir que els 40 milions de\npressupost de Barcelona Activa acaben destinant-se a tot el que representa la\npromoció econòmica de la ciutat. Finalment, diu al Sr. Portabella que certament\nserà difícil portar a la pràctica l’arquitectura d’aquest projecte, però que s’ajustarà\nel que calgui en cada moment.\nEs dóna per tractada.\nDel Grup Municipal PP:\n4. Que comparegui el responsable del Govern municipal que correspongui per\nexplicar les informacions presentades a la premsa el darrer 11 d'abril sobre el perfil\ndels visitants turístics a Barcelona, així com l'impacte de la inversió de Spanair en\nla promoció turística de la ciutat.\nLa Sra. Escarp dóna la paraula a la Sra. Recasens, atès que el Sr. Mulleras dóna\nper substanciada la compareixença. La Sra. Recasens diu que intervindrà el Sr.\nPere Duran.\nEl Sr. Duran precisa que el tema de la roda de premsa que van fer l’11 d’abril el\npresident de Turisme de Barcelona, el Sr. Joan Gaspart, i la vicepresidenta, la Sra.\nRecasens, era l’evolució dels mercats turístics i la percepció del turisme per part de\nla ciutadania.\nPel que fa a l’evolució dels mercats, explica que, per segon any consecutiu, el\nprimer mercat és el turisme dels Estats Units, amb un increment del 4,7%\nrespecte al 2011, seguit del Regne Unit, amb un creixement del 12%; França, amb\nuna petita davallada del 3,6%; Itàlia, amb un descens important de més del 12%;\nAlemanya, amb un creixement del 4,3%;els països nòrdics, amb un increment del\n3,7%; els països de l’Est (Rússia, República Txeca i Polònia),amb un augment\nespectacular de quasi el 32%, sobretot pel que fa a Rússia;els Països Baixos, amb\nun increment de l’1,2%; el Japó, amb un augment del 3,8%, i Bèlgica, amb un\nincrement del 9,2%. Així mateix, assenyala que es va produir una davallada del\n3% per a la resta d’Europa, així com per a la resta d’Amèrica, però que va haver-hi\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nun increment del 17,6%per a la resta del món. Conclou que s’ha produït un\naugment del 3%en el total de visitants internacionals i una davallada del 6,8%dels\nturistes de l’Estat espanyol.\nRespecte al descens del 6,8% de l’Estat espanyol, destaca que el turisme\nprocedent de Catalunya ha baixat l’1,2% i el de Madrid el 15,8%, mentre que el\nnombre de visitants del País Basc ha pujat un 25,7%, tot i que quantitativament\nno és un nombre de turistes gaire important. Mostra un gràfic amb el\ncomportament del turisme espanyol a Barcelona, en el qual s’observa un\nincrement molt important del 2003 al 2007 i una davallada en els anys posteriors,\ntret d’un repunt el 2009. Afirma que aquest descens del turisme espanyol es deu a\nla crisi econòmica i que també s’observa a altres ciutats europees, on ha baixat un\n2,9%a Madrid, un 21%a París, un 8% a Lisboa, un8%a Amsterdam, un 10% a\nBrussel·les, un 10% a Munic i un 14% a Praga. Assenyala que aquest fenomen\ntambé succeeix en el mercat italià, atès que tant aquest mercat com l’espanyol\npateixen una crisi econòmica molt important i que té un efecte evident sobre el\nturisme.\nExplica que a la roda de premsa es va parlar del perfil del turisme nord-americà,\nque és el més important que té Barcelona des de fa dos anys. Afirma que els\n635.000 turistes d’Estats Units han generat1.371.352 pernoctacions hoteleres, i\nque el 50% ha vingut per vacances i el 41% per motius professionals. Assenyala\nque aquest visitant té un nivell de despesa extrahotelera de 132,39 euros diaris,\nque és superior a la despesa mitjana de 110 euros. A més, destaca que valora\nBarcelona amb un nota de 8,7 sobre 10, quan la mitjana està en un 8,4. Explica\nque és un turisme que principalment passeja per la Rambla, compra molt al barri\nGòtic i visita la Sagrada Família. Finalment, assenyala que el 96,6% arriba a la\nciutat amb avió.\nManifesta que a la roda de premsa també es va parlar del turisme rus, que s’ha\ndisparat un 32% respecte al 2011 i que ha incrementat en més d’un 55% el nivell\nde despesa amb targeta de crèdit a Barcelona. A més, explica que els\ntouroperadors russos han començat a programar city breaks exclusius a Barcelona\ncom a destinació final, i que es preveu que aquesta temporada doblaran,respecte\nal 2011, el nombre de vols setmanals que hi haurà de Rússia cap a Catalunya, que\npassaran de 100 a 200. Assenyala que els russos són la nacionalitat que més\ns’acull al servei de devolució de l’IVA a la ciutat, amb un increment de\npràcticament el 50% respecte al 2011. Destaca que, a més de Rússia, s’ha produït\nun increment de més del 70% del turisme xinès i del 20% de l’indi, i que\nl’augment mitjà del total de turistes procedents dels anomenats països BRIX és de\nmés del 40%.\nAssenyala que Barcelona se situa després de Londres, París i Roma pel que fa a\nles pernoctacions de turistes internacionals, però que l’interessant és que\nl’increment respecte a l’any anterior ha estat superior al d’aquestes ciutats, amb\nun 5,3%. Afirma que, per tant, Barcelona s’acosta cada vegada més a la ciutat de\nRoma en pernoctacions de turistes internacionals.\nExplica que,al final de la roda de premsa, un periodista va preguntar quan es\nrestablirà l’equilibri patrimonial a Turisme de Barcelona a causa de l’operació de\nSpanair, per a la qual Turisme de Barcelona va demanar 15 milions d’euros a\nl’Institut Català de Finances. Informa que, el 31 de desembre de 2012, el net\npatrimonial era de -12,4 milions d’euros, i que Turisme de Barcelona farà un\nestalvi anual de prop d’un milió d’euros per anar reduint aquest dèficit patrimonial.\nAfirma que, per tant, necessitaran 12 anys per restablir l’equilibri patrimonial, si no\nés que s’injecten diners a aquest efecte, cosa que opina que no és necessària.\nEl Sr. Mulleras remarca que la resta d’Espanya continua sent el primer mercat\nde turisme per a Barcelona, ja que encara significa més del 20% dels turistes que\nvisiten Barcelona. Explica que, en aquest context, les declaracions de la roda de\npremsa que van tenir més impacte mediàtic van ser les del director general de\nTurisme, que va dir: «Al mercat espanyol no hi dedicarem ni un euro, perquè és\nabsolutament inútil». Pregunta si aquesta frase que els ha arribat a través dels\nmitjans de comunicació és certa, i si s’ha demanat una rectificació pública. A més,\npregunta a la tinenta d’alcalde si creu que declaracions com aquesta promocionen\nel turisme de la resta d’Espanya, i com encaixen amb les declaracions que va fer\n\n2423\n\n\f2424\n\nGASETA MUNICIPAL DE BARCELONA\n\nNÚM. 17\n\nunes hores després el Sr. Martínez Fraile, president del Saló de Turisme de\nCatalunya, quan va dir: «Hem de multiplicar els esforços per recuperar el turisme\nde proximitat, el turisme de la resta d’Espanya».\nAfirma que, si s’ha de reduir la promoció turística de Barcelona per manca de\nrecursos, cal explicar que una causa fonamental d’aquesta manca de recursos és la\ninversió en Spanair. Remarca que, durant els propers 17 anys,hi ha hipotecats17,2\nmilions d’euros per culpa de la inversió fallida en Spanair i que, a més, hi ha 9,8\nmilions d’euros d’un aval que, si s’executa, representarà més pèrdues per a\nTurisme de Barcelona.\nManifesta que al seu grup el preocupa la promoció del turisme a Barcelona i el\nseu instrument principal, Turisme de Barcelona, que afirma que històricament ha\nestat un bon instrument. Afirma que, a més, és un bon model de col·laboració\npublicoprivada que ha estat seguit per altres administracions. Assenyala que,\ntanmateix, els agradaria que la seva eficàcia no es veiés compromesa per criteris\nideològics, per inversions fallides o per manifestacions equivocades dels seus\ndirigents. Conclou que cal cuidar el turisme, però no utilitzar-lo per fer política.\nEl Sr. Carnes observa que les dades sobre turisme dels últims quatre o cinc anys\nreflecteixen perfectament la crisi d’Espanya i d’Europa, ja que a Espanya no hi ha\ndemanda interna i part del turisme europeu que històricament era important ha\ndavallat. Assenyala que, tanmateix, gràcies a un treball sostingut de fa molts anys,\nhan començat a venir turistes d’altres països, com ara Rússia.\nAfirma que aquest tipus de debats sempre tenen molts clarobscurs i que es\npoden enfocar de diverses maneres. Explica que el Sr. Mulleras ha assenyalat els\nerrors del Govern, però que aquest no és un tema fàcil i es poden fer retrets a\ntothom. Opina que aquest exercici no porta enlloc i que el que cal és que tots\nintentin treballar en la direcció de continuar consolidant Barcelona com a destí\nturístic i com a destí que faci servir el turisme com a excusa per a altres usos\n(cultural, mèdic, etc.).\nLa Sra. Sanz agraeix les explicacions del Sr. Duran, així com la presentació\nd’aquesta compareixença per part del Grup del PP, ja que els ha permès fer una\nanàlisi més acurada de les dades que se’n desprenen.\nDestaca que una conclusió de la informació que s’ha presentat és que el turisme\nha crescut. Pel que fa a això, opina que hi ha d’haver un reconeixement de la feina\nque s’ha fet perquè vinguin turistes d’altres països, però que cal no descuidar\nalguns dels orígens que continuen sent importants per a la ciutat.\nAfirma que les dades plantegen dos reptes: d’una banda, com seguir treballant\nper a la promoció turística i, de l’altra, com garantir l’equilibri d’aquest turisme a la\nciutat. En aquest sentit, assenyala que una de les dades interessants que es\ndonaven en la roda de premsa de presentació de l’informe era la percepció del\nturisme per part de la ciutadania. Recorda que el 97% dels enquestats creuen que\nel turisme és beneficiós per a la ciutat i el 96% que aporta molt a l’economia local.\nExplica que la informació que aporten aquestes dades no l’entenen com un\nelement que beneeixi el turisme en tots els sentits, sinó que interpreten que en un\ncontext de crisi econòmica la gent reconeix que aquest és un sector que continua\nfuncionant i que no es pot perdre.\nAssenyala que un dels debats que s’han produït sovint a la Comissió és la\nnecessitat de compensar l’ús que fa el turisme a la ciutat i escoltar les reflexions\ndels veïns i veïnes, que els han de fer repensar quin model turístic es vol\npotenciar. Pel que fa a això, opina que cal evitar determinats models\nincrementalistes que puguin fer que Barcelona s’assembli a ciutats com Lloret, i\nseguir reivindicant els instruments de què s’han dotat.\nManifesta que vol traslladar al Govern algunes de les conclusions que el seu\ngrup ha tret de les dades sobre turisme: és important continuar apostant per la\ndiversificació de l’economia de la ciutat, de manera que el turisme no sigui l’únic\nmotor de la ciutat; hi ha d’haver límits a les zones de màxima concentració i cal fer\ncoresponsable el turisme de la càrrega ambiental que té, per tal de garantir un\npaisatge i un territori equilibrat on tinguin cabuda les activitats convivencials; cal\nconstruir un model turístic coparticipat i coconstruït amb la ciutadania. En aquest\nsentit, assenyala que fa pocs dies el Sr. Martínez Fraile deia en una entrevista que\nli feien en un diari que la promoció del turisme no es podia fer bé si els únics que\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ncontrolaven aquesta promoció eren els hotelers. A més, destaca que el seu grup ha\ndit sempre que cal fer promoció del turisme, però de manera que aquesta\npromoció permeti continuar preservant la ciutat, que és el que fa que la ciutat\natregui turisme.\nAfirma que cal construir un model turístic responsable i sostenible, i que això\ns’expressa en dos elements: el Pla estratègic de turisme de la ciutat i el Pla d’usos\nde Ciutat Vella. Conclou que cal governar el turisme i que, per fer-ho possible, és\nmés necessari que mai comptar amb la complicitat de la ciutadania.\nEl Sr. Portabella afirma que Turisme de Barcelona és un bon exemple de\nconsorci publicoprivat útil, en el qual està clar el paper de cadascú i hi ha un\nequilibri pel que fa a la presa de decisions. Destaca que bona part de l’èxit dels\nconsorcis publicoprivats té a veure amb l’elecció dels professionals més adequats.\nEn aquest sentit, opina que les persones que dirigeixen Turisme de Barcelona han\ndemostrat amb escreix la seva competència i professionalitat. Afirma que, per tant,\nno poden entendre que es negui allò que ha fet que Barcelona sigui un model\nturístic de gran reconeixement internacional, que contínuament s’intenta copiar i\nque ha aportat molta riquesa a la ciutat.\nAssenyala que d’aquest informe no només es desprèn la lectura d’unes dades\nfredes, sinó també un bagatge del qual s’extreuen diverses reflexions. D’una\nbanda, destaca que Barcelona és una ciutat que s’internacionalitza turísticament,\ncosa que valora positivament. D’altra banda, opina que és inútil intentar fer\ncampanyes de promoció en aquells països més afectats per la crisi i que, per tant,\ncal destinar els recursos per a promoció de què disposa Turisme de Barcelona als\nmercats emergents. Afirma que un altre aspecte remarcable del turisme de la\nciutat de Barcelona és l’equilibri entre turisme professional i vacacional, amb un\n50% per a cada tipus de turisme. Subratlla que això costa molt d’aconseguir i\nrequereix una trajectòria llarga i uns grans professionals.\nOpina que el risc que en aquests moments té el turisme a Barcelona és que es\nprodueixi un desequilibri entre l’oferta i la demanda. Pel que fa a això, assenyala\nque hi ha cadenes hoteleres molt importants que estan fent ERE i que hi ha\nhotelers que consideren que el fet que hi hagi un increment significatiu de places\nhoteleres a la ciutat pot posar en una situació difícil el turisme de Barcelona,\nsobretot perquè durant molts anys l’estratègia de Turisme de Barcelona ha estat\ncaptar turisme de qualitat, fet que està relacionat amb un equilibri entre l’oferta i\nla demanda. Afirma que un excés d’oferta o una oferta descontrolada amb\nestabliments il·legals en alguns àmbits, com els hostals o els establiments per a\njoves, ha de ser motiu de preocupació.\nDiu al Sr. Mulleras que estan cansats de sentir parlar de Spanair al Grup del PP.\nOpina que el que preocupa realment aquest grup no és pròpiament la\ncompanyia,sinó el fet que volgués fer un hub internacional amb seu a Barcelona i\nno a Madrid, i que sembla que s’alegri que finalment Spanair no hagi estat un\nprojecte reeixit.\nLa Sra. Recasens diu al Sr. Mulleras que no caurà en la trampa de tornar a\nparlar de Spanair, i li retreu que aprofiti totes les sessions de la Comissió\nd’Economia, Empresa i Ocupació per parlar d’aquest tema en algun punt de l’ordre\ndel dia. A més, remarca que tant el tinent d’alcalde Antoni Vives com ella mateixa\nja van fer una compareixença específica només per parlar de Spanair en la qual\nvan quedar clars tots els arguments.\nPel que fa a l’afirmació del Sr. Pere Duran a la qual s’ha referit el Sr. Mulleras,\nexplica que es va fer en el context de tota una argumentació entorn de la\nnecessitat de prioritzar els recursos en un moment d’estretor econòmica en totes\nles institucions. Explica que el Sr. Duran va parlar dels mercats emergents amb\npotencial de creixement i d’aquells altres que pateixen crisis econòmiques, i, per\ntant, del retorn i la rendibilitat de la inversió en promoció econòmica. Assenyala\nque, a partir d’aquí, algú ha volgut treure aquesta frase de context i situar el debat\nen un altre marc. D’altra banda, afirma que Turisme de Barcelona no només ha\nestat un bon instrument fins ara, sinó que ho continua sent.\nQuant al model de turisme de Barcelona, explica que Govern de la ciutat\ndefensa un model de turisme responsable i sostenible, i que per això es manté la\ncertificació de la Unesco, que requereix complir prop de 80 indicadors, i s’ha\n\n2425\n\n\f2426\n\nGASETA MUNICIPAL DE BARCELONA\n\nNÚM. 17\n\naconseguit que l’índex de satisfacció del ciutadà respecte al turisme s’hagi\nincrementat de manera important, després d’un conjunt d’actuacions potents i\ncontundents, com ara la construcció de l’aparcament d’autocars de la Sagrada\nFamília, l’aplicació del Pla Cor a la Rambla o la millora de la seguretat, entre\nd’altres. En aquest sentit, destaca que el percentatge de ciutadans que valoren\ncom a positiva la gestió del turisme a la ciutat de Barcelona ha passat del 53% el\n2010 al 70% el 2012. Així mateix, remarca que el 96% dels ciutadans valoren el\nturisme com el sector econòmic que genera més riquesa, i que el 72% dels\nciutadans consideren que s’ha de continuar atraient més turisme. Opina que\naquesta enquesta reflecteix que a la ciutat de Barcelona es percep el turisme com\na motor econòmic i generador d’ocupació, i que per això cal continuar tenint cura\ndel turisme com un dels sectors estratègics que aguanta l’economia de la ciutat\nactualment. A més, assenyala que no només es beneficien del turisme els hotels o\ndeterminats sectors, sinó també altres sectors econòmics molt importants a la\nciutat com el comerç i la restauració.\nTot seguit cedeix la paraula al Sr. Pere Duran.\nEl Sr. Duran manifesta que és evident que Turisme de Barcelona farà promoció\nturística a l’Estat espanyol. Assenyala que han participat a Fitur i que properament\nho faran al Saló Internacional de Turisme, que estan preparant una trobada amb el\ncol·lectiu mèdic a Barcelona, i que estan treballant per portar congressos nacionals\na Barcelona, entre altres coses.\nExplica que el seu error va ser fer una explicació massa esquemàtica sobre una\nanàlisi d’eficiència de com invertir els recursos de què es disposa en aquests\nmoments. Afirma que una frase que volia ser pedagògica ha resultat una frase\ndesafortunada únicament pel fet que s’ha tret de context.\nEl Sr. Mulleras agraeix les explicacions i la rectificació del Sr. Pere Duran, i\nmanifesta que entén que se seguirà invertint en promoció turística al mercat de la\nresta d’Espanya, cosa que opina que és molt important.\nExplica que ell intenta assistir a tots els comitès executius de Turisme de\nBarcelona perquè creu que és un bon instrument i un model de col·laboració\npublicoprivada que altres administracions imiten. Afirma que, per tant, no\nqüestiona les competències dels professionals que treballen a Turisme de\nBarcelona ni l’instrument en si. Remarca que el debat que els ocupa és sobre el\nturisme de Barcelona, i opina que,si el turisme procedent de París baixa un 21,9%,\nel d’Itàlia un 12,2%, el de França un 3,6% i el de la resta d’Espanya un 6,8% per\nculpa de la crisi, el que no han de fer és deixar d’invertir en promoció turística en\naquests països o ciutats.\nFinalment, assenyala que sempre que tingui ocasió parlarà de Spanair, perquè\naquesta companyia va «ensorrar» més de 200 milions públics i va dir que\nl’aeroport de Barcelona es moriria sense ella. En aquest sentit, afirma que, des que\nSpanair ha desaparegut, l’aeroport de Barcelona creix en passatgers i té més\nactivitat que el de Madrid.\nEl Sr. Carnes manifesta que Turisme de Barcelona, tant en el passat com en el\npresent, és una eina fonamental per a la promoció d’una activitat econòmica molt\nimportant per a la ciutat i que, per tant, l’únic que desitja és que continuï amb els\nencerts que ha tingut fins ara.\nLa Sra. Sanz precisa que, quan el seu grup parla de responsabilitat i\nsostenibilitat en el model turístic de la ciutat, això té un significat concret que no\nes pot fer servir per incloure-hi qualsevol cosa. Explica que aquest model implica\nfer promoció turística però preservant la convivència i el territori, cosa per a la\nqual disposen de dos instruments fonamentals: el Pla estratègic de turisme i el Pla\nd’usos de Ciutat Vella. A més, afirma que si diuen que cal construir eines\ndemocràtiques de governança pel que fa al turisme és perquè creuen que és una\npeça fonamental de la ciutat.\nEl Sr. Portabella manifesta que vol deixar constància que interpreta les paraules\ndel Sr. Duran de manera diferent que el Sr. Mulleras. Opina que el Sr. Duran no ha\nrectificat, sinó que ha dit el mateix que va dir i el Sr. Mulleras finalment ho ha\naconseguit entendre.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nD’altra banda, afirma que el creixement de l’aeroport de Barcelona es deu, en\nbona part, al fet que Spanair va donar a conèixer un gran aeroport que Aena havia\nocultat fins a aquell moment.\nEs dóna per tractada.\nDel Grup Municipal ICV-EUiA:\n5. Que comparegui el responsable del Govern municipal per tal de donar compte\ndel conveni de col·laboració entre l'Ajuntament de Barcelona i Circuits de\nCatalunya, SL, per la col·laboració en l'àmbit de la promoció del món del motor,\nprojecció de la marca Barcelona i la promoció econòmica al voltant del circuit de\nCatalunya.\nEl Sr. Mestre manifesta que el seu grup sol·licita aquesta compareixença, no per\nexpressar una vegada més el seu desacord amb el conveni de l’Ajuntament de\nBarcelona amb Circuits de Catalunya, sinó perquè el Govern municipal doni compte\nde diverses qüestions relacionades amb aquest conveni.\nAssenyala que a la pàgina 2 del conveni es diu «que és d’interès de l’Ajuntament\nde Barcelona participar en les activitats que realitzi Circuits durant l’any 2012». Pel\nque fa a això, pregunta en quines activitats de Circuits de Catalunya ha participat\nl’Ajuntament de Barcelona durant l’any 2012.\nObserva que a la pàgina 3 del conveni, en l’apartat de pactes, es diu que\n«Circuits es compromet a: primer,canviar el nom de Circuit de Catalunya per\nCircuit de Barcelona-Catalunya, prèvia aprovació del Consell d’Administració del\nCircuit». Explica que ahir va entrar a la pàgina web del Circuit de Catalunya i que\nencara no s’ha canviat el nom. Pregunta a la Sra. Recasens quina valoració fa el\nGovern municipal del fet que, uns mesos després de la signatura del conveni, no\ns’hagi complert aquest acord, i quan es complirà.\nAssenyala que, en aquesta mateixa pàgina, es pot llegir que «Circuits es\ncompromet a realitzar durant l’any 2012 un pla d’activitats, detallat a l’annex\nprimer del present conveni». Explica que l’annex primer precisa que es tracta\nd’activitats que s’han de realitzar entre l’1 de gener i el 31 de desembre del 2012,\nentre les quals hi ha una cursa d’atletisme i 20 visites a les instal·lacions per part\nd’escoles i col·lectius de la tercera edat. Pregunta si aquesta cursa atlètica i\naquestes visites s’han dut a terme i quins dies s’han fet.\nExplica que a la pàgina 5 del conveni es diu que es constituirà una comissió de\nseguiment, en la qual hi haurà representació del Govern de l’Ajuntament de\nBarcelona. Pel que fa a això, pregunta si aquesta comissió s’ha reunit i qui són els\nrepresentants.\nFinalment, assenyala que a la pàgina 6 del conveni es diu: «Aquest conveni serà\nvigent fins al 31 de desembre del 2012 i es podrà prorrogar anualment mitjançant\nel corresponent acord previ a la seva finalització». Pregunta si el Govern municipal\nha decidit prorrogar el conveni.\nLa Sra. Recasens afirma que intentarà contestar les preguntes que s’han\nplantejat i que, si queda alguna per respondre, ja ho farà per altres vies.\nManifesta que, en primer lloc, vol especificar quin és l’objectiu de la participació\nde la ciutat en el Circuit de Catalunya. Explica que les aportacions del Govern de la\nciutat responen a quatre dels objectius que s’ha proposat com a marc estratègic i\nfull de ruta per a la ciutat: que Barcelona sigui escenari de grans esdeveniments\nesportius amb projecció internacional, atraure capital d’inversions, centrar-se en\nsectors d’alt valor afegit i promoure l’activitat turística.\nPel que fa a l’impacte econòmic d’aquesta inversió sobre la ciutat, destaca que\ns’ha incrementat un 75% el nombre d’espectadors estrangers que han assistit a la\nFórmula 1 i un 41% el nombre d’espectadors estrangers que han assistit a Moto\nGP. A més, assenyala que l’impacte directe del Circuit sobre Catalunya també ha\nanat a l’alça. Afirma que l’impacte directe va representar 73 milions d’euros l’any\n2011 i 87,8 milions d’euros el 2012. Manifesta que aquest increment també s’ha\nproduït a la ciutat de Barcelona, on el Circuit de Catalunya ha passat d’un impacte\neconòmic de 39,8 milions d’euros a 45,3 milions d’euros. Afirma que, si a això s’hi\nafegeix l’impacte indirecte, la xifra puja a 65,7 milions d’euros. Explica que ha\n\n2427\n\n\f2428\n\nGASETA MUNICIPAL DE BARCELONA\n\nNÚM. 17\n\nvolgut destacar aquestes dades per posar en relació els 4 milions d’euros que la\nciutat de Barcelona va aportar al Circuit amb el retorn econòmic que n’ha obtingut.\nAssenyala que aquest retorn s’obté gràcies a la projecció de marca, ja que 187\ntelevisions de diferents països cobreixen els esdeveniments del Circuit a través de\n108 canals de televisió,a banda de les 500pàgines visitades per Internet i els 800\nperiodistes acreditats de 29 països diferents. A més, destaca que el Circuit també\nés una plataforma de promoció de la indústria del motor, que és un sector\nestratègic per a la ciutat.\nRemarca que, en aquests moments, la part superior de la tribuna del Circuit de\nCatalunya està tematitzada amb la paraula Barcelona. Assenyala que porta\ndiverses fotografies de la tribuna, així com altres imatges de l’entorn del circuit on\nes promociona la ciutat de Barcelona. Afirma que el logotip de l’Ajuntament de\nBarcelona és present a les zones de pàdoc i de pit lane, i a la passarel·la del pont.\nA més, destaca que la cursa internacional de resistència que es va celebrar el 16\nde setembre del 2012 es deia «24 hores de Barcelona». D’altra banda, explica que\nsi el nom del circuit encara és Circuit de Catalunya és perquè el nou nom està\npendent d’aprovació per part del Consell d’Administració del Circuit, que encara no\ns’ha reunit després de les últimes eleccions catalanes. Precisa que, atès que la\nGeneralitat de Catalunya és el membre principal del consorci, encara s’han de\nnomenar els nous membres del Consell del Circuit. Anuncia que, tanmateix, el\ndirector del Circuit de Catalunya, el Sr. Servià, ja els ha informat que en la propera\nsessió del Consell d’Administració s’aprovarà formalment el canvi de nom.\nExplica que han estat diverses les curses que s’han celebrat al Circuit i en què\nl’Ajuntament de Barcelona hi ha intervingut com a impulsor o copartícip, com\nara«Mulla’t», «Corre per l’esclerosi múltiple» i la Marató de TV3. D’altra banda,\nafirma que es van realitzar 20 visites a les instal·lacions per part d’escoles i\ncol·lectius de la tercera edat, i un total de 179 visites, que representen 5.171\npersones. Assenyala que també es va organitzar una jornada per a nens malalts de\ncàncer, una passejada per a gent gran i cursos de conducció adaptada en\ncol·laboració amb el RACC.\nObserva que l’annex del conveni també es refereix al fet que les empreses de la\nciutat puguin gaudir de les instal·lacions del Circuit com un entorn per fer-hi\nnegocis. Afirma que, per tant, durant les properes celebracions de la Fórmula 1 i\nde la Moto GP, les empreses de la ciutat de Barcelona podran assistir-hi per tal de\nfer el networking corresponent. A més, explica que el proper mes de maig, als\nespais dels Jardinets del Passeig de Gràcia hi haurà una zona perquè la ciutadania\npugui viure l’esdeveniment de la Fórmula 1. Assenyala que s’hi posaran banderoles\ni altres elements decoratius perquè es pugui respirar l’ambient de la Fórmula 1 a la\nciutat i que es realitzaran accions de màrqueting.\nD’altra banda, destaca que, en la cartelleria i els webs que en aquests moments\npromocionen la Fórmula 1 i la Moto GP en més de 62 països i amb 2.000 agències\nde viatges i touroperadors, així com en la cartelleria i els anuncis que es poden\nveure en 187 països a través de 108 canals de televisió, hi ha el logotip de\nFórmula 1, que incorpora el nom de Barcelona.\nAssenyala que aquest conveni es va acabar materialitzant a finals de l’exercici\n2012 i, per tant, algunes de les activitats que esmenta s’han realitzat en el\nsegüent exercici pressupostari. D’altra banda, informa que s’han fet acords amb\nSagalés i RENFE per establir línies directes des de Barcelona fins al Circuit per tal\nde fomentar que la gent hi vagi amb transport públic mentre se celebrin les curses.\nFinalment, afirma que el Govern té la intenció de transferir novament 4 milions\nd’euros al Circuit de Catalunya el 2013.\nEl Sr. Carnes manifesta que tots estan d’acord que el Circuit de Montmeló és\nimportant com a activitat turística, industrial i econòmica, però que el desembre de\nl’any 2012, la data en què es va firmar el conveni, hi havia una situació diferent de\nl’actual. Recorda que, en aquell moment, es preveia implantar la taxa turística i el\nGovern de la Generalitat es va comprometre a fer que hi hagués un retorn\nd’aquests diners cap als ajuntaments. Pel que fa a això, remarca que hi ha un\nreglament per recaptar, però no per tornar als ajuntaments allò que s’ha recaptat\nal seu territori, cosa que al seu parer representa un problema estructural\nimportant. Explica que, si s’estan recaptant uns diners pel bé de l’activitat turística,\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ncomença a ser complicat justificar per què Barcelona ha d’aportar uns diners al\nCircuit en comptes de fer-ho l’Agència de Turisme de Catalunya, si més no quan la\nciutat encara no ha rebut el que li correspon per aquest concepte. Opina que, si\naquesta situació no s’aclareix en breu, es pot provocar una situació d’incomprensió\no de malestar respecte a un objectiu que tots poden compartir.\nLa Sra. Casanova explica que el passat mes de desembre, quan es va plantejar\nla possibilitat que Barcelona financés part del Circuit de Montmeló, el president del\nseu grup municipal, el Sr. Alberto Fernández Díaz, va anunciar que no rebutjaven\naquesta possibilitat però que la condicionaven a conèixer l’impacte econòmic que\ntindria per a la ciutat i, per tant, el retorn de l’aportació a partir de la realització\nd’un estudi tècnic rigorós. Recorda que, poc després, el Govern municipal va\nexplicar que aquests estudis ja s’havien fet i que la conclusió era que l’activitat al\nCircuit de Montmeló genera uns 65 milions d’euros per a la ciutat i gairebé 200\nmilions d’euros per al conjunt de Catalunya. Assenyala que, en aquesta línia, el\npresident del Consorci del Circuit de Catalunya va declarar que les curses del\nCircuit de Montmeló generen un benefici econòmic directe anual de més de 160\nmilions d’euros.\nManifesta que, per tant, pensen que aquesta activitat té un important retorn\neconòmic per a la ciutat i, especialment, per a les comarques del seu entorn (el\nMaresme, el Vallès Oriental i el Vallès Occidental). A més, destaca que el seu\nimpacte econòmic va més enllà del món del motor, perquè també redunda en\nbenefici de l’ocupació hotelera, així com en les activitats de restauració,\ncomercials, aeroportuària i ferroviària, entre d’altres. Així mateix, assenyala que\nels beneficis no es limiten a un àmbit purament econòmic, ja que el Circuit és una\noportunitat per inserir laboralment els joves i fer-ne un ús més social amb visites\nescolars i de col·lectius específics. Afirma que per tot això el seu grup s’hi va\nmostrar a favor des d’un principi.\nQuant al conveni de col·laboració entre l’Ajuntament i el Circuit de Catalunya,\nmanifesta que no en tenen còpia i que, per tant, aprofita per demanar-la. Explica\nque, atès que no han tingut accés al contingut del conveni, l’únic que en coneixen\nés l’aportació econòmica de 4 milions per part de l’Ajuntament. En aquest sentit,\npregunta quins són els beneficis i les obligacions que es deriven de la signatura del\nconveni, especialment pel que fa a temes de responsabilitat subsidiària.\nLa Sra. Recasens afirma que no té res més a afegir.\nEl Sr. Mestre demana que es lliuri la compareixença de la Sra. Recasens per\nescrit.\nOpina que, en el conveni amb Circuits de Catalunya, el Govern municipal va fer\n«de la necessitat virtut» en prestar-se a aportar els 4 milions d’euros que la\nGeneralitat de Catalunya s’havia compromès a destinar a Circuits de Catalunya i\nque no podia satisfer. Afirma que l’impacte econòmic del Circuit a la ciutat de\nBarcelona ja existia abans de la signatura del conveni i que,fins que el Govern\nmunicipal no es va tornar a trobar en la necessitat de cobrir una vegada més un\n«forat» del Govern de la Generalitat, mai no havien sentit parlar el Govern\nmunicipal de la prioritat de col·laborar econòmicament amb el Circuit de Catalunya\na través d’un gran conveni.\nManifesta que, atesa la intenció del Govern municipal de prorrogar el conveni\nper a l’any 2013 i davant la perspectiva que segurament res del que avui succeeix\ncanviarà d’aquí al 2015, la conclusió que treu el seu grup és que la partida\ndestinada al Circuit de Catalunya s’anirà incrementant fins al 2015, amb 4 milions\nd’euros el 2012, 8 milions el 2013, 12 milions el 2104 i 16 milions el 2015. Afirma\nque estan convençuts que el Govern municipal anirà prorrogant aquest conveni\ntants anys com faci falta mentre el Govern de la Generalitat de Catalunya no pugui\ntornar a assumir els compromisos econòmics que tenia amb el Circuit de\nCatalunya, cosa que els sembla inacceptable. Opina que la ciutat té altres\nnecessitats i que, per tant, el Govern municipal també hauria de tenir altres\nprioritats. Afirma que és inaudit que el Govern municipal, en comptes d’exigir que\ncadascú faci allò que s’ha compromès a fer, hagi decidit una vegada més «tapar\nforats»del Govern de la Generalitat de Catalunya, fet que en aquest cas concret\nrepresentarà disposar de 16 milions d’euros menys el 2015 per atendre les\nnecessitats més urgents i prioritàries de la ciutat.\n\n2429\n\n\f2430\n\nGASETA MUNICIPAL DE BARCELONA\n\nNÚM. 17\n\nLa Sra. Recasens afirma que és evident que l’impacte econòmic del Circuit de\nCatalunya ja es produïa abans, però que ella ha volgut destacar l’increment de la\nriquesa que genera a Barcelona any rere any i l’interès de la ciutat a assegurar-ne\nla continuïtat. D’altra banda, assenyala que farà arribar als grups el conveni i\nl’annex.\nEs dóna per tractada.\nDel Grup Municipal UpB:\n6. Que comparegui el responsable municipal que correspongui per tal de donar\ncompte del projecte Barcelona Growth.\nEs dóna per tractada.\nIII) Propostes a dictaminar\na) Ratificacions\nb) Propostes d'acord\nEn aquest punt es tracta la moció presentada pel Govern\nResoldre les al·legacions segons informe que consta en l’expedient; i aprovar\ndefinitivament l’expedient 3-035/2013 de modificacions de crèdit per un import de\n129.006.658,82 euros, consistent en suplements de crèdit per import de\n77.990.001,47 euros i crèdits extraordinaris per import de 51.016.657,36 euros,\nen el pressupost de l’exercici 2012 prorrogat per l’exercici 2013 de l’Ajuntament de\nBarcelona, finançats mitjançant noves operacions de crèdit per import de\n103.725.000,00 euros en quant a les despeses de capital i mitjançant majors\ningressos a compte del Fons Complementari de Finançament 2013 per import de\n25.281.658,82 euros, d’acord amb els documents annexos (referència 13022790 i\n13022890).\nLa Sra. Escarp manifesta que cal apreciar la urgència d’una moció que presenta\nel Govern per resoldre les al·legacions i aprovar definitivament l’expedient de\nmodificacions de crèdit per un import de 129 milions d’euros.\nTots els grups hi voten a favor.\nLa Sra. Escarp demana als grups que es pronunciïn respecte a la moció, que\nrecorda que es presentarà al Plenari.\nEl Sr. Mulleras expressa el suport del seu grup a la moció.\nEl Sr. Mestre afirma que el seu grup hi votarà en contra.\nEl Sr. Portabella expressa l’abstenció del seu grup.\nEs dictamina amb el posicionament favorable de CIU i PP, reserva del vot del\nPSC, contrari d’ICV-EUiA i abstenció d’UpB.\n7. Aprovar provisionalment la modificació de l’ordenança fiscal núm. 3.6\n(mercats) pel que fa exclusivament als conceptes a continuació esmentats, tots\nells relatius a la nova Fira de Bellcaire, tot per tal que els referits conceptes puguin\nentrar en vigor en el mateix moment que el mercat esmentat iniciï la seva activitat\nen les seves noves instal·lacions i, a tal efecte; sotmetre l’expedient a informació\npública durant un període de trenta dies hàbils, comptadors des de l’endemà de la\nseva publicació al Butlletí Oficial de la Província, dins dels quals els interessats\npodran examinar l’expedient i presentar les reclamacions que estimin oportunes.\nEs dictamina amb el posicionament favorable de CIU, PSC i UpB, amb l'abstenció\ndel PP i amb la reserva de vot del ICV-EUiA.\n8. Adoptar, en l'exercici de les competències reservades al Consell Plenari de\nl'Ajuntament de Barcelona en relació amb les societats privades municipals\nBarcelona de Serveis Municipals, SA, Barcelona d’Infraestructures Municipals, SA,\nInformació i Comunicació de Barcelona, SA, Barcelona Activa, SA, i Societat\nMunicipal Barcelona Gestió Urbanística, SA, els acords següents: Aprovar els\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ncomptes anuals de cada societat i els comptes anuals consolidats de Barcelona de\nServeis Municipals, SA i de Barcelona d’Infraestructures Municipals, SA, tancats a\n31 de desembre del 2012, integrats pel Balanç, el Compte de pèrdues i guanys,\nl’Estat de canvis en el patrimoni net, l’Estat de fluxos d’efectiu i la Memòria;\naprovar els corresponents Informes de Gestió; aprovar la gestió realitzada en\nl'exercici 2012 pels administradors respectius; aprovar, per a cada societat, la\ndistribució de resultats de l'exercici tancat a 31 de desembre del 2012, segons\nconsta en document annex.\nEs dictamina amb el posicionament favorable de CIU, amb la reserva de vot del\nPSC, PP i UpB i amb l'abstenció del ICV-EUiA.\n9. Nomenar, en l’exercici de les competències reservades al Plenari del Consell\nMunicipal de l’Ajuntament de Barcelona en relació a les societats privades\nmunicipals Barcelona de Serveis Municipals, SA, Informació i Comunicació de\nBarcelona, SA, Barcelona Activa, SA, Barcelona d’Infraestructures Municipals, SA i\nBarcelona Gestió Urbanística, SA, auditors de cadascuna d’elles per a l’exercici\n2013 a PricewaterhouseCoopers Auditores, SL i Gabinete Técnico de Auditoría y\nConsultoría, SA, conjuntament.; nomenar, com a soci únic de Barcelona de Serveis\nMunicipals, SA i de Barcelona d'Infraestructures Municipals, SA, auditors per als\nseus respectius comptes anuals consolidats per a l’exercici 2013 a\nPricewaterhouseCoopers Auditores, SL i Gabinete Técnico de Auditoría y\nConsultoría, SA, conjuntament.\nEl Sr. Mulleras explica que el seu grup votarà en contra d’aquesta proposta\nperquè l’octubre del 2012 es va tornar a adjudicar l’auditoria de l’Ajuntament als\nmateixos auditors que fa 18 anys que la fan i que no van detectar les irregularitats\ndel Palau de la Música en l’època del Sr. Millet.\nLa Sra. Recasens manifesta que vol que quedi constància en acta que es remet\nals arguments que el Govern va expressar en el debat que es va produir al seu\nmoment sobre aquest tema.\nEs dictamina amb el posicionament favorable de CIU, PSC i UpB, amb el\nposicionament contrari del PP i amb la reserva de vot d’ICV-EUiA.\n10. Precisar que el títol atorgat a favor de Regesa Aparcaments i Serveis, SA per\na la construcció i explotació d'un aparcament subterrani situat a la plaça Ferran\nReyes, que fou aprovat mitjançant resolució de l’Alcaldia de 24 de desembre de\n2002, de manera que l'adscripció d'ús atorgada integri el contingut d'un dret real\nd'aprofitament del subsòl en els termes de l'article 214.3 del Decret 179/1995, de\n13 de juny, del Reglament d’obres, activitats i serveis dels ens locals, d’acord amb\nel document annex; promoure la inscripció del dret real d’aprofitament en el\nRegistre de la Propietat; requerir a Regesa Aparcaments i Serveis, SA la\nregularització registral que deriva d’aquest acord pel que fa a la quota indivisa dels\naparcaments en relació a la qual manté el dret d’ús, procedint a regularitzar les\npossibles incidències en les inscripcions registrals anteriors, així com que\nprocedeixi a notificar als tercers adquirents del canvi del règim dels drets d’ús\ncedits amb anterioritat; autoritzar a Regesa Aparcaments I Serveis, SA, la\ntransmissió onerosa del dret real d’aprofitament que ostenta sobre les quotes\nindivises de l’aparcament esmentat a un tercer que acrediti la corresponent\nsolvència tècnica per a la seva explotació i gestió i amb subjecció als principis de la\ncontractació pública, mantenint sota la responsabilitat de dita societat l’exercici de\nles funcions de tutela i inspecció que li són pròpies com a ens de gestió directa;\nfacultar l'Alcaldia per a la realització de totes les actuacions encaminades a\nconcretar, clarificar i executar el present acord.\nEl Sr. Carnes expressa el vot a favor del seu grup.\nEl Sr. Mulleras proposa fer una intervenció conjunta respecte als punts 10, 11,\n12, 13, 14, 15 i 18, ja que tots fan referència a Regesa.\nLa Sra. Escarp s’hi mostra d’acord.\nEl Sr. Mulleras observa que hi ha tres punts (10, 11 i 12) que sotmeten a\naprovació el dret real d’ús de tres aparcaments (al carrer Cristóbal de Moura i a les\n\n2431\n\n\f2432\n\nGASETA MUNICIPAL DE BARCELONA\n\nNÚM. 17\n\nplaces Ferran Reyes i Maragall) per facilitar la possible venda d’aquests\naparcaments a un tercer;un punt (el 13) en què s’autoritza la venda de dos\naparcaments (els de les places Isabel Vila i Wagner); dos punts (14 i 15) en què\nl’Ajuntament fa una modificació del dret de superfície de dues promocions\nd’habitatges públics perquè Regesa les pugui hipotecar, i un punt (el 18) que\nautoritza la venda d’una part del pàrquing del Mercat de la Mercè.\nAssenyala que el seu grup vol fer un seguit de preguntes molt concretes.\nPregunta si, en el cas dels habitatges públics, la hipoteca que ara es demana és\nuna altra hipoteca sobre els habitatges o si es fusiona amb la hipoteca inicial que\nja tenien, i quina és la quantitat total d’aquesta hipoteca.\nExplica que el Consell Comarcal del Barcelonès ha acumulat unes pèrdues de\n26,7 milions d’euros els dos darrers anys, i que Regesa, que és la principal\nempresa del Consell Comarcal, va tancar els últims comptes auditats amb un\ndèficit de tresoreria de 21 milions d’euros. Remarca que el grup Regesa estava en\nuna situació financera sense sortida, ja que no tenia liquiditat ni manera d’obtenirne, fins que l’Ajuntament de Barcelona la va salvar fent els canvis normatius\nnecessaris perquè es poguessin vendre i privatitzar els aparcaments. Pregunta en\nquines condicions i amb quins criteris es vendran aquests aparcaments. A més,\ndemana la màxima transparència en el procés de sanejament de Regesa. En\naquest sentit, denuncia que s’hagi vetat la presència del seu grup al Consell\nd’Administració de Regesa.\nPregunta si, en cas que aquestes vendes produeixen beneficis, revertiran a\nl’Ajuntament de Barcelona. Pel que fa a això, recorda que l’Ajuntament de\nBarcelona va firmar al seu dia un conveni perquè Regesa i Regesa Aparcaments\nfessin uns equipaments públics i els explotessin. Afirma que, per tant, aquests\naparcaments són fruit d’un conveni en què una Administració pública, l’Ajuntament\nde Barcelona, facilita a una altra Administració pública, el Consell Comarcal a\ntravés de Regesa, que faci i exploti uns aparcaments. Pregunta si ara, quan\nRegesa canvia les regles del joc i vol vendre els aparcaments a un tercer,\nserveixen les condicions segons les quals l’Ajuntament va cedir gratuïtament\naquests drets a Regesa. D’altra banda, opina que potser seria més fàcil que tot\ntornés a l’Ajuntament i aquest decidís sobre els equipaments i els aparcaments\npúblics que té a la ciutat.\nManifesta que volen que la liquiditat que obtingui Regesa per aquestes\noperacions d’hipoteques i vendes serveixi per desbloquejar les inversions de\nl’empresa a Barcelona, ja que, al seu parer, avui Regesa és un «llast» per a\nl’activitat econòmica i urbanística de la ciutat.\nAmb relació a les promocions d’habitatge públic que s’hipotequen, pregunta si\ns’estan aplicant garanties públiques a altres ajuntaments de la comarca del\nBarcelonès que també tenen habitatge públic de Regesa, o si l’Ajuntament de\nBarcelona és l’únic que avala amb els seus drets de superfície les hipoteques de\nRegesa.\nAfirma que el seu grup sempre ha posat en dubte la idoneïtat de Regesa per fer\nles obres d’equipaments públics a Barcelona i que, malauradament,el temps els ha\ndonat la raó. Opina que, a més d’haver de pagar les comissions que cobra Regesa,\nque són, per exemple, del 7% en el cas dels equipaments del Guinardó, pateixen\nles seves ineficiències, que paralitzen l’activitat econòmica i urbanística a\nBarcelona. Remarca que ara, a més, han d’avalar les seves hipoteques per resoldre\nels seus problemes de liquiditat.\nFinalment, demana al Govern municipal responsabilitat en tot el que faci\nreferència a Regesa i al Consell Comarcal, a fi de defensar els interessos dels\nbarcelonins.\nEl Sr. Mestre expressa la reserva de vot del seu grup.\nEl Sr. Portabella manifesta que el seu grup dóna suport a les propostes.\nLa Sra. Recasens demana al Sr. Rius que contesti algunes de les preguntes que\ns’han formulat.\nEl Sr. Rius explica que, en el cas dels dos expedients que sol·liciten l’autorització\nper a una hipoteca, no es tracta d’una hipoteca sobre els habitatges que estan\nconstruïts, sinó sobre els drets de superfície de les entitats destinades a\naparcament dels dos edificis de lloguer, en concret en relació amb les places no\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nvenudes. Assenyala que, pel que fa als habitatges, suposa que encara deu estar\nvigent la hipoteca que es va autoritzar anteriorment.\nQuant a les vendes, afirma que, atès que Regesa és una societat pública, la\ntransparència i la concurrència han d’estar garantides en tot procés de venda.\nExplica que totes aquestes autoritzacions de vendes estan emmarcades en el Pla\nde viabilitat 2013-2017, en el qual Regesa preveu desinvertir les places\nd’aparcament no transmeses a tercers de Regesa Aparcaments (RASSA), la seva\nempresa gestora d’aparcaments. Assenyala que aquest Pla de viabilitat va ser\naprovat pel Consell d’Administració de Regesa el 18 d’octubre del 2012 per\nunanimitat de tots els grups.\nLa Sra. Recasens manifesta que no podrà respondre totes les preguntes que ha\nplantejat el Sr. Mulleras, i l’insta a proposar una sessió específica per tractar\naquestes qüestions.\nAfirma que, tal com ha dit el Sr. Rius, avui es dóna compliment al Pla de\nviabilitat de Regesa, que es basa en la reestructuració del deute i la venda d’actius\nde l’empresa. Explica que, un cop Regesa estigui sanejada, estudiaran el seu futur\ni la manera més eficient de donar continuïtat a la seva activitat. A més, assenyala\nque el futur de l’entramat d’institucions que hi ha entorn de Regesa dependrà de la\nconfiguració final de la llei de governs locals de Catalunya.\nManifesta que Regesa ha elaborat un pla de viabilitat per adequar el seu pla\nfinancer a la conjuntura actual del mercat immobiliari, ja que actualment pateix\nl’aturada del ritme de venda de pisos i de la gestió dels aparcaments. Afirma que\naixò ha provocat que tingui uns desajustos importants de tresoreria, fet que\nl’obliga a renegociar i reestructurar el deute que té amb els bancs aportant noves\ngaranties. Assenyala que per això avui duen a terme un procés de reorganització\nd’aquestes garanties. Explica que la casuística que hi havia al voltant dels títols\nconcessionals dels diferents aparcaments que tenia Regesa era molt diversa i que,\nper tant, estan procedint a la unificació dels títols per tal d’autoritzar la transmissió\na tercers d’aquests drets d’aprofitament i així poder donar compliment al Pla de\nviabilitat que ha aprovat Regesa. Remarca que aquest Pla es va aprovar en el\nConsell d’Administració, que està integrat pels grups que formen part del Govern\ndel Consell Comarcal del Barcelonès. Assenyala que, atès que el Grup del PP no\nforma part d’aquest Govern, no té cabuda en el Consell d’Administració de Regesa,\nperò sí en el ple del Consell Comarcal i de la Junta General de Regesa, on pot\nrequerir tota la informació que necessiti.\nD’altra banda, manifesta que ara no pot parlar de si s’obtindran beneficis per les\nvendes, si això revertirà en l’Ajuntament i si servirà per desbloquejar les inversions\nde Regesa a Barcelona. Afirma que primer s’han de produir aquestes vendes i\nveure quina reversió podran tenir totes aquestes operacions.\nExplica que desconeix les actuacions d’altres ajuntaments pel que fa a aquesta\nqüestió, però que suposa que dependrà de si poden fer operacions com la que fa\nl’Ajuntament de Barcelona de rescatar uns habitatges per llogar-los a uns preus\nassequibles i donar així resposta a una necessitat social.\nFinalment, afirma que tot aquest procés es durà a terme amb la màxima\ntransparència,ja que es farà per concurs públic.\nEl Sr. Mulleras sol·licita una nova intervenció per aclarir un dubte. Manifesta\nque, un cop s’ha precisat que les promocions d’habitatges tindran dues hipoteques,\nuna relativa a la construcció i l’altra relativa als drets de superfície, voldria\nconèixer la suma total d’aquestes hipoteques.\nD’altra banda, opina que el Pla de viabilitat ha de servir sobretot per\ndesbloquejar les inversions de l’empresa a Barcelona, atès que és l’Ajuntament de\nBarcelona el que facilita aquesta liquiditat. Reitera que el Govern municipal ha de\ndefensar els interessos de Barcelona i dels barcelonins, i demana que no se sanegi\nRegesa a costa de l’Ajuntament, perquè aquesta empresa de moment ja cobra una\ncomissió del 7% pels equipaments del Guinardó i d’altres més abusives, i ha\nentorpit les inversions econòmiques i urbanístiques a la ciutat.\nFinalment, remarca que a l’Ajuntament de Barcelona governa CiU, però que als\nconsells de les empreses municipals de la ciutat hi ha també els grups de\nl’oposició.\nLa Sra. Escarp demana al Sr. Mulleras que finalitzi la seva intervenció.\n\n2433\n\n\f2434\n\nGASETA MUNICIPAL DE BARCELONA\n\nNÚM. 17\n\nEl Sr. Mulleras assenyala que, en canvi,els grups que no formen part del Govern\ndel Consell Comarcal no poden entrar en el Consell d’Administració de Regesa.\nEl Sr. Carnes afirma que, en un moment de crisi com l’actual,és positiu que\ndiferents institucions sàpiguen posar en valor l’entesa per tirar endavant. A més,\ndiu al Sr. Mulleras que el Grup del PP està en el Consell Comarcal com a oposició i\nque, per tant, pot plantejar determinades qüestions al si d’aquest ens. Opina que\nsi no ho fa és perquè al Consell Comarcal no hi ha premsa, mentre que a la\nComissió d’Economia, Empresa i Ocupació sí que n’hi ha.\nEs dictamina amb el posicionament favorable de CIU, PSC i UpB i amb la reserva\nde vot del PP i ICV-EUiA.\n11. Precisar que el títol atorgat a favor de Regesa Aparcaments i Serveis, SA per\na la construcció i explotació d'un aparcament subterrani situat a la plaça de\nMaragall, que fou aprovat mitjançant resolució de l’Alcaldia de 17 de desembre de\n2003, també integra el contingut d’un dret real d'aprofitament del subsòl en els\ntermes de l'art. 214.3 del Decret 179/1995, de 13 de juny, del Reglament d’obres,\nactivitats i serveis dels ens locals, d’acord amb el document annex; promoure la\ninscripció del dret real d’aprofitament en el Registre de la Propietat; requerir a\nRegesa Aparcaments i Serveis, SA, la regularització registral que deriva d’aquest\nacord pel que fa a la quota indivisa dels aparcaments en relació a la qual manté el\ndret d’ús, procedint a regularitzar les possibles incidències en les inscripcions\nregistrals anteriors, així com que procedeixi a notificar als tercers adquirents del\ncanvi del règim dels drets d’ús cedits amb anterioritat; autoritzar a Regesa\nAparcaments I Serveis, SA la transmissió onerosa del dret real d’aprofitament que\nostenta sobre les quotes indivises de l’aparcament esmentat a un tercer que\nacrediti la corresponent solvència tècnica per a la seva explotació i gestió i amb\nsubjecció als principis de la contractació pública, mantenint sota la responsabilitat\nde dita societat l’exercici de les funcions de tutela i inspecció que li són pròpies\ncom a ens de gestió directa; facultar l'Alcaldia per a la realització de totes les\nactuacions encaminades a concretar, clarificar i executar el present acord.\nEs dictamina amb el posicionament favorable de CIU, PSC i UpB i amb la reserva\nde vot del PP i ICV-EUiA.\n12. Precisar que el títol atorgat a favor de Regesa Aparcaments i Serveis, SA per\na la construcció i explotació d'un aparcament subterrani situat al carrer de\nCristóbal de Moura, que fou aprovat mitjançant resolució de l’Alcaldia de 8 de maig\nde 2007, també integra el contingut d’un dret real d'aprofitament del subsòl en els\ntermes de l'article 214.3 del Decret 179/1995, de 13 de juny, del Reglament\nd’obres, activitats i serveis dels ens locals, d’acord amb el document annex;\npromoure la inscripció del dret real d’aprofitament en el Registre de la Propietat;\nrequerir a Regesa Aparcaments i Serveis, SA la regularització registral que deriva\nd’aquest acord pel que fa a la quota indivisa dels aparcaments en relació a la qual\nmanté el dret d’ús, procedint a regularitzar les possibles incidències en les\ninscripcions registrals anteriors, així com que procedeixi a notificar als tercers\nadquirents del canvi del règim dels drets d’ús cedits amb anterioritat; autoritzar a\nRegesa Aparcaments I Serveis, SA la transmissió onerosa del dret real\nd’aprofitament que ostenta sobre les quotes indivises de l’aparcament esmentat a\nun tercer que acrediti la corresponent solvència tècnica per a la seva explotació i\ngestió i amb subjecció als principis de la contractació pública, mantenint sota la\nresponsabilitat de dita societat l’exercici de les funcions de tutela i inspecció que li\nsón pròpies com a ens de gestió directa; facultar l'Alcaldia per a la realització de\ntotes les actuacions encaminades a concretar, clarificar i executar el present acord.\nEs dictamina amb el posicionament favorable de CIU, PSC i UpB i amb la reserva\nde vot del PP i ICV-EUiA.\n13. Autoritzar a Regesa Aparcaments I Serveis, SA la transmissió onerosa dels\ndrets reals d’aprofitament constituïts per acords del Plenari del Consell Municipal,\nen sessió de 17 de desembre de 2010 i de 24 de febrer de 2012, respecte de les\nfinques municipals situades a la plaça de Wagner i a la plaça d’Isabel Vilà, i que\nostenta sobre les quotes indivises dels aparcaments esmentats, a un tercer que\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nacrediti la corresponent solvència tècnica per a la seva explotació i gestió i amb\nsubjecció als principis de la contractació pública, mantenint sota la responsabilitat\nde dita societat l’exercici de les funcions de tutela i inspecció que li són pròpies\ncom a ens de gestió directa.\nEs dictamina amb el posicionament favorable de CIU, PSC i UpB i amb la reserva\nde vot del PP i ICV-EUiA.\n14. Modificar la condició sisena de les Condicions reguladores del dret de\nsuperfície constituït a favor de la Societat Urbanística Metropolitana de\nRehabilitació i Gestió SA (REGESA) respecte de la finca situada al carrer de la\nSelva, núms. 59-61, per a la construcció i gestió d’habitatges per a joves en règim\nde lloguer, aprovat pel Plenari del Consell Municipal, en sessió de 23 de desembre\nde 2005 i formalitzat mitjançant escriptura pública davant el Notari de Barcelona\nsenyor Miguel Alvarez i Ángel el dia 30 de juny de 2006, número de protocol\n2.277, en el sentit de suprimir l'expressió següent: “amb la finalitat exclusiva de\nfinançar les obres i instal·lacions de l’immoble”; sotmetre aquesta modificació a\ninformació pública durant un termini de trenta dies i, si no s'hi formulen\nreclamacions o al·legacions, autoritzar a la dita societat, en relació al dret real de\nsuperfície respecte de l’entitat núm. 1 destinada a aparcament de la promoció\nd’habitatges del carrer de la Selva núm. 59-61 (finca registral núm. 17378 del\nRegistre de la Propietat núm. 27 de Barcelona), la constitució d’una hipoteca a\nfavor de l’entitat Caixabank, en garantia d’un crèdit per import aproximat de\n15.000.000,00 euros, responent el dret sobre la dita entitat per un capital de\n520.351,21 euros, termini d’amortització del crèdit de 81 mesos, termini de\ncarència de 36 mesos i un tipus d’interès a l’euribor trimestral més un diferencial\nde 3,75%, destinat a la finalitat exclusiva de transformar operacions de\nfinançament a curt termini per un crèdit a llarg termini, d’acord amb les condicions\nannexes, que s’aproven, avocant, per raons d’urgència i per a la present operació\nd’autorització d’hipoteca, la competència delegada en l’Alcaldia en la condició\nsisena de les Condicions reguladores del dret de superfície aprovades per acord del\nPlenari del Consell Municipal en sessió de 23 de desembre de 2005; formalitzar la\nmodificació aprovada en escriptura pública; inscriure-la en el Registre de la\nPropietat; i facultar l'Alcaldia per a la realització de totes les actuacions\nencaminades a concretar, clarificar i executar el present acord.\nEs dictamina amb el posicionament favorable de CIU, PSC i UpB i amb la reserva\nde vot del PP i ICV-EUiA.\n15. Modificar la condició sisena de les Condicions reguladores del dret de\nsuperfície constituït a favor de la Societat Urbanística Metropolitana de\nRehabilitació i Gestió SA (REGESA), respecte de la finca situada al carrer Mare de\nDéu del Port, núms. 179-183, per a la construcció i gestió d’habitatges per a joves\nen règim de lloguer, aprovat pel Plenari del Consell Municipal, en sessió de 28\nd’abril de 2006 i formalitzat mitjançant escriptura pública davant el Notari de\nBarcelona Sr. Miguel Alvarez i Ángel el 2 d’octubre de 2006, núm. de protocol\n3.138, en el sentit de suprimir l'expressió següent: “amb la finalitat exclusiva de\nfinançar les obres i instal·lacions de l’immoble”; sotmetre aquesta modificació a\ninformació pública durant un termini de trenta dies i, si no s'hi formulen\nreclamacions o al·legacions, autoritzar la dita societat, en relació al dret real de\nsuperfície respecte de l’entitat núm. 1 destinada a aparcament de la promoció\nd’habitatges del carrer Mare de Déu del Port, núms. 179-183 (finca registral núm.\n14395 del Registre de la Propietat núm. 26 de Barcelona), la constitució d’una\nhipoteca a favor de l’entitat Caixabank, en garantia d’un crèdit per import\naproximat de 15.000.000,00 euros, responent el dret sobre la dita entitat per un\ncapital de 746.011,10 euros, termini d’amortització del crèdit de 81 mesos, termini\nde carència de 36 mesos i un tipus d’interès a l’euribor trimestral més un\ndiferencial de 3,75%, destinat a la finalitat exclusiva de transformar operacions de\nfinançament a curt termini per un crèdit a llarg termini, d’acord amb les condicions\nannexes, que s’aproven, avocant, per raons d’urgència i per a la present operació\nd’autorització d’hipoteca, la competència delegada en l’Alcaldia en la condició\nsisena de les Condicions reguladores del dret de superfície aprovades per acord del\n\n2435\n\n\f2436\n\nGASETA MUNICIPAL DE BARCELONA\n\nNÚM. 17\n\nPlenari del Consell Municipal en sessió de 28 d’abril de 2006; formalitzar la\nmodificació aprovada en escriptura pública; inscriure-la en el Registre de la\nPropietat; i facultar l'Alcaldia per a la realització de totes les actuacions\nencaminades a concretar, clarificar i executar el present acord.\nEs dictamina amb el posicionament favorable de CIU, PSC i UpB i amb la reserva\nde vot del PP i ICV-EUiA.\nIV) Part decisòria / Executiva\na) Ratificacions\nb) Propostes d'acord\n16. Aprovar inicialment la modificació del Text Refós de l'Ordenança Municipal\nde Mercats (TROM) pel que fa específicament als articles 37 (lletra \"l\") i 41\n(apartat 3); tota la Subsecció 4ª (Fira Bellcaire), articles 154 a 162 de la Secció 4ª\n(Mercats especials), així com la disposició transitòria tercera (Fira Bellcaire);\naprovar el Reglament de funcionament intern de la Fira del Bellcaire, previst a\nl'actual article 154.2 del TROM; i sotmetre l'expedient a informació pública pel\ntermini de trenta dies hàbils, de conformitat amb l'establert a l'article 112 del\nReglament Orgànic Municipal.\nEl Sr. Blasi expressa el vot favorable de CIU, el Sr. Carnes expressa el vot\nfavorable del PSC, el Sr. Mulleras expressa l'abstenció del PP, el Sr. Mestre\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova.\n17. Adjudicar, com a resultat de la subhasta pública celebrada, a la societat\nEstacionamientos y Servicios SA Unipersonal, la concessió de l'ús privatiu que\nafecta al subsòl de domini públic municipal situat sota la finca de la plaça de\nJoaquim Folguera, núm. 6, dels vials que l’envolten i de part de la plaça de\nJoaquim Folguera, on s’ubica l’aparcament subterrani del Mercat Municipal de Sant\nGervasi, amb la finalitat de realitzar les obres d’adaptació del dit aparcament\npúblic per a vehicles i procedir a la seva gestió posterior, per un cànon inicial de\n2.000.000,00 euros, amb subjecció a les clàusules del Plec aprovat definitivament\nper acord de la Comissió d’Economia, Empresa i Ocupació del Consell Municipal en\nsessió de 12 de desembre de 2012; requerir-la perquè en el termini de quinze dies\na comptar des de la notificació del present acord constitueixi a la Tresoreria\nMunicipal la garantia definitiva que preveu la clàusula vuitena del Plec, per import\nde 97.238,50 euros; formalitzar la concessió; i facultar l'Alcaldia per a realitzar\ntotes les actuacions encaminades a concretar, clarificar i executar el present acord.\nLa Sra. Recasens expressa el vot favorable de CIU, el Sr. Carnes expressa el vot\nfavorable del PSC, el Sr. Mulleras expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova.\n18. Autoritzar a Regesa Aparcaments i Serveis, SA, la transmissió onerosa dels\ndrets dimanants de la concessió administrativa que ostenta sobre les quotes\nindivises de l’aparcament del Mercat de la Mercè situat al subsòl de la finca del\ncarrer Miquel Ferrà, núm. 1.X, a un tercer que acrediti la corresponent solvència\ntècnica per a la seva explotació i gestió i amb subjecció als principis de la\ncontractació pública, mantenint sota la responsabilitat de dita societat l’exercici de\nles funcions de tutela i inspecció que li són pròpies; facultar l’Alcaldia per a la\nrealització de totes les actuacions encaminades a concretar, clarificar i executar el\npresent acord.\nLa Sra. Recasens expressa el vot favorable de CIU, el Sr. Carnes expressa el vot\nfavorable del PSC, el Sr. Mulleras expressa l'abstenció del PP, el Sr. Mestre\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova.\nc) Proposicions\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nV) Part d'impuls i control\na) Proposicions / Declaracions de Grup\nDel Grup Municipal PSC:\n19. La Comissió d'Economia, Empresa i Ocupació acorda: 1. Que el Govern\nmunicipal incorpori al Pla estratègic de comerç de la ciutat de Barcelona una\nmesura específica destinada als comerços històrics i emblemàtics de Barcelona que\nincorpori mesures de protecció d'aquest tipus d'establiments. 2. Que el Govern de\nl'Ajuntament de Barcelona faci ús de totes les eines i mecanismes legals de què\ndisposa, inclòs el dret de tanteig i retracte sobre la finca del carrer de Sant Pau 65\n/ Sant Ramón 1, per a dedicar el seu ús com habitatge social i salvaguardar la\nubicació, conservació i singularitat de l'establiment comercial Bar Marsella.\nLa Sra. Jaurrieta explica que la segona part de la proposició fa referència a una\nfinca situada al barri del Raval que està apuntalada i tancada des de fa anys, i que\nrequereix una intervenció urgent. Afirma que els carrers Sant Ramon i Robador\npateixen una situació de degradació endèmica i que,atesa la condició d’habitabilitat\ndels habitatges,cal fer una intervenció municipal per rehabilitar tota aquesta zona.\nAssenyala que és l’última zona degradada que queda en aquest entorn, que ha\nexperimentat un canvi molt important amb l’obertura de la Filmoteca, la renovació\nde l’illa Robador i l’obertura de la rambla del Raval fa més de 10 anys. A més,\nrecorda que en aquesta zona s’està executant el Pla de barris del Raval sud, que\ntambé preveu la dinamització de la plaça Salvador Seguí.\nExplica que el Govern municipal du a terme un procés de mediació des de ja fa\ndos anys i que, per tant, el seu grup creu que cal passar a l’acció amb una injecció\neconòmica en aquest entorn, començant per la finca esmentada. Opina que hi ha\nuna manca de lideratge al districte, ja que Foment de Ciutat Vella, l’instrument\npúblic de què disposava l’Ajuntament per poder fer aquest tipus de previsió,\nplanificació i inversió, està sent desmantellat. A més, afirma que cal assegurar que\naquesta finca es dediqui a habitatge social.\nDestaca que el Govern anterior va iniciar una aprovació de l’Àrea de Conservació\ni Rehabilitació a l’àmbit dels carrers Robador i Sant Ramon amb un instrument\nextraordinari per fer coherent el planejament urbanístic amb l’edificació actual.\nRecorda que el Sr. Xavier Trias, aleshores a l’oposició, va celebrar la creació\nd’aquesta àrea d’atenció especial, i la regidora Homs també va expressar que li\nsemblava molt bé la mesura, tot i que creia que arribava tard. Remarca que, no\nobstant això, l’actual Govern municipal no l’està fent servir. D’altra banda,\nsubratlla que la Llei del dret a l’habitatge preveu la figura del tempteig i retracte\nper promoure la rehabilitació d’immobles en àrees especialment degradades.\nExplica que la finca esmentada està en venda i que als baixos hi ha el bar\nMarsella, que és un establiment que té gairebé dos segles d’antiguitat i que té un\npaper molt important en el dinamisme i la vitalitat de la zona. Destaca que és un\nlocal que figura dins el Catàleg del Patrimoni Arquitectònic de la ciutat, on es diu (a\nla fitxa número 1.260) que «l’interès del bar Marsella radica en el fet que crea un\ntipus d’ambient característic del Raval, segurament impossible d’exportar a altres\nzones de Barcelona».\nPel que fa a la primera part de la proposició, explica que creuen que cal\nincorporar en el Pla estratègic de comerç que es debat aquests dies una mesura\nespecífica per protegir els comerços històrics i emblemàtics de Barcelona.\nEl Sr. Mulleras manifesta que el seu grup considera que els establiments\nemblemàtics i històrics de Barcelona són un valor intangible i incalculable que\nforma part de la identitat comercial de la ciutat. A més, destaca que, apart de ser\nun valor social i comercial, també tenen un valor turístic important.\nExplica que el seu grup ha expressat de manera recurrent en la Comissió la seva\npreocupació pels problemes que pateixen els comerços emblemàtics i les possibles\nmesures per fer-hi front. Recorda que ja en el mandat anterior, el 15 de març del\n\n2437\n\n\f2438\n\nGASETA MUNICIPAL DE BARCELONA\n\nNÚM. 17\n\n2011, es va aprovar per unanimitat una iniciativa del seu grup que proposava que\nes presentés un pla de mesures comercials i econòmiques de suport als comerços\nhistòrics i emblemàtics de Barcelona, consensuat amb el sector i amb els grups\npolítics de l’Ajuntament. Afegeix que, en aquest mandat, el setembre de 2011, el\nGovern municipal va acceptar un prec del seu grup que tornava a demanar aquest\npla de mesures de suport als comerços històrics i emblemàtics de Barcelona.\nD’altra banda, assenyala que la segona part de la proposició que es presenta ja\nva passar pel Consell Plenari del Districte de Ciutat Vella, on el seu grup va donarhi suport. Conclou que, per tant, el seu grup vota a favor de la proposició.\nEl Sr. Mestre expressa el vot favorable del seu grup a la proposició. Manifesta\nque comparteixen que cal un pla o un programa per protegir i promoure els\ncomerços històrics i emblemàtics de la ciutat, ja que formen part del patrimoni, la\nmemòria i la identitat de la ciutat. Manifesta que, per tant, esperen que es presenti\naviat el Pla estratègic de comerç i que incorpori aquest pla o programa específic.\nD’altra banda, assenyala que el Govern municipal ha fet un estudi sobre els\ncomerços emblemàtics i històrics de la ciutat, i que s’han fet diverses reunions\namb els grups municipals per abordar aquesta qüestió, però que no s’ha arribat a\ncap tipus de conclusió. En aquest sentit, afirma que troben a faltar propostes i\nlideratges per part del Govern municipal pel que fa a aquest tema.\nRespecte al segon punt de la proposició sobre la finca del carrer Sant Pau 65Sant Ramon número 1 i sobre el bar Marsella, manifesta que coincideixen\nplenament amb la intervenció que ha fet la Sra. Jaurrieta.\nEl Sr. Portabella expressa el vot a favor del seu grup. Destaca la importància\ndels comerços històrics i emblemàtics dins la xarxa urbana i comercial de la ciutat,\nja que formen part del patrimoni dels barris i hi aporten personalitat i singularitat.\nManifesta que, per tant, estan d’acord que l’Ajuntament intenti protegir i conservar\naquests establiments.\nAmb relació al segon punt de la iniciativa, recorda que el seu grup ja va votar a\nfavor d’aquesta proposició en el darrer Plenari del Districte de Ciutat Vella. Explica\nque comparteixen que es pugui destinar l’edifici esmentat a pisos socials, atesa la\ngran quantitat de gent desnonada o que viu en males condicions al barri.\nPel que fa al bar Marsella, opina que seria bo conservar un bar que té prop de\ndos segles d’antiguitat i que el districte no perdi un referent més dels molts que ja\nha perdut al barri del Raval. Assenyala que, tanmateix, cal tenir en compte que el\npropietari del local ja fa molts anys que demana que es faci l’operació que ara es\ntorna a proposar i que sigui l’Ajuntament el que es quedi la llicència del bar\nMarsella i l’hi deixi a ell mateix en cessió d’ús.\nEl Sr. Blasi recorda que els grups municipals saben quina és la proposta i la\nfeina que s’ha desenvolupat dins del grup de treball sobre comerços emblemàtics i\nhistòrics, i que se’ls va instar a presentar propostes que fossin més concretes dins\nel Pla estratègic de comerç. Explica que han rebut un cert nombre de propostes i\nal·legacions al conjunt del Pla, però que encara no han tingut ocasió de fer el\nretorn oportú a alguns grups i al sector per consensuar aquest document. Afirma\nque és per això que el Pla pateix un cert endarreriment. A més, assenyala que\nestan d’acord amb la voluntat d’alguns grups municipals d’incorporar-hi més\npropostes i que, per tant, assumeixen el primer punt de la proposició.\nPel que fa al segon punt, afirma que, tal com ha dit la Sra. Jaurrieta, aquesta\npropietat està dins de l’àmbit del pla que promou la necessitat de recuperar les\ncondicions d’habitabilitat i de seguretat d’una sèrie de finques d’aquest entorn. Així\nmateix, assenyala que el bar Marsella està catalogat i, per tant, és un dels\nelements que quedarà recollit dins d’aquest pla. D’altra banda, explica que per tal\nde poder exercir el dret de tempteig i de retracte s’han de donar una sèrie de\ncondicions. Indica que per al tempteig cal que hi hagi un primer acord entre la part\nque ven i un tercer interessat a comprar, i que el retracte es pot exercir en el\nmoment en què s’hagi produït aquesta transmissió. Manifesta que, en qualsevol\ncas, el seu grup mantindrà l’abstenció que ja va expressar al Plenari del Districte\nde Ciutat Vella, atès que caldrà apreciar la necessitat i la possibilitat d’exercir els\ndrets de tempteig o de retracte quan es produeixi la situació que ha esmentat.\nAfirma que, de tota manera, comparteixen la necessitat de protegir aquest local.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nLa Sra. Jaurrieta agraeix el suport dels grups del PP, d’ICV-EUiA i d’UpB a la\niniciativa, i lamenta l’abstenció del Grup de CiU.\nPel que fa als comerços emblemàtics, explica que el seu grup s’ha inspirat en\nuna normativa que hi ha a París,d’acord amb la qual un organisme públic regula\naquest tipus d’establiments. Opina que seria molt interessant que el Govern\nmunicipal prengués aquesta normativa com a referent.\nRespecte al bar Marsella, opina que el Govern municipal està fent tard, perquè la\nnormativa a què s’ha referit sobre l’Àrea de Conservació i Rehabilitació a l’àmbit\ndels carrers Robador i Sant Ramon ha fet una anàlisi de l’entorn i parla de l’estat\ndeficient de deu finques en aquests carrers. Assenyala que són finques anteriors al\n1849 per a les quals el Govern anterior havia previst destinar-hi 10 milions\nd’euros. Remarca que aquests edificis estan apuntalats i que el contracte de\nlloguer del bar Marsella ja no existeix. En aquest sentit, afirma que governar vol\ndir intervenir en el moment adequat i no pas quan és massa tard. Reitera que\naquesta és l’última zona que queda per rehabilitar de Ciutat Vella, i recorda que el\ntempteig es fa en el moment en què un edifici es posa en venda, com és el cas de\nl’edifici en qüestió, i el retracte, una vegada venut. Opina que ara el Govern té\nl’oportunitat d’actuar i s’equivoca no fent-ho.\nEl Sr. Blasi expressa l'abstenció de CIU, la Sra. Jaurrieta expressa el vot\nfavorable del PSC, el Sr. Mulleras expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova.\nDel Grup Municipal PP:\n20. La Comissió d'Economia, Empresa i Ocupació acorda: Instar al Govern\nmunicipal a impulsar el desenvolupament d'un clúster de l'automoció a fi de\nfomentar la millora de la productivitat, la formació especialitzada, la investigació,\nel desenvolupament i la innovació d'aquesta indústria en la qual Barcelona ha de\ncréixer i consolidar el seu lideratge.\nLa Sra. Casanova afirma que el sector de l’automoció té un gran pes econòmic a\nBarcelona i la seva àrea d’influència. Destaca algunes xifres que així ho\ndemostren: a Catalunya el sector de l’automoció està integrat per unes 380\nempreses que ocupen 38.000 persones, xifra que representa prop del 8% de\nl’ocupació de la indústria catalana; a la província de Barcelona es fabrica el 30%\ndel conjunt de la producció estatal de vehicles de motor, i el port va tenir un tràfic\nanual de 664.931 automòbils el 2012. Manifesta que un altre motiu que explica la\npresentació d’aquesta proposta és que la indústria de l’automoció es caracteritza\nper la seva gran creació de valor afegit, per un alt component tecnològic i\nd’innovació en el procés productiu, i per la demanda de mà d’obra qualificada.\nAssenyala que aquests dos factors els porten a defensar que el Govern\nmunicipal impulsi la creació d’un clúster automobilístic amb gestió privada que\nagrupi les empreses ubicades a Barcelona i la seva àrea d’influència per tal de\nmillorar la productivitat, la formació especialitzada, la recerca, el desenvolupament\ni la innovació d’aquesta indústria, i perquè el sector pugui atreure més inversions i\nposicionar-se millor en els mercats internacionals.\nAfirma que la gran finalitat que persegueixen amb aquesta iniciativa és que\ns’intensifiqui la tasca que ja es realitza a favor d’aquest sector a través d’activitats\ncom l’organització del Saló de l’Automòbil, el Gran Premi de Fórmula 1 o els X\nGames, a fi de situar Barcelona com a capital del motor de referència\ninternacional.\nEl Sr. Trullén manifesta que donaran suport a la iniciativa perquè creuen que\nl’impuls de clústers és un aspecte central en les polítiques industrials. Afirma que,\ntanmateix, vol fer algunes consideracions.\nAssenyala que l’impuls de clústers es pot fer de dues maneres: des de\nl’Administració cap a les empreses, o al revés, partint de les empreses i trobant el\nsuport de les administracions. Explica que el seu grup és partidari de l’opció de\nplantejar el suport de l’Administració a processos que sobretot siguin bottom-up i\nno top-down.\n\n2439\n\n\f2440\n\nGASETA MUNICIPAL DE BARCELONA\n\nNÚM. 17\n\nAfirma que el contingut dels clústers és divers, però que generalment versa\nsobre activitats compartides de recerca i desenvolupament, d’innovació i\ninternacionalització, i de formació. Observa que, en el cas del sector de\nl’automoció, tret que les empreses tractores siguin molt rellevants, com és el cas\ndel clúster CEAGA d’automoció de Galícia, els continguts relacionats amb recerca,\ndesenvolupament i innovació poden ser importants. Assenyala que, tanmateix, en\nentorns industrials com el de Barcelona és molt difícil que això avanci en aquesta\ndirecció perquè les empreses són empreses tractores competidores o que tenen\nempreses subministradores que autònomament generen la seva capacitat\nd’innovació i, en conseqüència, adrecen els seus objectius sobretot a la formació.\nEn aquest sentit, es refereix a la constitució recent del Centre d’Excel·lència per a\nla Formació de Professionals d’Automoció, ubicat al municipi de Martorell. Afirma\nque, per tant, els continguts dels clústers d’automoció són molt complicats\nd’articular i encara més en un àmbit com el de Barcelona, a l’àrea metropolitana de\nla qual es produeix el 30% del valor afegit.\nAssenyala que l’altre problema és l’àmbit territorial, ja que al municipi de\nBarcelona no s’ubica la major part de l’activitat productiva del sector de\nl’automoció, el gros de la qual es fa a la resta de la regió metropolitana i no tant a\nl’àrea metropolitana. Observa que actualment el clúster d’automoció, tal com està\nconstituït com a formació de centre d’excel·lència, té Seat, Nissan, Ficosa,\nGestamp i Doga. Recorda que Doga, Gestamp i Ficosa es troben fora de l’àrea\nmetropolitana; Nissan, a Barcelona, i Seat, a Martorell.\nManifesta que, tot i aquestes consideracions, el seu grup creu que seria molt\nimportant que es constituís un clúster d’automoció impulsat des de Barcelona,\nencara que les diferents iniciatives que hi ha hagut en aquesta direcció, com la de\nl’any 2006, no hagin aconseguit el suport de les més de 200 empreses del sector.\nLa Sra. Sanz assenyala que, després de les explicacions del Sr. Trullén, hi ha\npoques coses a afegir. Observa que en l’informe econòmic de conjuntura de la\nciutat que abans s’ha debatut es fa esment al clúster d’automoció quan es parla de\nla producció d’un nou model de turisme,i pregunta si, per tant, ja s’està començant\na impulsar aquest clúster. Manifesta que també voldrien saber amb més concreció\na què es refereix el Grup del PP quan parla de fomentar la millora de la\nproductivitat i quines propostes se’n deriven.\nRemarca que, tal com ha dit el Sr. Trullén, les empreses d’aquest sector no\nestan ubicades a la ciutat de Barcelona i que, per tant, cal pensar quines coses por\naportar la ciutat en la definició d’aquest clúster. Assenyala que, per exemple, no\ntenien coneixement de tots els elements que s’han impulsat amb relació a la\nformació professional, però que el seu grup també havia identificat la necessitat de\ndesenvolupar aliances amb centres de formació professional per fomentar\nl’expertesa dels tècnics mitjans, o convenis de col·laboració amb les universitats\nper endegar línies d’investigació i innovació en el camp de l’automoció. En aquest\nsentit, opina que calen una sèrie de propostes abans d’establir el contingut d’un\nclúster, ja que no es tracta només de comptar amb les empreses del sector, sinó\ntambé de preveure tot un seguit d’elements de relació amb la societat i les\nadministracions.\nEl Sr. Portabella manifesta que el seu grup comparteix l’esperit d’aquesta\nproposta, però creu que el lloc on s’ha de presentar no és l’Ajuntament de\nBarcelona ni l’Àrea Metropolitana, sinó el Parlament de Catalunya. Explica que ells\nsempre han defensat que la sortida de la crisi ha de passar per la\nreindustrialització, però que pensen que les necessitats del món de l’automoció\nhan de ser abordades per una institució que englobi municipis de fora de l’àrea\nmetropolitana.\nD’altra banda, assenyala que en l’explicació han trobat a faltar una reflexió\nsobre el clúster. Afirma que un clúster no es crea mitjançant una proposició, sinó a\ntravés d’un treball molt intens amb tots els actors econòmics implicats, i necessita\nun esforç significatiu d’ajuntar diferents voluntats que no sempre són concordants.\nEn aquest sentit, opina que aquesta és també una tasca que sobrepassa la\ncapacitat de creació d’un clúster per part de l’Ajuntament de Barcelona.\nManifesta que un altre aspecte que fa que el seu grup s’abstingui en aquesta\nproposició és que troben a faltar referències a la logística. Destaca que un dels\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\naspectes més remarcats per part dels directors de planta o de les companyies\nd’automoció aquests darrers anys és la necessitat que el corredor mediterrani\nestigui en ple funcionament al més aviat possible, que la sortida ferroviària del\nport no sigui provisional i que hi hagi una facilitat per exportar els vehicles, tenint\nen compte la repercussió dels costos de logística en el preu final del vehicle.\nFinalment, afirma que el seu grup també troba a faltar una aposta per una\nmobilitat més sostenible amb un tipus de cotxe diferent de l’actual, ateses les\ndificultats que avui té el sector per vendre vehicles tradicionals de combustible\nfòssil amb motor de quatre temps o vuit temps.\nLa Sra. Recasens manifesta que és evident que l’automoció és un sector\nestratègic per a l’Ajuntament de Barcelona i que és per això que el Govern té la\nplataforma Live, mitjançant la qual vol treballar a favor d’aquest clúster en\ncol·laboració amb el teixit públic i privat de la ciutat. En aquest sentit, afirma que\nl’Ajuntament dedica recursos humans, de suport i de creació de xarxa als diferents\nentorns del sector de l’automoció des d’allà on li és possible fer-ho, tot entenent\nque és una tasca que va més enllà de la ciutat de Barcelona.\nExplica que, tal com ha apuntat el Sr. Portabella, el sector de l’automoció viu\nuns moments de revolució pròpia com a indústria a causa dels avenços en els\nàmbits de la mobilitat elèctrica, l’energia i les tecnologies de la comunicació.\nAssenyala que, per tant, han de ser capaços d’identificar els nínxols de mercat on\nhi ha les oportunitats de negoci perquè això realment generi llocs de treball a la\nciutat.\nDestaca que la ciutat de Barcelona manté relacions molt fortes i fluides amb les\ndues principals indústries de l’automoció a Catalunya, Nissan i Seat. Recorda que\nfa poc, quan Nissan va anunciar que fabricaria el seu nou vehicle a la Zona Franca i\ncrearia 1.000 llocs de treball, van anar a visitar la planta de l’empresa per tal\nd’oferir els serveis d’ocupació i formació municipals perquè Nissan pogués fer la\ncaptació de formació i talent que necessitava. Explica que els responsables de\nl’empresa els van dir que necessiten dues tipologies de perfils: un perfil d’un àmbit\nmolt tecnificat, com ara del sector del vehicle elèctric o del sector energètic, i un\nconjunt de persones per treballar a la planta. D’altra banda, assenyala que el\nGovern municipal també està implicat en la fabricació de la furgoneta electrònica,\naixí com en algunes proves pilot de flotes de taxi o furgonetes elèctriques per al\nrepartiment de béns i productes.\nObserva que Seat és l’únic fabricant de tot Espanya que en aquests moments\ndisposa d’un centre propi de desenvolupament i recerca de l’automòbil. Explica que\nl’Ajuntament va ser una de les primeres entitats públiques que va signar un\nconveni amb el fabricant del grup Volkswagen per posar a prova a la ciutat uns\nprototips de vehicles per a usos municipals, que estan servint com a prova pilot\nper comprovar la viabilitat d’aquest tipus de vehicle en la mobilitat urbana. Afirma\nque també creuen que hi ha un potencial important en sectors com el de la\nmotocicleta i que són moltes les iniciatives relacionades amb l’automoció. En\naquest sentit, destaca l’atracció de la fàbrica de motos elèctriques Going Green; la\nprova pilot de sistema avançat de vehicle compartit, Sharing 2.0.; eCooltra, que té\nla major flota de motos elèctriques en servei de rènting d’Europa;el projecte de\nreconversió dels autobusos de TMB a autobusos híbrids i elèctrics; el desplegament\nd’una xarxa pública per a motos i cotxes elèctrics, i les ordenances fiscals per\nincentivar la utilització del vehicle elèctric.\nAssenyala que la plataforma Live aplega tots aquests projectes, i que el 2013\nvolen que faci un salt endavant amb uns objectius molt clars: posicionar Barcelona\ni Catalunya com a centre d’excel·lència internacional en el sector\nd’electromobilitat; ser nexe entre els diferents plans públics que hi pugui haver en\nl’àmbit territorial de Barcelona, l’àrea metropolitana i Catalunya, i intentar que\niniciatives privades s’instal·lin a la ciutat. Explica que per a això ja tenen\nconfirmada la participació d’importants empreses del vehicle i l’automoció en la\nplataforma Live 2013, com ara ABB, Applus IDIADA, Circutor, ETRA, Ficosa, Gas\nNatural, GTD, Iberdrola, IBM, Nissan, RACC, Regesa, SAF Schneider, Telvin,\nTelefónica, Urbaser, BSM, Ecoense i ENDESA.\nAcaba expressant el vota favor del seu grup a la proposició.\n\n2441\n\n\f2442\n\nGASETA MUNICIPAL DE BARCELONA\n\nNÚM. 17\n\nLa Sra. Casanova agraeix els vots a favor del Govern i del Grup del PSC, així\ncom l’abstenció del Grup d’UpB. A més, assenyala que falta per saber el vot del\nGrup d’ICV-EUiA.\nManifesta que és cert que hi ha dificultats de caràcter territorial per tirar\nendavant aquest projecte, però que creuen que es pot trobar una solució si les\nempreses realment creuen en les sinergies i en els beneficis de sumar esforços.\nD’altra banda, explica que cal tenir present que el fet que el clúster funcioni i sigui\nun èxit acabarà depenent de la voluntat de les empreses del sector. Afirma que,\nper tant, la missió de l’Ajuntament és impulsar i donar suport a tot aquest procés\nsi les empreses volen fer aquest pas. Assenyala que una altra tasca de\nl’Ajuntament és mostrar els beneficis que pot generar aquest clúster i estar al seu\ncostat per resoldre els problemes que puguin sorgir en la seva creació i el seu\nfuncionament. A més, explica que pensen que l’Ajuntament de Barcelona hauria de\nliderar aquest projecte per la importància econòmica que té per a la ciutat, i també\nper donar un major impuls a la Zona Franca.\nD’altra banda, manifesta que no hi ha dubte que la logística és important i que\nes podria incloure en el clúster, però que al final són les empreses en qüestió les\nque hauran de decidir els àmbits en els quals volen treballar per generar sinergies.\nLa Sra. Sanz manifesta que el seu grup s’abstindrà perquè hi ha alguns aspectes\nque encara no acaben d’entendre o de compartir.\nLa Sra. Recasens expressa el vot favorable de CIU, el Sr. Trullén expressa el vot\nfavorable del PSC, la Sra. Casanova expressa el vot favorable del PP, la Sra. Sanz\nexpressa l'abstenció d’ICV-EUiA i el Sr. Portabella expressa l'abstenció d’UpB.\nS'aprova.\nDel Grup Municipal ICV-EUiA:\n21. La Comissió d'Economia, Empresa i Ocupació acorda: Instar al Govern\nmunicipal a incorporar a l'ordre del dia de la propera Comissió d'Economia,\nEmpresa i Ocupació: 1r) L'aprovació inicial del Pressupost General de l'Ajuntament\nde Barcelona per a l'any 2013, integrat per: a) el de la mateixa entitat; b) Els\npressupostos dels organismes autònoms locals: 1. Institut Municipal de Persones\namb Discapacitat, 2. Institut Municipal d'Educació, 3. Institut Municipal\nd'Informàtica, 4. Institut Municipal d'Hisenda, 5. Institut Municipal d'Urbanisme, 6.\nInstitut Municipal de Paisatge Urbà i Qualitat de Vida, 7. Institut Municipal de\nMercats, 8. Institut Barcelona Esports, 9. Institut Municipal de Serveis Socials; c)\nEls estats de previsions d'ingressos i despeses de les entitats públiques\nempresarials: 1. Institut de Cultura de Barcelona, 2. Institut Municipal de Parcs i\nJardins, 3. Patronat Municipal de l'Habitatge, 4. Institut Municipal Fundació Mies\nVan der Rohe; d) Els estats de previsions d'ingressos i despeses de les societats\nmercantils següents: 1. Barcelona de Serveis Municipals SA (BSM), 2. Barcelona\nd'Infraestructures Municipals, SA (BIMSA), 3. Informació i Comunicació de\nBarcelona, SA, SPM, 4. Barcelona Activa, SA, SPM, 5. SM Barcelona Gestió\nurbanística, SA, 6. Cementiris de Barcelona, SA; Així mateix, aprovar inicialment el\nPressupost Consolidat de l'Ajuntament de Barcelona per a l'any 2013 d'acord amb\nla Llei General d'Estabilitat Pressupostària. 3r) Sotmetre aquest acord a exposició\npública durant el termini de quinze dies, d'acord amb l'article 169.1 del Reial\ndecret legislatiu 2/2004, de 5 de març, que aprova el Text Refós de la Llei\nReguladora de les Hisendes Locals.\nEl Sr. Mestre manifesta que la proposició que presenta el seu grup va en la\nmateixa línia d’una proposició que va presentar el Grup del PP en el Plenari\nMunicipal de l’1 de febrer i que finalment va transaccionar amb el Govern.\nAssenyala que, tanmateix, la intenció original del Grup del PP era instar el Govern\nmunicipal a presentar el pressupost general per al 2013 a la següent sessió del\nPlenari del Consell Municipal. Explica que ells també demanen que l’ordre del dia\nde la sessió de la Comissió del proper mes incorpori l’aprovació inicial del\npressupost de 2013, ja que creuen que es donen les condicions per fer-ho. Afirma\nque, d’una banda, l’Ajuntament té una situació financera sanejada que permet fer\nun pressupost expansiu, cosa que facilita la negociació amb els grups i que es\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\npugui arribar a acords, a diferència de la situació de la Generalitat de Catalunya,\nque implica un pressupost restrictiu que complica la negociació amb les forces\npolítiques.\nAssenyala que, d’altra banda, també es donen les condicions polítiques per\npoder aprovar el pressupost, atès que els grups de CiU i del PP ja han formalitzat\ntot un seguit de pactes i n’estan treballant altres, per la qual cosa conformen una\nmajoria que permetria l’aprovació dels pressupostos. Observa que el Govern\nmunicipal i el Grup del PP han pactat un paquet d’inversions de 103 milions d’euros\nque se sotmetran a aprovació definitiva en el proper Plenari, i que estan negociant\nun segon paquet d’inversions d’una mica més de 93 milions d’euros. Destaca que,\nfins i tot, el president del Grup Municipal del PP, el Sr. Alberto Fernández, ha dit\nque era factible acordar amb el Govern el destí dels 60 milions de superàvit de\nl’exercici 2012. A més, remarca que el pressupost prorrogat és fruit, precisament,\nd’un pacte entre els grups de CiU i del PP.\nAfirma que la ciutat necessita que l’Ajuntament tingui un pressupost aprovat, i\nque això no només ho reclamen ells, sinó també institucions municipals tan\nimportants com el Consell Econòmic i Social, que el 29 de gener va aprovar una\nresolució sobre la pròrroga pressupostària. Assenyala que també ho reclama el\nConsell de Ciutat, que el passat 8 d’abril va aprovar per unanimitat una\nrecomanació sobre el pressupost 2013, que entre altres coses deia: «Des del\nconeixement de la realitat de la ciutat és necessària l’aprovació d’un pressupost».\nLa Sra. Escarp expressa el vot favorable a la proposició en nom del Grup del\nPSC. Es refereix a unes paraules que va dir el ministre Montoro al Congrés dels\nDiputats en la sessió del 10 d’abril de 2013 en resposta a una pregunta que li va\nfer un diputat: «Le voy a decir sólo que agradezco la oportunidad que me brinda\npara expresar en público mi felicitación por la gestión económica del Ayuntamiento\nde Barcelona. [...]También celebro la herencia del Gobierno anterior del\nAyuntamiento de Barcelona, lo celebro públicamente». En aquest sentit, explica\nque és evident l’ampli reconeixement de la gestió pressupostària i\neconomicofinancera de l’Ajuntament de Barcelona, que opina que forma part de la\n«marca de solvència» que té Barcelona. Pel que fa a això, afirma que la solvència\nés fruit d’una bona gestió i de l’existència d’un pressupost, que dóna, entre altres\ncoses, una imatge d’estabilitat política. A més, observa que, tal com ha dit el Sr.\nMestre, hi ha una majoria que permet aprovar un pressupost.\nAssenyala que, en el Plenari del mes de març, el Govern va voler evitar una\nqüestió de confiança amb un acord bastant estrany per fer un «pressupost a\npedaços», cosa que al seu parer no és realment un pressupost i dóna una imatge\nd’inestabilitat política de la ciutat que pot acabar afectant la seva solvència.\nManifesta que comparteix les raons que ha expressat el Sr. Mestre, i destaca\nque l’existència d’un pressupost permetria dedicar els recursos necessaris a\ncombatre la situació d’emergència social que avui viu la ciutat.\nEl Sr. Mulleras recorda que el febrer del 2013 el seu grup va presentar una\nproposició al Plenari de l’Ajuntament en què demanava que o bé es presentessin\nels pressupostos del 2013 o bé es desbloquegessin les inversions de la pròrroga\npressupostària i s’incrementés la despesa social mitjançant modificacions de crèdit,\ni que es va optar per la segona via. Explica que, per tant, semblaria contradictori\nque ara el seu grup tornés a fomentar que hi hagués un pressupost. Manifesta que\nel seu grup és partidari que hi hagi un pressupost a les administracions que no en\ntenen, però que en aquest cas això no ha estat possible perquè no s’han creat les\nmajories necessàries per aprovar-lo, ja que les condicions que van fer que el seu\ngrup no dónes suport al pressupost del 2013 a finals de l’any 2012 són les\nmateixes que hi ha ara. En aquest sentit, afirma que el pressupost és una eina\neconòmica que trasllada les prioritats ideològiques i polítiques d’un Govern i que el\nseu grup manté grans diferències ideològiques amb el Govern municipal de CiU.\nAssenyala que, no obstant això, el seu grup es pot posar d’acord amb el Govern\nmunicipal en algunes coses concretes en què no hi ha diferències ideològiques,\ncom les inversions i l’increment de la despesa social.\nD’altra banda, manifesta que tampoc no poden donar suport a la proposició des\nd’un punt de vista pràctic, ja que opinen que es presenta massa tard. Explica que,\nen cas de prosperar, aquesta proposició es presentaria al Plenari el mes de maig,\n\n2443\n\n\f2444\n\nGASETA MUNICIPAL DE BARCELONA\n\nNÚM. 17\n\ncosa que significaria tenir un pressupost real el juliol o el setembre com a molt\naviat. Afirma que, si s’hagués presentat aquesta proposició el desembre, el gener o\nel febrer, hi haguessin donat suport.\nEl Sr. Portabella explica que no ha entès res de la intervenció del Sr. Mulleras,\natès que el Grup del PP va votar els pressupostos del 2012i, per tant, el que fa és\ngarantir que els seus pressupostos es prorroguin. Manifesta que dubta que aquesta\nsigui una actitud políticament adequada quan és necessari adaptar els\npressupostos a les demandes actuals de la ciutadania, davant la intensificació de la\ncrisi, el percentatge desbocat de persones aturades i el percentatge creixent de\npersones que no tenen cap tipus de prestació. Opina que tot això justifica que hi\nhagi pressupostos, però que el problema és que el Grup del PP prefereix continuar\ngovernant des de fora, fent que continuïn vigents els pressupostos que estan\nprorrogats, que són els que van pactar amb el Govern municipal de CiU.\nAfirma que el seu grup votarà a favor d’aquesta proposició, però que està segur\nque el Grup d’ICV-EUiA ja sabia que el vot del Govern i del PP serien contraris, ja\nque han arribat a un acord que no es limita a les inversions, sinó que va molt més\nenllà i que suplanta el pressupost. Pel que fa a això, opina que aquest«pressupost\nsuplantat» és còmode per a totes dues forces polítiques perquè es va adaptant, no\na les necessitats de la ciutat, sinó a les necessitats partidistes i mediàtiques.\nLa Sra. Recasens qualifica aquest debat de «surrealista», tenint en compte que\nels grups de l’oposició es van negar a negociar el pressupost en el moment en què\ncalia procedir a l’elaboració i l’aprovació del pressupost del 2013. Explica que és\nevident que a hores d’ara el Govern no pot ni vol tirar endavant la tramitació d’un\npressupost per al 2013per a la ciutat de Barcelona, ja que això ocasionaria unes\ngrans ineficiències al sistema, sobretot pel que fa a les inversions.\nRecorda que el 17 d’octubre del 2012 el Govern va presentar el pressupost amb\ntota la documentació oportuna i va iniciar un camí per dialogar amb els grups amb\ntotal transparència, però que això no va ser ni acceptat ni volgut. Assenyala que,\nposteriorment, es va produir un punt d’inflexió en un Consell Plenari en què es van\nobrir dues vies molt definides: o bé el Govern se sotmetia a una qüestió de\nconfiança, o bé s’iniciava una negociació per la via de la modificació de crèdit.\nExplica que finalment el Grup del PP va ser el grup amb el qual el Govern va trobar\nl’entesa oportuna per tirar endavant aquest segon mecanisme, cosa que ha\npermès desbloquejar la part més afectada per una pròrroga pressupostària.\nRecorda que en la primera modificació de crèdit es van aprovar 25 milions d’euros\nde despesa corrent que eren necessaris per tirar endavant des de les contractes de\nneteja fins a les transferències per impulsar la promoció econòmica de la ciutat.\nAfirma que això, sumat a un primer paquet d’inversions de 103 milions d’euros, a\n150 milions d’euros que van quedar prorrogats automàticament a partir del gener\nde 2013 i a un segon paquet d’inversions de 93 milions que ara s’està negociant,\nprodueix els mecanismes que la ciutat necessita per a un volum d’inversió que\naplega 350 milions d’euros, que és el que el pressupost de l’Ajuntament de\nBarcelona preveia al seu moment.\nManifesta que no acaben d’entendre el motiu pel qual el Grup d’ICV-EUiA\npresenta avui aquesta proposició, ni tampoc el suport que hi donen grups que van\nentrar en una negociació al seu moment. Opina que ara més aviat caldria parlar\ndels pressupostos per a l’any 2014, ja que d’aquí a pocs mesos el Govern tornarà a\nplantejar uns pressupostos que al seu parer reflectiran la potència inversora de\nl’Ajuntament de Barcelona i la solvència de la ciutat, i per als quals demanarà\nl’exercici de responsabilitat que cal per tirar endavant uns nous pressupostos.\nEl Sr. Mestre manifesta que el motiu pel qual presenten aquesta proposició és\nperquè hi ha un pressupost prorrogat i encara queden molts mesos per acabar\nl’any. Afirma que per això els resulta incomprensible que el Govern municipal\nrenunciï a l’aprovació del pressupost. A més, opina que això també és contradictori\namb el fet que l’alcalde Trias hagi anat manifestant repetidament fins fa poques\nsetmanes que estava disposat a aprovar el pressupost quan convingués. Opina que\nel Govern està fent un «pressupost a pedaços» amb el Grup del PP, tal com ha dit\nla Sra. Escarp, i que la ciutat no es pot permetre que l’Ajuntament no tingui\npressupost.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nExplica que el Consell de Ciutat va manifestar el 8 d’abril: «Estem en un\nmoment de gran crisi econòmica. La manca d’aprovació de pressupost municipal,\ntot i permetre la gestió ordinària, no dóna marge de maniobra per impulsar noves\npolítiques. La manca d’aprovació del pressupost municipal afecta la imatge que\nBarcelona projecta al món, ja que és un símptoma de feblesa i de falta de\nlideratge».Assenyala que, després d’escoltar la tinenta d’alcalde, sembla que al\nGovern ja li estigui bé tot el que el Consell de Ciutat creu que és negatiu.\nD’altra banda, diu al Sr. Mulleras que, si el pressupost es presentés a aprovació\ninicial en la sessió de la Comissió del proper mes, hi hauria un pressupost aprovat\nel mes de juny o, com a molt tard, el mes de juliol, cosa que al seu parer no és\ncap drama. Insisteix que, a més, hi ha les condicions polítiques per fer-ho, ja que\nels grups de CiU i del PP, entre algunes modificacions de crèdit i inversions,han\narribat a un acord d’entorn dels 300 milions d’euros. Opina que el problema és que\nles forces polítiques del PP i CiU volen evitar la fotografia d’un pacte de tan relleu\ncom és el pacte pressupostari de la ciutat de Barcelona per interès partidista, i no\npas per interès de la ciutat. Afirma que ja els va bé gestionar el pressupost\nprorrogat i fer-ho sense transparència, sense contrast democràtic i sense escoltar\nla ciutadania, amb una agenda per a Barcelona que van ensenyant de mica en\nmica segons el rendiment partidista que hi puguin treure.\nEl Sr. Portabella remarca que el seu grup estava disposat a negociar i que va\nfer-ho, però que el Govern va triar una altra opció que creu que no s’adiu al\nmoment nacional i social que es viu actualment.\nLa Sra. Escarp manifesta que hi ha dues coses que l’han sorprès molt del debat:\nque el Sr. Mulleras hagi dit que les inversions no tenen ideologia i que la tinenta\nd’alcalde hagi afirmat que el Govern «no pot ni vol» fer un pressupost.\nLa Sra. Recasens demana fer una última intervenció per fer una apreciació sobre\nl’acusació de falta de contrast democràtic.\nLa Sra. Escarp li respon que ha esgotat el temps, ja que en aquest punt de\nl’ordre del dia actua en nom del Grup de CiU i no pas del Govern.\nLa Sra. Recasens expressa el vot contrari de CIU, la Sra. Escarp expressa el vot\nfavorable del PSC, el Sr. Mulleras expressa el vot contrari del PP, el Sr. Mestre\nexpressa el vot favorable d’ICV-EUiA i el Sr. Portabella expressa el vot favorable\nd’UpB. Es rebutja.\nDel Grup Municipal UpB:\n22. La Comissió d'Economia, Empresa i Ocupació acorda elaborar un pla de\nrevisió d'allotjaments turístics de la ciutat, que abordi de forma especial els albergs\njuvenils, hostels i apartaments turístics.\nEl Sr. Portabella explica que a Barcelona hi ha una eclosió de nous establiments\nd’allotjament turístic de baix preu, sobretot en l’àmbit dels albergs, hostels i alguns\napartaments turístics, que estan desconfigurant l’oferta turística de qualitat de la\nciutat. A més, assenyala que més de la meitat d’aquests establiments no disposen\nde llicència i, per tant, realitzen una competència deslleial als establiments que\ncompleixen la normativa. D’altra banda, afirma que aquest tipus d’establiments\nocasionen nombroses molèsties a la ciutadania i, fins i tot, problemes de salut.\nManifesta que, si tots estan d’acord que el turisme és un dels grans recursos\neconòmics de la ciutat i tots volen que el turisme sigui de qualitat,han de ser\nconseqüents i combatre aquesta eclosió de nous establiments de baixa categoria\nque estan apareixent a la ciutat i que ni tan sols demanen llicència per dur a terme\nla seva activitat econòmica. Explica que reclamen que l’Ajuntament de Barcelona\ntingui una actuació molt més enèrgica i molta més capacitat per tancar les\nactivitats econòmiques que no tenen llicència, i que hi hagi un pla a la ciutat per\nrevisar els allotjaments turístics de la ciutat que són fraudulents.\nLa Sra. Jaurrieta expressa el vot a favor del seu grup a la proposició. Destaca la\nproliferació de nous establiments d’allotjament turístic de baix preu a la ciutat i les\nmolèsties que poden originar als veïns. Assenyala que, per exemple, el 2012\nBarcelona va duplicar el nombre d’habitatges d’ús turístic acreditats. Afirma que,\ntal com ha dit el Sr. Portabella, molts d’aquests establiments no disposen de la\n\n2445\n\n\f2446\n\nGASETA MUNICIPAL DE BARCELONA\n\nNÚM. 17\n\nllicència d’activitat i això crea una competència deslleial per als establiments que\ncompleixen la normativa i que paguen les contribucions corresponents.\nManifesta que, amb el seu vot, insten l’Ajuntament a prendre mesures en aquest\nàmbit en coordinació amb la Generalitat, ja que aquests nous formats turístics\nirregulars poden perjudicar l’encaix del turisme amb els veïns i amb el conjunt del\nsector turístic.\nEl Sr. Mulleras assenyala que la regulació d’una part dels establiments als quals\nfa referència la proposició correspon a altres administracions, com la Generalitat, o\nal Consell Comarcal pel que fa als albergs juvenils.\nAfirma que és veritat que hi ha massa establiments il·legals a la ciutat, però que\nel seu grup considera que per fer front a aquesta situació s’han de fer dues coses\nprincipalment:dur a terme més inspeccions i regular a través de plans d’usos la\nproliferació d’aquests allotjaments als barris més afectats de la ciutat. D’altra\nbanda, manifesta que consideren que aquest debat hauria de tenir en compte tots\nels establiments turístics per evitar la imatge que hi ha d’alguns allotjaments de\nBarcelona i per harmonitzar aquesta imatge amb l’acció turística a la ciutat,\npensant en el turisme com un tot.\nConclou que, per tot això, el seu grup votarà en contra de la proposició.\nLa Sra. Sanz explica que el seu grup votarà a favor de la proposició perquè\nevidencia una problemàtica que afecta directament la ciutat i que és produïda per\nla desregulació que s’ha impulsat darrerament, que ha fet augmentar la picaresca\nentorn d’apartaments i albergs.\nRecorda que el mes de gener el seu grup ja va preguntar al Govern municipal\nquè havia fet per identificar l’activitat irregular en el cas dels apartaments\nturístics,i va exigir-ne la regularització per garantir l’existència d’una oferta de\nqualitat responsable. Explica que el Govern els va dir que havia format part d’un\ngrup de treball amb la Guàrdia Urbana per coordinar les accions d’inspecció\ncentrades en els habitatges d’ús turístic, albergs i hostels. Pel que fa a això,\npregunta quines són les accions que s’han impulsat a partir de la coordinació\nd’aquesta taula, i quin ha estat el resultat del pla d’inspecció específic per als 56\nalbergs turístics presumptament irregulars que va denunciar l’operador ACATUR.\nManifesta que reconeixen que es tracta d’un tema complex, però que creuen que\nés necessari incrementar els recursos municipals destinats a combatre aquest\nfenomen. Subratlla que aquesta activitat il·legal en el sector no només té una\nincidència negativa en tota l’activitat econòmica, sinó també en la convivència\nveïnal als barris i als carrers de la ciutat. A més, opina que això demostra que els\nmodels de desregulació que alguns grups defensen al final comporten problemes\nque afecten directament la ciutadania.\nLa Sra. Recasens assenyala que cal diferenciar el baix preu de la baixa qualitat,\nja que no sempre van units, i que la casuística és molt variada i més complexa del\nque es debat. A més, remarca que aquests establiments pertanyen a règims i\ndependències competencials diferents. Afirma que els apartaments turístics tenen\nuna regulació específica mitjançant la llei Òmnibus, mentre que els albergs de\njoventut són regulats pel Consell Comarcal.\nManifesta que el Govern municipal també ha detectat la manca de llicències de\nquè s’ha parlat i està intentant posar tots els mecanismes que té al seu abast per\ncombatre aquesta situació. Explica que, tal com ha assenyala la Sra. Sanz, es va\nconstituir un grup de treball conjuntament amb la Generalitat de Catalunya el\npassat mes de març, on per part de l’Ajuntament hi assisteix la Gerència Adjunta\nd’Urbanisme, la Direcció de Llicències i Inspecció, la Direcció de Turisme i\nEsdeveniments de l’àrea d’Economia, Empresa i Ocupació, la Direcció de Serveis\nJurídics i les gerències de Ciutat Vella i de l’Eixample, i per part de la Generalitat,\nla Sotsdirecció General d’Ordenació Turística, tot i que volen que s’hi incorpori la\nDirecció General de Joventut i el Consell Comarcal del Barcelonès. A més,\nassenyala que estan coordinats amb el sector, amb una relació bilateral fluida amb\nAPARTUR, ACATUR i el Gremi d’Hotels, i que la Taula de Policia Administrativa\ntambé ha tractat específicament aquest tema.\nExplica que han sincronitzat els procediments d’alta, de manera que es dóna\nautomàticament l’alta en el Registre de Turisme de Catalunya a partir de\nl’acceptació de la comunicació d’alta d’un habitatge d’ús turístic a l’Ajuntament.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nAixí mateix, afirma que el procediment per habilitar habitatges d’ús turístic ha\npassat de l’atorgament de llicència al règim de comunicació, d’acord amb la llei\nÒmnibus que va adoptar la Generalitat, que és qui té el règim competencial en\naquests moments. A més, assenyala que estan coordinats amb la Generalitat, que\nés qui té la competència en temes d’identificació d’oferta no regulada, per seguir\nels canals de comercialització en línia. Destaca que a partir d’aquí s’ha endegat un\nprocés de regularització que ha portat a atorgar llicències a un gran nombre\nd’habitatges d’ús turístic, de manera que s’ha passat dels 2.683 que hi havia abans\nque s’iniciés aquest procés als 4.730 que hi ha habilitats actualment. Afirma que\naquest ritme de regularització continua i que, de fet, els tres primers mesos s’han\nproduït 539 altes més. Explica que, de moment, aquest ritme de regularitzacions\nels permet no activar del tot els mecanismes d’inspecció.\nPel que fa als albergs de joventut, afirma que han obert expedient als 54 casos\nque va denunciar el sector i que han procedit al tancament d’un d’aquests albergs.\nExplica que en aquests moments estan treballant amb les direccions generals de\nTurisme i del Consell Comarcal per unificar les llistes en casos de seguiment\nd’establiments que no disposin de llicència, per establir un protocol comú\nd’inspecció i per incrementar l’actuació quant a expedients de manera paral·lela\ndes de l’Ajuntament i la Generalitat.\nManifesta que el seu grup no pot donar suport a la proposta tal com està\nredactada, atès que la casuística és molt variada, les competències en aquest\nàmbit estan repartides entre diferents administracions i l’actuació per regular\nprové de l’àmbit dels plans d’urbanisme.\nEl Sr. Portabella opina que la «mútua contaminació neoliberal» de l’àrea\neconòmica de la ciutat i del Grup del PP fa que se sigui tolerant amb aquells que\nobren allotjaments no reglats, promouen l’intrusisme i faciliten el frau. D’altra\nbanda, afirma que, si bé és cert que les problemàtiques són diferents, l’Ajuntament\nté competències en totes elles. Manifesta que, com a vicepresident del Consell\nComarcal del Barcelonès, pot dir que la competència per atorgar llicències és de\nl’Ajuntament. Assenyala que una altra cosa és que després no es compleixin els\nrequisits, que és un aspecte que sí que és competència del Consell Comarcal.\nFinalment, afirma que està segur que en un parell de mesos el Grup del PP\nanunciarà una proposició similar a aquesta i el Govern l’acceptarà, ja que estarà\nvinculada a alguna cosa.\nEl Sr. Mulleras reitera que el seu grup considera que l’Ajuntament no és\nl’Administració adient per regular aquest tipus d’establiments, i que l’eina\nadequada per fer front al problema dels establiments il·legals no és la que es\nproposa, sinó regular-ne els usos i incrementar les inspeccions.\nLa Sra. Recasens expressa el vot contrari de CIU, la Sra. Jaurrieta expressa el\nvot favorable del PSC, el Sr. Mulleras expressa el vot contrari del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. Es rebutja.\nb) Proposicions amb contingut de Declaració institucional\nc) Precs\nDel Grup Municipal PSC:\n23. Que el Govern municipal sol·liciti al Departament d'estadística de\nl'Ajuntament de Barcelona que estudiï/estimi i publiqui al seu web l'atur registrat\nper durada de l'atur (incloent també els aturats registrats amb més de 24 mesos)\na nivell territorial per districtes i barris.\nEl Sr. Trullén assenyala que serà breu perquè en el debat sobre l’informe\neconòmic de conjuntura ja s’ha referit a la necessitat de disposar d’informació\nsobre l’atur registrat en l’àmbit territorial de districte i de barri, incloent-li les\npersones que fa més de 24 mesos que estan a l’atur.\nLa Sra. Recasens manifesta que el Govern accepta el prec. Explica que la font\nd’informació sobre l’atur és el Departament d’Empresa i Ocupació de la Generalitat\nde Catalunya, que els ofereix les dades per codis postals, sexe, edat i nacionalitat.\n\n2447\n\n\f2448\n\nGASETA MUNICIPAL DE BARCELONA\n\nNÚM. 17\n\nAssenyala que, a partir d’aquí, al Departament d’Estadística fa una estimació per\ndistrictes i per barris, que és com ho publiquen al web d’estadística de l’atur.\nRemarca que, per tant, el que publiquen és una estimació, atès que les dades es\nreben per codis postals.\nExplica que l’Ajuntament ha demanat al Departament d’Empresa i Ocupació que\nels doni les dades de l’atur segons la durada, que les té classificades en funció de\nles franges següents: fins a 6 mesos, de 6 a 12 mesos i de més de 12 mesos.\nAfirma que, a partir d’aquí, les extrapolaran per districtes i barris i les publicaran\nd’aquesta manera. Assenyala que, tanmateix, no podran tenir el detall de les\npersones que fa més de 24 mesos que estan a l’atur perquè la Generalitat no\ndisposa d’aquesta classificació. Afirma que l’Ajuntament sí que té detectat aquest\ncol·lectiu, però que no poden tenir aquesta informació estadísticament ni per\nbarris.\nEs dóna per tractat.\nDel Grup Municipal PP:\n24. Instar al Govern municipal a reclamar a la Generalitat la transferència\npendent de la liquidació de l'impost turístic corresponent al 2012, així com a\nredactar urgentment el Reglament que ha de regular aquest impost.\nLa Sra. Escarp recorda que s’ajuntaran els punts 24, 25 i 26, que fan referència\na l’impost turístic.\nEl Sr. Mulleras explica que, en el darrer Consell Executiu de Turisme de\nBarcelona del passat 4 d’abril, el Govern municipal va posar de manifest que\nl’Ajuntament encara no havia cobrat l’impost turístic corresponent al període de\nnovembre-desembre de 2012. Recorda que, en la Comissió d’Economia del darrer\n6 de març i en resposta a una pregunta del seu grup, la tinenta d’alcalde va dir\nque l’import corresponent al 2012 era de 770.000 euros i que es cobraria abans\ndel 31 de març. Afirma que, tanmateix, encara no s’ha cobrat, i que durant el 2013\nl’Ajuntament de Barcelona hauria de rebre uns 5 milions d’euros per aquest\nconcepte.\nExplica que, en la reunió de Turisme de Barcelona a la qual s’ha referit, el\nGovern municipal també va afirmar que no es liquidarà l’impost fins que la\nGeneralitat no tingui fet el reglament que ha de regular-lo. Manifesta que demanen\nque l’alcalde exigeixi de manera immediata, no només els imports corresponents al\n2012, sinó també els que corresponguin al primer trimestre del 2013.\nLa Sra. Escarp pregunta als grups d’ICV-EUiA i d’UpB si donen per reproduïts els\nprecs.\nEl Sr. Portabella precisa que el seu grup ja sap que l’Ajuntament no cobra\nl’impost, però que ha volgut abordar el motiu pel qual succeeix això. Explica que hi\nha dos reglaments que regulen la taxa: el que regula com cobra la Generalitat, que\nestà aprovat, i el que regula com es distribueixen aquests diners, que és el que no\nestà aprovat. Afirma que, per poder aprovar aquest reglament,s’ha de constituir la\nComissió Gestora del Fons per al Foment del Turisme, que és el que demana el seu\ngrup en el prec que ha presentat.\nLa Sra. Recasens explica que properament el Consell Tècnic de Govern aprovarà\naquest reglament al qual s’ha referit el Sr. Portabella, que és el pas previ necessari\nperquè l’aprovi el Consell Executiu de Govern. Destaca que aquest reglament és el\nque ha de donar compliment a les demandes que expressen avui els grups\nmunicipals, ja que regularà l’articulació de la transferència de crèdit als\najuntaments dos mesos després de cadascuna de les liquidacions i la creació de la\nComissió Gestora del Fons per al Foment del Turisme. Afirma que, per tant, fins\nque no es publiqui en el DOGC aquest reglament, no es faran les transferències\noportunes.\nEl Sr. Mulleras recorda que el sector va acceptar recaptar aquest impost, fet que\nli suposava incrementar els preus o reduir el marge de benefici. Assenyala que la\nGeneralitat es va comprometre a liquidar aquest impost trimestralment, i que ara\nel sector es troba que ha recaptat l’impost però no rep els imports. Reitera que en\nla darrera sessió de la Comissió d’Economia la tinenta d’alcalde va dir que es\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ncobrarien els 770.000 euros del 2012abans del 31 de març, i demana que l’alcalde\nexigeixi de manera immediata que es cobrin aquests diners. Opina que és\ninadmissible que no se sàpiga quan es cobrarà aquest impost perquè depèn d’un\nreglament que ha de fer la mateixa Generalitat. Afirma que l’Ajuntament no pot\ntornar a claudicar davant la Generalitat, i reclama un compromís respecte a les\ndates d’elaboració d’aquest reglament i el cobrament de l’import corresponent a\nl’impost.\nLa Sra. Sanz assenyala que, si es fa una cronologia de l’impost turístic, es veu\nque ja neix sense incorporar la compensació de l’ús que el turisme fa de la ciutat,\nque era un dels grans motius pels quals es plantejava. A més, remarca que no es\nfa en l’àmbit municipal i que no es reconeix la capitalitat de la ciutat en el\nrepartiment del percentatge que li pertocaria de tota la recaptació. En aquest\nsentit, recorda que només s’aconsegueix un 34%, quan a l’Ajuntament es va\naprovar una proposició presentada pel seu grup en què s’exigia un 75%, que va\nrebre el suport del Govern. Destaca que, a més, ara la Generalitat no aprova el\nreglament que permetrà fer efectiu aquest pagament. Pel que fa a això, opina que\nla Generalitat no aprovarà aquest reglament, perquè mentre no ho faci no ha\nd’efectuar cap transferència a cap Ajuntament i pot destinar aquests diners a altres\ncoses.\nOpina que la ciutat de Barcelona i el seu Govern han fet el ridícul davant la\nGeneralitat, perquè mentre ha passat tot això l’alcalde de la ciutat no ha dit\nabsolutament res. Afirma que això significa el menysteniment del Govern de la\nciutat a aquest import i una prova més que l’alcalde és incapaç de defensar amb\nexigència la capitalitat de la ciutat i les obligacions que la Generalitat té amb\nBarcelona. Manifesta que, per tant, el primer que demana el prec del seu grup és\nque el Govern municipal i l’alcalde reclamin aquest import que és de la ciutat.\nLa Sra. Recasens assenyala que aquesta qüestió no afecta només l’Ajuntament\nde Barcelona, sinó tot el municipalisme del país, ja que respon a un acord al qual\nes va arribar entre el sector turístic, la Generalitat de Catalunya i els municipis. A\nmés, recorda que aquest impost es va crear amb unes finalitats molt concretes i\nque estan especificades en la llei.\nDiu a la Sra. Sanz que el seu grup va estar molts anys al Govern de la ciutat i va\nser incapaç de crear una taxa turística, i que, per tant, no té autoritat per donar\nlliçons sobre el tipus d’impost que s’ha creat. Pel que fa a la proposició que es va\naprovar al seu moment, afirma que parlava d’arribar fins al 75% i no pas al 75%, i\nque el grup de Govern va creure oportú donar-hi suport com a arma de negociació\namb la Generalitat de Catalunya per treballar per l’especificitat i la capitalitat de\nBarcelona.\nExplica que el Govern municipal i l’alcalde exerciran la pressió que calgui, i que\ncreu que la Generalitat de Catalunya no trigarà a aprovar aquest reglament per la\npressió que fa el mateix sector turístic. A més, afirma que el Govern utilitzarà tots\nels mecanismes bilaterals que té a la seva disposició i les comissions mixtes per fer\nel seguiment del cobrament d’aquest impost. Conclou que aquesta qüestió pertoca\na una altra Administració, però que el Govern de la ciutat traslladarà la màxima\npressió perquè es produeixi aquesta transferència.\nEs dóna per tractat.\nDel Grup Municipal ICV-EUiA:\n25. Que el Govern municipal reclami al Govern de la Generalitat la liquidació de\nl'import que correspon a la ciutat de Barcelona de la taxa turística, corresponent\nals períodes de novembre i desembre de 2012 i el primer trimestre de 2013.\nEs dóna per tractat.\nDel Grup Municipal UpB:\n26. Que el Govern municipal insti al Govern de la Generalitat de Catalunya a\naprovar la normativa per a la constitució de la \"Comissió Gestora del Fons per al\nfoment del turisme\", i fer possible així el cobrament del que correspon a les\nadministracions locals de l'Impost sobre les estades en establiments turístics.\n\n2449\n\n\f2450\n\nGASETA MUNICIPAL DE BARCELONA\n\nNÚM. 17\n\nEs dóna per tractat.\nd) Preguntes\nDel Grup Municipal PSC:\n27. Quina part dels majors ingressos previstos per la Participació en tributs de\nl'Estat (PTE) que ha comunicat el Ministeri d'Hisenda a l'Ajuntament de Barcelona\nes poden considerar estructurals?\nLa Sra. Escarp formula la pregunta.\nLa Sra. Recasens assenyala que aquesta és una qüestió complexa que només es\npot respondre des de la subjectivitat, atès que ni tan sols està clar què es pot\nentendre per part estructural de les participacions de les transferències de l’Estat.\nExplica que, si consideren la part estructural aquella que consolida en el futur i\nque, per tant, se sustenta sobre canvis normatius, IRPF, IVA i impostos\nespecials,es pot parlar d’algunes xifres. Manifesta que, de tota manera, vol deixar\nclar que el tema de la participació en els ingressos de l’Estat (PIE) requereix un\ndebat serè i amb dades a la mà, perquè l’Ajuntament ja ha viscut el que és una\nPIE notificada en un moment determinat i liquidada dos anys després. Assenyala\nque això ha produït dèficits importants en la institució, ja que s’ha hagut de\nretornar una PIE negativa que ha estat retallada a l’hora de ser imputada.\nAfirma que, en principi, la previsió d’ingrés de la PIE per al 2013 és de 1.037\nmilions d’euros. Explica que tenien un pressupost inicial prorrogat de 838 milions i\nque, si trauen la part que ha d’anar a l’àrea metropolitana de Barcelona, hi ha\nuns180 milions d’euros de diferencial. Manifesta que, del total dels 1.037 milions\nd’euros, podria fer-se una estimació total de la PIE estructural del voltant de 900\nmilions d’euros.\nLa Sra. Escarp assenyala que, quan el Govern ha incorporat en l’acord amb el\nGrup del PP unes majors despeses corrents per valor de 25 milions, aquestes\nanaven acompanyades d’un informe de l’interventor que deia: «Els increments de\nrecaptació basats en modificacions legislatives que impliquin una major pressió\nfiscal es poden tenir en compte com els hauria tingut en compte un nou pressupost\ni, per tant, es poden fer servir els majors ingressos derivats de la participació en\nels ingressos de l’Estat». Pel que fa a això, pregunta que, si es resten aquests 25\nmilions dels184 milions d’increment de recursos que ha esmentat la tinenta\nd’alcalde, quina part dels 159 milions resultants es pot considerar estructural.\nLa Sra. Recasens respon que, si només es refereixen al que es podria considerar\nestructural d’aquests 184 milions d’euros, podrien estar parlant d’una xifra entorn\ndels 120 milions d’euros. Afirma que, per tant, es poden estimar com a\nestructurals uns 60 milions d’euros, dels quals n’hi ha 25 que sustentarien el\nprimer expedient de modificació de crèdit, tal com ha assenyalat la Sra. Escarp.\nEs dóna per tractada.\nDel Grup Municipal PP:\n28. Quines mesures s'han dut a terme durant 2012 i quines estan previstes\ndurant 2013, en suport dels comerços i comerciants afectats per les obres de la\nlínia L9 del metro (plaça de Sanllehy, Mandri, Maragall, etc.), així com l'import de\nles mateixes?\nEl Sr. Mulleras explica que darrerament hi ha hagut moltes queixes de\ncomerciants i veïns de diverses zones de la ciutat afectades per la L9, com ara la\nplaça Sanllehy, que fa vuit anys que està en obres i on els veïns protesten\nsetmanalment. Recorda que el desembre del 2011 tant l’Ajuntament com la\nGeneralitat es van comprometre a arranjar els sis pous d’obres de l’L9, però que\nnomés s’han restituït els pous de Maragall i Putxet, mentre que encara queden\noberts els de Sanllehy, Lesseps, Sarrià i Mandri, que continuen generant molèsties\ni inseguretats a veïns i comerciants. Remarca que, en la sessió d’abril del 2012de\nla Comissió, es va aprovar una proposta del seu grup per establir un nou sistema\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nd’avantatges fiscals que incrementés les accions en matèria de promoció per als\ncomerciants afectats per obres de llarga durada. Així mateix, assenyala que també\nhi ha una mesura de govern de juliol del 2012 que parla d’aquestes mesures.\nEl Sr. Blasi manifesta que la primera intervenció de suport als veïns i als\ncomerços és la negociació amb la Generalitat per mirar de solucionar aquests pous\nd’obra. Explica que un bon exemple d’això és la tasca que s’ha realitzat en l’àmbit\nde les parades d’estació de Ferrocarrils a l’entorn del Mercat de Sant Gervasi.\nD’altra banda, afirma que no han donat tantes ajudes com haurien desitjat, ja que\nvan presentar una mesura de govern amb un import de 190.000 euros i només\nhan arribat a donar prop de 160.000 euros. Explica que això es deu en part al fet\nque no han aconseguit que les associacions de comerciants estiguin prou\norganitzades per plantejar iniciatives de col·laboració conjuntament amb\nl’Administració dels districtes. Manifesta que, de tota manera, continuaran\ntreballant perquè els comerciants sol·licitin aquestes ajudes.\nD’altra banda, afirma que el servei de recollida d’escombraries no es cobra quan\naquest servei no es presta, i recorda que ja van dir que no volien fer ajudes ni\ningressos directes, sinó posar instruments per generar fluxos de persones que\npuguin dinamitzar aquests entorns durant les obres i amb posterioritat. Finalment,\nassenyala que farà arribar dades més concretes a tots els grups.\nEs dóna per tractada.\nDel Grup Municipal ICV-EUiA:\n29. Quines actuacions té previstes el Govern municipal per corregir: - la\nvaloració negativa que fa la ciutadania sobre les vies d'accés a la informació\nd'oportunitats laborals i formatives? - la valoració negativa que fa la ciutadania\nsobre les polítiques de suport a l'ocupació i de suport per trobar feina? A l'enquesta\nde qualitat de la ciutat 2012.\nLa Sra. Escarp constata que es dóna per substanciada la pregunta.\nLa Sra. Recasens manifesta que creuen que una possible causa de la valoració\nnegativa sobre les vies d’accés a la informació d’oportunitats laborals i formatives\nés la reducció generalitzada de les partides pressupostàries dedicades al suport a\nl’ocupació, tant de l’Administració de l’Estat com de la Generalitat de Catalunya.\nAssenyala que, tanmateix, la realitat és diferent, ja que el 2008 es van atendre\n12.000 persones i el 2012 se n’han atès 20.000. Afirma que, per tant, aquestes\ndades són contràries a la percepció que no es coneix el servei, ja que més\npersones l’han utilitzat. En aquest sentit, destaca la tasca comunicativa que es fa\ndes de l’Ajuntament: el web Barcelona Treball té activades les mesures dels\nserveis que es presten; s’han distribuït 18.000 fullets en 365 punts de la ciutat\n(OAC, centres cívics, serveis socials, biblioteques, punts d’informació juvenil, OTG,\netc.), i des de Promoció del Territori i Comerç s’organitzen de manera permanent\nreunions amb els districtes per tal d’actualitzar permanentment l’oferta.\nRespecte a la valoració negativa de la ciutadania sobre les polítiques de suport a\nl’ocupació i el suport per trobar feina, afirma que novament les dades de percepció\nque s’obtenen de l’enquesta no coincideixen amb la valoració real que fan els\nparticipants que utilitzen els serveis de Barcelona Activa. Explica que el servei de\nvaloració del sistema de qualitat que té aquesta empresa presenta mitjanes del\nvoltant de 8,7 sobre 10, a partir de 8.400 enquestes als participants dels tallers de\nrecerca de feina. Destaca que el 49% valoren com a bons els programes de\nprogrés professional, i el 39% els valora com a excel·lents.\nOpina que és evident que en el context econòmic actual, amb 115.000 aturats a\nla ciutat de Barcelona, és impossible obtenir una percepció positiva sobre aquestes\nqüestions.\nLa Sra. Sanz explica que el que al seu grup el va preocupar molt quan es van\npresentar els resultats d’aquesta enquesta de qualitat de la ciutat és que el Govern\nno fes cap èmfasi en aquestes dades, ja que posen de manifest que la ciutadania\nno troba útils aquests instruments. Afirma que, al seu parer, les dades diuen que\nla major part de la gent es veu abocada a l’autoocupació perquè no troba suport\nen altres mesures. Manifesta que creuen que, si l’únic missatge que es llançades\n\n2451\n\n\f2452\n\nGASETA MUNICIPAL DE BARCELONA\n\nNÚM. 17\n\nde l’Administració és que cal emprendre per deixar de ser una persona aturada,\naixò limita molt la llibertat d’elecció de la ciutadania i acaba fent que molts dels\nprojectes fracassin al cap d’uns mesos i aquestes persones continuïn en una\nsituació molt precària. Explica que pensen que és fonamental reforçar els serveis\nde suport a l’ocupació i que, per tant, els hauria agradat que la resposta del\nGovern municipal hagués estat que volen reforçar-los, ampliar-los i millorar-los.\nPregunta què pensa fer el Govern municipal per reconduir la percepció que posa de\nmanifest l’enquesta, i opina que això significa assumir que cal millorar molt\naquests serveis, ja que fa dos anys que s’estan fent una sèrie de reestructuracions\ni de propostes que els estan reduint al mínim i la gent cada cop els troba menys\nútils. Conclou demanant que es presentin mesures concretes que realment\natenguin les necessitats de la ciutadania.\nEs dóna per tractada.\nDel Grup Municipal UpB:\n30. L'estimació de la liquidació dels pressupostos per al 2013 de l'Ajuntament de\nBarcelona preveu superàvit?\nEl Sr. Portabella explica que, tal com ha dit en els primers dos punts de l’ordre\ndel dia, el seu grup creu que el superàvit de 60 milions que es preveu en\nl’estimació de la liquidació del pressupost del 2013 és una opció triada pel Govern\nque ha exclòs la possibilitat de fer una inversió que era necessària durant l’any\n2012. Opina que això té el cost social de l’oportunitat, ja que s’han deixat de fer\npolítiques que el seu grup considera que s’haurien d’haver dut a terme. Afirma que\ntenir un superàvit de 60 milions d’euros amb un atur com el que hi ha avui a la\nciutat és un gran error polític.\nLa Sra. Recasens manifesta que l’Ajuntament de Barcelona va tancar el 2012\namb un superàvit de 60 milions d’euros, tal com es diu al web. Recorda que,\ntanmateix, si es tenen en compte els dèficits acumulats els darrers tres exercicis,\nencara queden 63 milions de dèficits anteriors per finançar. Afirma que, per tant,\ncal eixugar el total del dèficit i no fixar-se en el dèficit o el superàvit anual.\nExplica que el tancament del 2013 preveu en aquests moments una capacitat de\nfinançament de 51 milions d’euros sobre un pressupost consolidat de 2.300 milions\nd’euros. Subratlla que aquestes xifres estan molt ajustades en funció del context\neconòmic i la complexitat de les normes que actualment regulen les polítiques\nfinanceres de les administracions, que obliguen a gestionar el pressupost de\nl’Ajuntament de Barcelona de manera molt responsable.\nRecorda que fins al 2015 no tindran la liquidació de la PIE real que els\ncorrespondrà el 2013, i que va haver-hi una acumulació de dèficits que va suposar\nun total de 800 milions d’euros pel fet de no tenir en compte la previsió de les PIE\nfinalment liquidades, tal com ha assenyalat abans. Pel que fa a això, remarca la\nmala situació en què es troben altres administracions públiques a causa dels\ndèficits acumulats, que suposen retallades sobre la ciutadania i els serveis. Explica\nque, quan abans ella ha dit que no es parlés de retallades a la ciutat de Barcelona,\nera precisament perquè l’Ajuntament està protegint i garantint de manera\ncontundent la prestació dels serveis a la ciutat de Barcelona en uns moments de\ndificultat econòmica.\nAfirma que el Govern fa una política financera sostenible, responsable i amb\nlògica plurianual, i demana que s’abandonin els debats incrementalistes. D’altra\nbanda, assenyala que caldrà veure quins ajustos s’hauran d’acabar fent pel que fa\nal superàvit a causa de la comptabilitat SEC. A més, observa que també s’anuncia\nque els superàvits tindran un tractament posterior d’inversió. En aquest sentit,\nconclou que caldrà veure com acaba tot el tractament del superàvit.\nEs dóna per tractada.\ne) Seguiment Proposicions / Declaracions de Grup\nDel Grup Municipal PSC:\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n31. Es requereix al Govern municipal que informi sobre les gestions realitzades i\nl'estat d'execució del prec presentat a la Comissió d'Economia de 16 de maig de\n2012: (M1115/3631) Que el Govern municipal estudiï la possibilitat de\ncomplementar els actuals processos de notificació dels procediments sancionadors\nque desenvolupa l’Ajuntament de Barcelona amb un sistema de comunicació\nelectrònica amb els ciutadans implicats.\nLa Sra. Escarp manifesta que el Govern lliurarà el punt 31 per escrit.\nEs dóna per tractada.\nDel Grup Municipal PP:\n32. Es requereix al Govern municipal que informi sobre les gestions realitzades i\nl'estat d'execució de la proposició següent, aprovada en la sessió del 16 de maig\nde 2012: (M1115/3650) Instar al Govern de la Generalitat de Catalunya a fer\npúblic i facilitar a la Comissió d’Economia, Empresa i Ocupació de l’Ajuntament de\nBarcelona, els ingressos recaptats i les inversions i despeses corrents realitzades\nper la Generalitat de Catalunya a la ciutat de Barcelona, desglossades per\ndistrictes, al llarg de cadascun dels anys des de 2007 fins 2012, en termes\npressupostats i liquidats, detallant per a cada projecte d’inversió o despesa, el seu\nconcepte, el cost i l’any d’adjudicació i execució, així com agrupant els ingressos\ntambé per concepte.\nEl Sr. Mulleras recorda que el mes de maig del 2012 es va aprovar aquesta\nproposició en la Comissió a instàncies del seu grup, i que el setembre del 2012, en\nel seguiment que van presentar, la Sra. Recasens els va informar que el Govern\nmunicipal encara no havia traslladat aquesta petició a la Generalitat de Catalunya.\nPregunta si, gairebé un any després que es va aprovar aquesta proposició, ja s’han\nfet les gestions necessàries perquè la Generalitat faciliti les dades que es\ndemanen.\nLa Sra. Recasens assenyala que tornarà a repetir l’argument que va fer servir en\nla sessió anterior de la Comissió. Explica que avui la Generalitat té una situació\nprou complicada, sense ni pressupost per al 2013, perquè el Govern municipal faci\naquesta petició. Opina que tots han de ser conscients de la situació actual, i, a\nmés, diu al Sr. Mulleras que pot canalitzar aquesta petició a través del seu grup\nparlamentari al Parlament de Catalunya.\nD’altra banda, recorda que el Govern va acceptar la proposta del Grup del PP de\nconstitució d’una ponència conjunta entre l’Ajuntament i la Generalitat per abordar\nles inversions, i que puntualment el Govern dóna compte del resultat d’aquestes\ncomissions, on es tracten, d’una banda, les inversions previstes en la Carta\nMunicipal i en els diferents consorcis d’Educació, Benestar, Família i Salut, i, de\nl’altra, la resta d’inversions.\nEl Sr. Mulleras manifesta que troba molt greu que, un any després de\nl’aprovació d’aquesta proposició, la Sra. Recasens encara no hagi fet aquesta\npetició a la Generalitat. Explica que és conscient que el conseller Mas-Colell està\nmolt ocupat, però que els estudis de les balances fiscals no els fa ell mateix, sinó\naltres organismes que ja han realitzat altres estudis de balances fiscals. Opina que\nel problema és que només es fan els estudis que interessen, però no pas els de la\nbalança fiscal de la Generalitat amb la ciutat de Barcelona. Afirma que no entenen\nel motiu pel qual la Generalitat es nega a publicar aquestes xifres, entre altres\ncoses perquè hi ha molts districtes de Barcelona que tenen més població que la\nmajoria de les províncies de Catalunya.\nFinalment, explica que, a part de saber que Barcelona està doblement\nperjudicada perquè no coneix la seva contribució fiscal a Catalunya i perquè la\nGeneralitat no paga el seu deute ni sembla que vulgui pagar-lo a curt termini, el\nseu grup parlamentari ja ha fet les gestions necessàries per presentar aquesta\npetició al Parlament de Catalunya.\n\n2453\n\n\f2454\n\nGASETA MUNICIPAL DE BARCELONA\n\nNÚM. 17\n\nLa Sra. Recasens opina que finalment el Sr. Mulleras ha canalitzat la petició per\nla via adequada.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n23.35 hores.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nComissió d’Economia, Empresa i Ocupació\nActa de la sessió extraordinària del dia 24 d’abril de 2013, aprovada el dia\n22 de maig de 2013\nA la sala President Lluís Companys de la casa de la ciutat, el 24 d’abril de 2013,\ns’hi reuneix la Comissió d’Economia, Empresa i Ocupació, sota la presidència de la\nIma. Sra. Assumpta Escarp i Gibert. Hi assisteixen les Imes. Sres. i els Ims. Srs.:\nSònia Recasens i Alsina, Raimond Blasi i Navarro, Gerard Ardanuy i Mata, Joan\nTrullén Thomàs, Xavier Mulleras Vinzia, Míriam Casanova Doménech, Joaquim\nMestre Garrido, Janet Sanz Cid, i Jordi Portabella Calvete, assistits per la Sra.\nMíriam Cabruja i Escobedo que, per delegació del secretari general de la\nCorporació, certifica.\nTambé hi són presents l’Im. Sr. Gabriel Colomé i García i el Sr. Antònio Muñoz i\nJuncosa.\nExcusen la seva absènciales Imes. Sres. i els Ims. Srs:Maite Fandos i Payà,Sara\nJaurrieta Guarner, Belén Pajares Ribas, Antoni Vives i Tomàs i Jordi W. Carnes i\nAyats.\nS’obre la sessió a les 17 hores\nPart decisòria/executiva\nProposta d’acord:\nÚnica. Aprovar inicialment l’expedient 3-066/2013 de modificacions de crèdit per\nun import de 93.254.273,86 euros, consistent en suplements de crèdit per import\nde 74.813.728,56 € i crèdits extraordinaris per import de 18.440.545,30 €, en el\npressupost de l’exercici 2012 prorrogat per a l’exercici 2013 de l’Ajuntament de\nBarcelona, finançats mitjançant majors ingressos a compte del Fons\nComplementari de Finançament 2013, d’acord amb el document annex (referència\n13041890), i exposar-lo al públic durant un termini de quinze dies per tal que es\npuguin formular les reclamacions que es considerin oportunes.\nLa Sra. Escarp anuncia que el Sr. Colomé substituirà la Sra. Jaurrieta en aquesta\ncomissió extraordinària. Tot seguit, explica que la presidència va fer una proposta\nde temps en què fixava 15 minuts per al Govern i 10 minuts per als grups polítics.\nLa Sra. Recasens assenyala que es tracta del darrer expedient que s’aprova per\ndesbloquejar les inversions a la ciutat, després de la situació de pròrroga\npressupostària a què es van veure abocats el mes de desembre. Es mostra\nconvençuda que el millor instrument de política econòmica, d’impuls econòmic i de\nprestació de serveis és el pressupost. Per aquest motiu, apel·la a la responsabilitat\nde tots els grups, ja que d’aquí a pocs mesos es trobaran novament en una fase de\ndiscussió pressupostària.\nA continuació, explica que el 17 d’octubre de 2012 el Govern va intentar tirar\nendavant un projecte de pressupost, amb un nou mecanisme de transparència que\npermetia a tots els grups municipals participar en la negociació pressupostària,\nperò afirma que va ser impossible arribar a un consens, per la qual cosa es va\nentrar en pròrroga pressupostària. Posteriorment, l’1 de febrer de 2013, el Grup\nMunicipal del PP va portar una proposició al Plenari en què es plantejaven dos\npossibles mecanismes: la via de la qüestió de confiança i la via de les\nmodificacions de crèdit. Explica que aquesta proposició, que va ser aprovada per\ntots els grups excepte el Grup Municipal d’UpB, va permetre desbloquejar la\nsituació amb les modificacions de crèdit, que és la via que finalment s’ha utilitzat.\nAfirma que es tracta d’una via legítima que, fruit d’un esforç considerable per part\ndels grups municipals i del Govern, permet que una ciutat com Barcelona pugui\ncontinuar amb el dinamisme i l’impuls que necessita. També considera que els\nciutadans ho necessiten i que la solvència econòmica de l’Ajuntament ho permet.\nTot seguit, afirma que hauria estat absolutament irresponsable no haver fet el\nmàxim possible per desbloquejar les inversions i una partida important de 25\n\n2455\n\n\f2456\n\nGASETA MUNICIPAL DE BARCELONA\n\nNÚM. 17\n\nmilions d’euros de despesa corrent, i diu que Barcelona ha de liderar nous\nprojectes i reinventar-se permanentment.\nA continuació, agraeix el diàleg, el consens i la responsabilitat del Grup\nMunicipal del PP per haver portat a bon terme unes negociacions tranquil·les,\nfermes i responsables. Exposa que el Govern, pel fet d’estar en minoria, ha de\ncercar el consens en tot allò que ha de tirar endavant, però diu que ho fa des del\nconvenciment que es necessita consens i diàleg per afrontar els reptes i per tirar\nendavant la ciutat.\nAfegeix que aquest segon acord continua donant resposta a un principi i a tres\nobjectius en política pressupostària dels quals es va dotar inicialment el Govern a\nl’inici del mandat. El principi és la transparència i els tres objectius són el rigor, la\nconfiança i el creixement econòmic; garantir el compliment de prioritats\nestratègiques, i garantir l’estabilitat, la sostenibilitat i la liquiditat financera.\nA més, assenyala que amb l’aprovació del segon expedient de modificació de\ncrèdit, després d’haver aprovat un conjunt d’inversions per valor de 150 milions\nd’euros de pròrroga, després del primer acord de 103 milions i els 93 milions d’ara,\ns’haurà tirat endavant amb 347 milions d’euros, més els 25 milions de despesa\ncorrent, que també es van garantir en l’anterior modificació de crèdit. Explica que\nels 93 milions d’aquest segon acord seran finançats amb majors ingressos\nprovinents dels avançaments de la participació dels ingressos de l’Estat (PIE).\nAtesa la situació de pròrroga pressupostària, exposa que l’increment de la PIE era\nde 185 milions i recorda que és una estimació i que, per tant, fins d’aquí a dos\nexercicis no es disposarà de la xifra definitiva de liquidació.\nPer acabar, enumera algunes de les inversions més significatives d’aquest segon\nacord: l’escola bressol Univers, la Biblioteca Mercè Rodoreda, la Biblioteca de\nMontbau, l’escola bressol del Guinardó, el Centre Cívic del Carmel, la masia Can\nFargas, el Centre Cívic Zona Nord, l’escola Arc de Sant Martí, els diferents\nprojectes relacionats amb l’atenció a les empreses, el mercat de la Sagrada\nFamília, l’ampliació del mercat de Sant Martí, la Diagonal, el Pla empenta, el Pla\nBUITS, la urbanització del carrer Magdalena, Sant Pere més Baix, la Barceloneta, el\nPla Cor i els reptes d’accessibilitat i enllumenat, la segona fase del passeig de Sant\nJoan, la rambla de Catalunya, la plaça Gal·la Placídia, els jardins Menéndez Pelayo,\nels Tres Turons, Can Baró, Mare de Déu de Montserrat, la plaça Eivissa, el Pla\nd’accessibilitat d’Horta, l’obertura de Selva de Mar entre Guipúscoa i Gran Via, el\npasseig de la Zona Franca, Balmes, el carrer Sant Gervasi, el complex de Can\nFarró, l’avinguda de l’Estatut de Catalunya, les cotxeres Borbó, els interiors de\nGuineueta, Trinitat Nova, el PERI de Torre Baró, el PERI Trinitat Madriguera,\nl’estructuració a Trinitat Vella, equipaments de la Guàrdia Urbana, tota l’àrea\nimportant en seguretat i en millores en la mobilitat del transport públic, diverses\nactuacions en els camps de futbol, l’equipament de joves i la plaça de la Sedeta,\nTres Turons, el centre esportiu municipal del Velòdrom, la piscina del Turó, les\npiscines de petanca de la plaça Verdum, millores al casal de gent gran de la Capa,\nel poliesportiu Energia o l’Illa Guinardó, i els equipaments de Can Batlló i Magòria.\nEl Sr. Colomé ironitza sobre el fet que, a parer seu, Barcelona té un nou govern\nde la ciutat, el Grup Municipal del PP, i un nou alcalde portaveu, el Sr. Fernández\nDíaz. Considera que les inversions pactades responen a criteris ideològics, i per\nexemplificar-ho esmenta els casos de la marina de luxe i les reformes del passeig\nde Gràcia, rambla Catalunya i General Mitre, alhora que afirma que s’han descartat\naltres inversions, com els ascensors de Ciutat Meridiana, amb un pressupost molt\ninferior. A continuació, demana on són els acords en matèria de recerca o en\nmatèria d’atur juvenil en els 348 milions d’inversions.\nTot seguit, fa referència a la modificació del Pla d’usos de Ciutat Vella, que al\nseu parer constata que s’ha renunciat al PAM aprovat, i afirma que el Grup\nMunicipal del PP va demanar que es trenqués el PAM per poder pactar amb el\nGovern. Considera que el procés que s’ha seguit és poc participatiu, no ha tingut\nen compte els ciutadans i no ha estat explicat per l’alcalde. Es reafirma en la seva\nidea que no es tracta d’inversions, sinó d’ideologia, i creu que l’aliança de govern\nentre els grups municipals del PP i de CiU representa l’entrada a l’Ajuntament de\nles idees neoliberals i neoconservadores.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPer acabar, considera que l’alcalde ha traït la confiança dels ciutadans, que són\nels que en principi hauria de representar, i torna a felicitar irònicament el Grup\nMunicipal del PP perquè, finalment, governa la ciutat de Barcelona.\nEl Sr. Mulleras manifesta que es troben davant d’un acte de responsabilitat\npolítica i ciutadana, d’un debat per aprovar, de forma inicial, les inversions per\nimport de 93,2 milions d’euros, que formaran part d’un bloc d’inversions total de\n197 milions d’euros, més 25 milions d’euros en polítiques socials i de promoció\neconòmica de la ciutat. Considera que el desbloqueig d’aquestes inversions\nsuposarà una injecció de liquiditat a petites i mitjanes empreses i autònoms de la\nciutat, la creació directa de 3.500 llocs de treball a Barcelona i la posada en marxa\nd’un acord social de 20 milions d’euros addicionals al pressupost del 2013, que\ninclourà més i millors equipaments i serveis socials, com per exemple el servei de\nberenar o sopar per a 1.000 nens de la ciutat, i més ajuts al servei d’atenció\ndomiciliària, a famílies i a la teleassistència. Assenyala que tot això s’ha pogut fer\nperquè hi ha hagut un acord polític entre el Grup Municipal del PP i el Govern, i\nagraeix la predisposició del Govern municipal per poder tirar endavant l’acord, així\ncom la resposta que s’ha donat a les demandes del PP, i molt especialment la\nimplicació personal de la Sra. Recasens i del seu equip.\nTot i admetre que no ha estat fàcil, afirma que han treballat per aconseguir un\nacord de ciutat, perquè en aquests temps de greu crisi econòmica i d’emergència\nsocial, cal deixar de banda els colors polítics i treballar pel que veritablement\nimporta, que és Barcelona i els barcelonins. Considera que és un moment de sentit\nde la responsabilitat i d’arribar a acords que puguin garantir un present i un futur\nmillors per a Barcelona.\nFinalment, recorda que la ciutat ja ha passat per altres moments en què tots els\ngrups s’han hagut de posar d’acord, com per exemple en l’organització dels Jocs\nOlímpics de 1992, que van ser un èxit col·lectiu. Reitera que en l’actual moment de\ncrisi econòmica, cal sumar esforços i deixar de banda les diferències polítiques per\naconseguir crear ocupació, sortir de la crisi i atendre aquells que més ho\nnecessiten. En definitiva, assenyala que l’objectiu de l’acord és fer una Barcelona\nmillor i més humana.\nEl Sr. Mestre considera paradoxal la satisfacció de la Sra. Recasens i del Govern\nde CiU per la presentació i l’aprovació inicial d’aquest segon paquet d’inversions,\natesa l’extrema feblesa del Grup Municipal de CiU, la manca de model i de rumb en\nel Govern de la ciutat i el nul lideratge de l’alcalde de Barcelona.\nA continuació, exposa les valoracions del seu grup i una primera conclusió\nrespecte a la inversió municipal per al 2013. La primera valoració és que les\nprioritats d’inversió que han decidit els grups municipals de CiU i del PP són\nequivocades. Afirma que amb l’anterior Govern les inversions responien a tres\nprioritats: la reactivació econòmica i la creació d’ocupació, la cohesió social i l’espai\npúblic. Continua dient que en aquest mandat la situació ha empitjorat i que els\nestralls de la crisi en el teixit social de Barcelona són molt més greus, i creu que\ncal abocar polítiques i recursos en les inversions que s’orienten a mantenir la\ncohesió social en els barris de la ciutat, és a dir, equipaments socials, sanitaris,\neducatius, culturals de proximitat, de joventut, habitatge públic i rehabilitació,\nentre altres coses. Considera, però, que en aquest segon paquet d’inversions per al\n2013, aquesta prioritat no hi és reflectida, i creu que el motiu és que les decisions\nresponen a la demanda del PP, a la seva visió de Barcelona i als seus interessos\npolítics, així com a la demanda dels sectors poderosos de Barcelona i del seu\nmodel de ciutat, i en aquest cas, al servei dels seus interessos econòmics. Al seu\nparer, el resultat de col·locar l’Ajuntament de Barcelona i les seves inversions a\ndemanda d’aquests sectors i del Grup Municipal del PP és que quan els poderosos\ndicten les inversions municipals i el Govern municipal s’hi doblega, la prioritat de la\ncohesió social en la inversió desapareix.\nLa segona valoració del Grup Municipal d’ICV-EUiA és que les inversions que es\npresenten són erràtiques perquè les formula i les presenta un govern erràtic, i es\npregunta on és la coherència entre el que es va aprovar al PAM i les inversions que\nara es presenten. Respecte al llistat d’inversions que ha llegit la Sra. Recasens,\nafirma que en algunes hi estan d’acord perquè són necessàries, però creu que en\nconjunt no són coherents, atès que el Govern municipal fa evident que no té un\n\n2457\n\n\f2458\n\nGASETA MUNICIPAL DE BARCELONA\n\nNÚM. 17\n\nmodel de ciutat, que no té prioritats i que no té fixats quins objectius vol assolir\nper a aquest mandat i per als propers anys per a Barcelona. De fet, creu que en\naquests dos anys de govern de CiU i de l’alcalde Trias, el que s’ha vist és que tot\nserveix, en funció de la conjuntura, i que tot s’adapta al que convingui en aquell\nmoment.\nCom a conclusió, afirma que qui governa i qui de veritat decideix a Barcelona és\nel PP, i diu que fins i tot són els regidors i regidores del Grup Municipal del PP els\nque expliquen les principals inversions acordades, mentre que el Govern continua\ndesaparegut. Per acabar, fa referència a la intervenció del Sr. Fernández Díaz en\nels mitjans per explicar el que acordaria la Comissió de Govern amb relació al Pla\nd’usos de Ciutat Vella, fet que considera del tot inèdit atès que es tracta del\npresident d’un grup de l’oposició.\nEl Sr. Portabella expressa la seva decepció per tot el que ha passat els darrers\ndies, ja que creu que és exactament el que la gent rebutja de la política. Està\nconvençut que si la política fos capaç de traslladar els seus valors constructius de\npreocupació per la ciutadania, de capacitat de treballar pel bé comú, estaria molt\nmés prestigiada. Tot seguit, fa referència al fet que membres de l’oposició hagin\nanunciat els acords que s’adoptarien en futures comissions, posteriorment\nratificats pels membres del Govern, i insisteix que situacions com aquestes fan que\nla ciutadania tingui una imatge desprestigiada de la política.\nA continuació, afirma que no votaran a favor de les inversions perquè no\nrespecten el PAM. Recorda que el PAM es va aprovar amb el vot favorable del seu\ngrup i l’abstenció del Grup Municipal del PSC, i recorda que el Grup Municipal del\nPP va dir des del començament que qualsevol acord amb ells passaria per tirar-lo\nenrere, tal com s’ha fet, ja que s’ha anunciat un mini PAM diferent al que s’havia\naprovat. A més, opina que el procés s’ha caracteritzat per la manca de\ntransparència, ja que en cap moment no s’han convocat ni les forces polítiques ni\nla ciutadania, sinó que tot s’ha fet públic a través dels mitjans de comunicació.\nPel que fa als diners de les dues partides d’inversió, considera que una part\ncorrespon a operacions de manteniment, amb les quals poden estar d’acord, però\ncreu que tota la resta estan clarament prioritzades pels interessos partidistes del\nGovern i del Grup Municipal del PP. Malgrat tot això, afirma que no hi votaran en\ncontra perquè no els volen regalar l’esforç ni de la ciutadania ni del seu grup, i\nafirma que algunes de les inversions, com l’escola bressol Univers o algunes\ninversions en mercats, s’han aprovat al Grup Municipal d’UpB, no al Grup del PP. A\nmés, manifesta que pensen perseguir-los i denunciar els endarreriments i els\nincompliments, i afirma que, al seu parer, de les set opcions que tenia el Govern\nper pactar les inversions, han triat la pitjor.\nPer acabar, manifesta que no sap veure quin és el relat de les inversions\naprovades. Insisteix que n’hi ha una part d’ideològiques i considera que no tenen\ncap coherència, atès que el Govern no té un model de ciutat.\nFinalment, reitera l’abstenció del seu grup.\nLa Sra. Recasens considera que els grups estan molt més preocupats per les\nformes que pel fons de la qüestió. Afirma que no ha vist greus distàncies en el\nfons, fet que és lògic quan s’està parlant d’un volum d’inversió de 347 milions\nd’euros. Assenyala també que el Govern no treballa de cara a la galeria, sinó de\ncara als ciutadans, i ho fa de manera responsable i rigorosa i estudiant què\nnecessita cadascun dels barris i dels territoris. A més, afirma que els altres grups\nentren en contradiccions, perquè alguns els acusen de manca de transparència i\nd’altres de radiar les negociacions.\nTot seguit, torna a explicar que el Govern va tirar endavant la via de la\nmodificació de crèdit, que tots els grups municipals, tret d’UpB, van estar a favor\nd’utilitzar. Diu que aquest procés té el seu marge de participació ciutadana, ja que\nles inversions se sotmeten a exposició pública. A més, assenyala que des del 17\nd’octubre el PIM està penjat a la web i hi tenen accés tots els ciutadans.\nContinua dient que el Govern no mostra feblesa ni manca de rumb, sinó que en\nel procés d’aprovació dels 347 milions s’ha entrat molt al detall perquè s’ha hagut\nd’anar actuació per actuació, tal com passa en qualsevol pressupost. A més, afirma\nque el Govern té clar el seu full de ruta, el seu marc estratègic i els principis als\nquals respon, i manté que ho poden explicar de moltes maneres.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nRespon al Sr. Colomé que l’acord d’inversions també inclou el suport a la Reial\nAcadèmia de Ciències, a l’Observatori Fabra, als centres de recerca, a les\nuniversitats i al Campus de l’Energia del Besòs, entre altres equipaments\neducatius. Quant a l’atur dels joves, comenta que estan destinant molts recursos a\nl’atenció a les empreses i a projectes per crear ocupació i fer créixer les empreses,\nque en definitiva són les que acaben generant ocupació.\nTot seguit, explica que en qualsevol pacte de pressupost les inversions\ncavalquen més enllà d’un exercici, i posa l’exemple de quan van arribar al govern.\nConsidera que passa en qualsevol acord d’inversions i, per tant, torna a apel·lar a\nla responsabilitat dels grups.\nTambé respon que hi ha hagut molta ideologia i molts prejudicis en un debat\nimportant on esperava que tots tinguessin un cert sentiment de pertinença i\nd’orgull que Barcelona pugui, des de la seva solvència, invertir 347 milions d’euros\nper impulsar i fer de motor econòmic.\nPel que fa als pactes, recorda que l’anterior govern també negociava, fet que\nconsidera del tot legítim, i afirma que són habituals quan un govern en minoria\nnecessita tirar endavant els pressupostos. A continuació, s’adreça al Sr. Portabella\nper dir-li que totes les inversions de l’acord miren pel bé comú.\nContinua apel·lant novament a la responsabilitat dels grups perquè d’aquí a\nquatre mesos tornaran a presentar un projecte de pressupost per a l’exercici 2014.\nTot seguit, agraeix al Sr. Portabella la disposició que ha mostrat sempre per\nnegociar i consensuar, així com el fet que avui s’hagi abstingut en la votació i el\ncontrol a què els sotmetrà des de l’oposició, ja que considera que és important i\nlegítim que així ho faci. Insisteix que tenen un repte important perquè es tracta de\ntirar endavant un volum d’inversió força important quan ja han transcorregut\nalguns mesos de l’exercici pressupostari.\nPer acabar, apel·la novament a la responsabilitat de tots i agraeix de nou al\nGrup Municipal del PP que hagi mostrat la predisposició per parlar i així poder\npresentar a la ciutadania un volum d’inversió de 347 milions d’euros perquè\nBarcelona pugui seguir fent de motor i tirar endavant els reptes que té plantejats.\nEl Sr. Colomé s’adreça a la Sra. Recasens i al Sr. Mulleras per preguntar-los per\nquè els convoquen d’aquí a quatre mesos per pactar un pressupost quan el\npressupost actual és prorrogat i pactat amb el Grup Municipal del PP. Per tant, creu\nque com que tenen un pacte de mandat, seria estrany que el PP no aprovés les\nordenances ni el pressupost.\nTot seguit, afirma que en el pressupost no hi ha els 25 milions de recerca que\nhavien acordat per ajudar les startups i els parcs científics.\nContinua manifestant que la percepció que tenen els ciutadans de Barcelona és\nque l’alcalde i el Govern de la ciutat estan subordinats a la Generalitat i al PP, i\ndemana cap a quin model de ciutat van.\nFinalment, s’adreça a la Sra. Recasens per dir-li que, gràcies a la responsabilitat\ndel Grup Municipal del PSC durant 32 anys de govern, la ciutat és solvent i el\nGovern actual disposa de 1.900 milions per invertir. Per tant, li demana que deixi\nd’apel·lar a la responsabilitat dels grups.\nEl Sr. Mulleras respon al Sr. Colomé que les diferències ideològiques que\nseparen els grups municipals del PP i CiU són les mateixes que fa uns mesos, quan\nno es van poder pactar els pressupostos, i considera que aquest és precisament el\nmèrit de l’acord, el fet d’haver deixat de banda les diferències ideològiques en\nalguns aspectes molt importants pel bé de la ciutat. Considera que això no\ndesprestigia la política, sinó tot el contrari, ja que els ciutadans esperen que es\ndeixin de banda els colors polítics per treballar per ells.\nDetecta impotència o neguit en algunes actituds d’alguns portaveus de grups\nmunicipals, així com unes expressions que no són les adequades, i demana\nrespecte. A més, assegura que el Grup Municipal del PP té, com a mínim, la\nmateixa legitimitat que els altres grups per pactar amb el Govern, tot i que sembla\nque a alguns els desagradi.\nPer acabar, quant a la inversió i la ideologia, afirma que la seva ideologia és la\nresponsabilitat amb els ciutadans, tal com demostren amb aquest acord\nd’inversions. Pel que fa a les prioritats, relaciona les principals inversions\n\n2459\n\n\f2460\n\nGASETA MUNICIPAL DE BARCELONA\n\nNÚM. 17\n\nacordades i diu que volia posar-les de manifest perquè es veiés què és el que\ns’aprova.\nEl Sr. Mestre considera que les prioritats d’inversió del Govern municipal\nacordades amb el Grup Municipal del PP són equivocades perquè no estan\norientades a garantir la cohesió social a la ciutat. Explica que el seu grup va\nadreçar a l’alcalde una proposta d’inversió per a aquest mandat de 1.669 milions\nd’euros, dels quals consideraven que durant el període 2013-2015 calia destinar\n300 milions a equipaments de caràcter social i de proximitat, mentre que per a\naquest 2013 xifraven que calia una inversió social de 120 milions d’euros. A\ncontinuació, assegura que les inversions globals del Govern municipal per al 2013\nqueden molt lluny d’aquesta xifra i explica que en aquest segon paquet\nd’inversions, de 93.300.000 euros, la inversió social és de 5.300.000 euros, és a\ndir, no arriba al 6% del total d’inversió. També posa l’exemple del total\nd’inversions de 2012 i 2013, en què no hi ha cap inversió programada ni executada\nen equipaments juvenils.\nDemana a la Sra. Racasens si la inversió social prevista és només aquest 6%\nquan hauria de ser la prioritat, i considera equivocades prioritats que hipotequen\nfutures decisions, com ara la reforma de la Diagonal, a la qual volen destinar 17,5\nmilions d’euros. Creu que el Govern no té un model de ciutat i per això no hi ha\ncoherència entre el PAM, el PIM i les inversions de 2013. Creu que el Govern pren\ndecisions erràtiques, i posa l’exemple d’algunes reformes programades, com la de\nrambla Catalunya, la Via Augusta o l’avinguda Tarradellas, que no estaven\nrecollides ni en el PAM ni en el PIM.\nFinalment, respon a la Sra. Recasens que prefereixen els governs que són fruit\nde pactes a les majories absolutes, però diu que abans hi havia pactes de govern\non es pactava un programa i es compartia un model de ciutat. Ara, però, considera\nque no hi ha acords, sinó un mercadeig entre els grups de CiU i el PP, i creu que, si\nvolen pactar, el lloc del Grup Municipal del PP hauria de ser al Govern i no a\nl’oposició.\nPer acabar, insisteix que el Grup Municipal de CiU i l’alcalde Trias han fet que qui\ndecideixi realment a l’Ajuntament de Barcelona sigui el PP.\nEl Sr. Portabella insisteix que el seu grup va votar a favor d’un PAM que ara\nincompleixen, i afirma que han fet un mini PAM que no ha passat pel Plenari ni per\ncap comissió. Respecte als acords de legislatures anteriors, respon a la Sra.\nRecasens que pactaven però no retransmetien els acords ni els presentaven de\nmanera separada del Govern. També comenta que el desembre de 2012 el Grup\nMunicipal del PP va anunciar que deixava de formar part del Govern de la Diputació\ni que faria una oposició ferotge, dura i sense concessions. En canvi, en comptes\nd’això, ironitza que quatre mesos més tard fan de portaveu del Govern de la ciutat.\nPer acabar, subratlla que totes les capitals són el motor econòmic del país, i\nafirma que Barcelona, a més de capital econòmica, és motor nacional i que en tots\nels moments decisius de la història del país, Catalunya i Barcelona han actuat amb\nlleialtat mútua i han avançat en la mateixa direcció, fet que ara, per primer cop, no\npassa.\nLa Sra. Recasens s’adreça al Sr. Portabella per dir-li que nacionalisme i benestar\nsocial són dues cares de la mateixa moneda. Creu que el Sr. Portabella confronta\ndos processos que estan fora d’aquest debat i no està d’acord amb la seva\nafirmació que totes les capitals són motor econòmic, tot i que Barcelona pot i ha de\nser-ho.\nRespon al Sr. Colomé que quan apel·lava a la responsabilitat dels grups ho feia\nperquè la solvència s’ha de mantenir per tal que reverteixi en progrés econòmic i\nsocial, i afirma que no entén l’un sense l’altre.\nContinua dient que la llista d’inversions és incontestable, i en relació amb la\nrecerca afirma que espera que molt aviat siguin nominats per l’ESA per la\nincubadora d’empreses aeroespacials al Campus de la Politècnica de Castelldefels.\nPel que fa al Grup Municipal d’ICV-EUiA, considera que els condueix cap a un\ndebat perillós, i recorda que l’anterior Govern, fruit d’una planificació d’inversions i\nde pressupost, va fer entrar en PEF l’Ajuntament. En relació amb això, afirma que\nel Govern no apel·larà al dèficit zero, no tornarà a entrar en un pla d’estabilitat\npressupostària i no tornarà a disparar l’endeutament. Tampoc no entén que es\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nparli de prioritats equivocades quan l’anterior Govern va voler iniciar un procés\nparticipatiu sobre la Diagonal. Respecte al fet que no consideri legítim l’acord amb\nel Grup Municipal del PP, recorda al Sr. Mestre que en l’anterior mandat també\narribava a acords amb ERC mentre era a l’oposició.\nPer acabar, torna a expressar la satisfacció del Govern per poder mostrar-se\ndavant de la ciutadania amb la solvència suficient per aprovar aquests 350 milions\nd’euros d’inversió, que donaran resposta a moltes necessitats. Insisteix que tot i\nque s’ha parlat d’inversions, també hi ha un pressupost prorrogat important, més\nels 25 milions de despesa corrent. Reitera la seva satisfacció i diu que la capital del\npaís continua fent de motor econòmic treballant amb els territoris, amb els grups\nmunicipals i, en aquest cas, amb el PP, que ha tingut la responsabilitat de negociar\ni consensuar un conjunt important d’inversions per a la ciutat.\nS’acomiada donant les gràcies a tothom i recordant que tindran ocasió de\ntornar-ne a parlar perquè el procés passarà per les fases d’aprovació inicial,\nd’exposició pública i d’aprovació definitiva.\nLa Sra. Recasens expressa el vot favorable de CIU, el Sr. Colomé expressa el\nvot contrari del PSC, el Sr. Mulleras expressa el vot favorable del PP, el Sr. Mestre\nexpressa el vot contrari d’ICV-EUiA i el Sr. Portabella expressa l’abstenció d’UpB.\nS'aprova.\n\nNo havent-hi altres assumptes per tractar, la Presidència aixeca la sessió a les\n18 hores i 15 minuts.\n\n2461\n\n\f2462\n\nGASETA MUNICIPAL DE BARCELONA\n\nNÚM. 17\n\nComissió d’Economia, Empresa i Ocupació\nActa de la sessió extraordinària del dia 8 de maig de 2013, aprovada el dia\n22 de maig de 2013\nA la sala President Lluís Companys de la casa de la ciutat, el 8 de maig de 2013,\ns’hi reuneix la Comissió d’Economia, Empresa i Ocupació, sota la presidència de la\nIma. Sra. Assumpta Escarp i Gibert. Hi assisteixen les Imes. Sres. i els Ims. Srs.:\nSònia Recasens i Alsina, Maite Fandos i Payà, Raimond Blasi i Navarro, Antoni\nVives i Tomàs, Gerard Ardanuy i Mata, Sara Jaurrieta Guarner, Jordi W. Carnes i\nAyats, Xavier Mulleras Vinzia, Míriam Casanova Doménech, Joaquim Mestre\nGarrido, Janet Sanz Cid, Jordi Portabella Calvete, assistits per la Sra. Míriam\nCabruja i Escobedo que, per delegació del secretari general de la Corporació,\ncertifica.\nTambé hi són presents l’Im. Sr. Jordi Martí i Grau i el Sr. Antònio Muñoz i\nJuncosa, Interventor General.\nExcusen la seva absència la Ima. Sra. Belén Pajares Ribas i l’Im. Sr. Joan Trullén\nThomàs.\nS’obre la sessió a les 17.30 hores.\nPart d’impuls i control\nProposició / Declaració de Grup:\nDels Grups municipals del PP i d’ICV-EUiA:\nÚnica. La Comissió d’Economia, Empresa i Ocupació acorda: 1. Denunciar que\nels acords adoptats en la sessió de 27 de novembre de 2012 de Comissió de\nSeguiment prevista al Conveni Marc de col·laboració entre l’Ajuntament de\nBarcelona i la Generalitat de Catalunya per a la promoció econòmica i consolidació\nde Barcelona i la seva àrea d’influència com una destinació de referència en\nturisme, incompleixen els pactes d’aquest conveni. 2. Instar al Govern municipal a\ndeixar sense efecte els acords de l’esmentada Comissió de Seguiment. 3. Instar al\nGovern municipal a convocar, amb la màxima urgència, una nova reunió de la\nComissió de Seguiment prevista al Conveni Marc per assolir uns nous acords amb\nla Generalitat de Catalunya, que donin compliment al Conveni, especialment en els\npactes 1r i 4t. 4. Instar a la Generalitat de Catalunya a presentar un catàleg de\npropostes i actuacions de competència o interès municipal per fer a Barcelona en\nl’àmbit del compliment dels pactes del Conveni Marc en un termini de 30 dies.\nLa Sra. Escarp anuncia que el Sr. Martí substituirà el Sr. Trullén en aquesta\ncomissió extraordinària. Tot seguit obre la sessió.\nEl Sr. Mulleras comença recordant que a la darrera Comissió d’Economia li van\nretreure que parlés de Spanair. Tanmateix, afirma que ho continuarà fent sempre\nque ho consideri necessari, perquè és una operació que ha costat 106 milions\nd’euros a l’Ajuntament i més de 200 milions d’euros públics als catalans i perquè\nencara queden moltes coses per saber d’aquest tema. A més, assenyala que\naquesta operació fallida, impulsada pel tripartit i apadrinada per CiU, té a veure\namb la devolució d’un préstec de 25 milions d’euros que l’Ajuntament va fer a la\nGeneralitat, una devolució que qualifica de fraudulenta.\nAfegeix que aquesta qüestió també es podria haver tractat a la Comissió de\nPresidència, perquè hi podrien estar presents les persones que van firmar el\nconveni i podrien respondre les persones vinculades a aquesta operació.\nA continuació, explica que el 30 de novembre del 2011 l’alcalde de Barcelona va\nsignar un conveni per prestar 25 milions d’euros a la Generalitat sense interessos i\nque el retorn del préstec es va fixar en 5 anualitats o en inversions de competència\no interès municipal. Denuncia, tanmateix, que un any després l’Ajuntament dóna\nper liquidat el deute basant-se en obres fetes abans del conveni o en inversions\nque són clarament competència de la Generalitat. A parer seu, això és un frau a\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nBarcelona, ja que s’han deixat de banda els interessos de la ciutat per defensar els\nde la Generalitat.\nDemana, doncs, que s’anul·li la resolució d’aquest conveni, perquè l’Ajuntament\nha de defensar els interessos dels barcelonins i no els de la Generalitat.\nA continuació, explica per què aquest conveni és un frau. En primer lloc, recorda\nque l’objecte del conveni signat era que la Generalitat destinés 25 milions d’euros\na activitats concretes de promoció de la ciutat, però especifica que en realitat es\nvan destinar a Spanair. En segon lloc, assenyala que es va establir que la\ndevolució del préstec es faria mitjançant cinc anualitats o amb inversions de\ncompetència o interès municipal, però que en canvi s’ha acceptat la devolució del\npréstec amb les obres de la línia 5 i la línia 9 del metro i amb la construcció de\nresidències (Via Favència, Mas Sauró i CAP Bordeta), que suposen una inversió\naproximada de 29 milions d’euros. Tanmateix, subratlla que aquestes obres ja\nestaven fetes quan es va signar el conveni. En concret, fa referència a les\nresidències de Via Favència i Mas Sauró, que estan finalitzades però no en\nfuncionament, i al CAP Bordeta-Magòria, que ja estava previst en el conveni 20032007. Pel que fa a les obres del metro, afirma que són competència de la\nGeneralitat.\nAssegura que si el Govern central no pagués els 1.000 milions d’euros de la PIE\nanual que dóna a l’Ajuntament per les obres de l’AVE, el Govern municipal posaria\nel crit al cel, però que en canvi ha signat la resolució del conveni amb la\nGeneralitat sense cap mena d’oposició.\nQualifica la resolució d’aquest conveni de nyap i afirma que s’ha resolt d’aquesta\nmanera a causa de la subordinació de l’Ajuntament a la Generalitat. Afegeix que\nfinançar la Generalitat tal com està fent l’Ajuntament pot posar en perill la\nsolvència financera de Barcelona.\nAssegura que l’Ajuntament ha claudicat, però adverteix que el Grup Municipal\ndel PP no cedirà ni deixarà de defensar els interessos de Barcelona. Per això,\nexigeix la devolució dels 25 milions d’euros, en diners o en inversions, i que\ns’anul·li la resolució d’aquest conveni, per lesivitat als interessos de Barcelona i\namb l’objectiu d’exigir a la Generalitat un catàleg d’inversions reals noves que\ndonin compliment a la devolució dels 25 milions d’euros.\nEl Sr. Mestre recorda que ni el Grup Municipal del PP ni el Grup Municipal d’ICVEUiA no va votar a favor ni el conveni amb la Generalitat ni la modificació de crèdit\nque l’acompanyava i que es tramitava en paral·lel. Subratlla que el Grup Municipal\nd’ICV-EUiA va votar-hi en contra des del convenciment que no es produiria un\nretorn del préstec de 25 milions. Per això han fet un seguiment de l’aplicació i\nconcreció dels pactes del conveni, un seguiment que ha desembocat en la\nconvocatòria d’aquesta Comissió.\nSeguidament expressa la voluntat de no parlar de l’objecte del conveni, sinó\nestrictament del compliment dels pactes que s’hi fixaven, a partir del coneixement\ndels acords que la Comissió de Seguiment va adoptar el dia 27 de novembre de\nl’any anterior, en què es va donar per liquidat el conveni. Opina que aquests\nacords són la prova que durant dos anys el Govern municipal ha actuat per\nsubordinació partidista a la Generalitat. Avança que probablement la Sra. Recasens\nparlarà de lleialtat institucional, però es mostra convençut que, si el president de la\nGeneralitat no fos Artur Mas ni fos el màxim dirigent de CiU, el Grup Municipal de\nCiU no hauria signat aquests acords per donar compliment a aquest conveni.\nAssegura que el Govern municipal renuncia a defensar la ciutat i els interessos\nde l’Ajuntament davant la Generalitat, tal com posa en evidència la liquidació\nd’aquest conveni. Recorda, a més, que en la primera reunió de la Comissió de\nSeguiment el Govern va renunciar a reclamar un retorn per transferència i que en\nla segona reunió de la Comissió de Seguiment el Govern va renunciar a\ncomprometre noves inversions de la Generalitat a Barcelona per al període 20132016.\nAfirma, doncs, que el Govern de CiU està descapitalitzant l’Ajuntament i posant\nen risc la seva fortalesa i solvència amb l’objectiu de finançar la Generalitat. En\naquest sentit, recorda que en el darrer Plenari la Sra. Recasens va reconèixer que\nel deute de la Generalitat amb l’Ajuntament ja és de 226 milions d’euros. Remarca\nque actualment l’Ajuntament no pot disposar d’aquests 226 milions, però subratlla\n\n2463\n\n\f2464\n\nGASETA MUNICIPAL DE BARCELONA\n\nNÚM. 17\n\nsobretot que els 25 milions objecte de debat no els té ni els tindrà, perquè el\ngovern municipal de CiU hi ha renunciat.\nA parer seu, els acords de la Comissió de Seguiment que donen per liquidat el\nconveni són la millor prova del que el Grup Municipal d’ICV-EUiA havia advertit\ndurant mesos. Tanmateix, expressa la seva estupefacció perquè mai no hauria\nimaginat que el Govern justificaria la liquidació d’aquest conveni d’una manera tan\nbarroera. Així doncs, denuncia que el Govern municipal ha incomplert els pactes\ndel conveni i qualifica l’acord per liquidar el conveni amb la Generalitat d’estafa\nabsolutament inacceptable. A més, retreu al Govern que hagi renunciat al retorn\ndinerari i a comprometre noves inversions de la Generalitat a Barcelona fins a l’any\n2016 i que, d’aquesta manera, hagi regalat 25 milions d’euros a la Generalitat, una\ninstitució que actualment és morosa amb l’Ajuntament.\nInsisteix que és totalment inacceptable que l’Ajuntament hagi acceptat el retorn\ndel préstec en compensació amb inversions que, d’una banda, són competència\nexclusiva de la Generalitat i que, de l’altra, estan executades o en curs d’execució.\nA continuació, enumera quines són aquestes inversions. En primer lloc, esmenta\nles urbanitzacions exteriors de la línia 5, que van costar poc més de 4 milions\nd’euros i que especifica que ja estaven executades. En segon lloc, fa referència a la\nresidència de Via Favència, una obra civil que havia estat lliurada abans que Xavier\nTrias fos investit alcalde i que va costar pràcticament 9 milions d’euros. En tercer\nlloc, parla del CAP Bordeta-Magòria, una obra de més de 4 milions d’euros que\ns’està executant des del 30 de juny del 2012 i que s’ha anunciat com una inversió\nde la Generalitat que a la pràctica acabarà pagant l’Ajuntament de Barcelona.\nTot seguit, torna a insistir que s’està compensant un préstec amb pressupostos\nliquidats o en execució de la Generalitat, cosa que, a parer seu, és una estafa. En\naquest sentit, retreu al Govern municipal que tingués pressa per liquidar aquest\nconveni i que, en comptes de fer allò que convenia a la ciutat de Barcelona, actués\nde manera subordinada al Govern de la Generalitat i no tingués ni la fortalesa ni\nl’atreviment d’exigir allò que correspon a la ciutat.\nManifesta que s’hauria d’haver aprofitat el conveni per concretar noves\ninversions, perquè hi ha inversions necessàries i urgents a la ciutat, com l’arribada\ndel metro al barri de la Marina, la construcció de l’Institut Fluvià o la construcció de\nl’equipament de gent gran de les Casernes de Sant Andreu. Assenyala, però, que\nel que interessava al Govern municipal era resoldre el conveni i donar per liquidat\nel deute de 25 milions de la Generalitat amb l’Ajuntament.\nReitera que l’Ajuntament ha regalat 25 milions a la Generalitat, raó per la qual\nel Grup Municipal d’ICV-EUiA ha presentat aqueta proposició conjuntament amb el\nGrup Municipal del PP: perquè s’ha incomplert el conveni, perquè aquest\nincompliment perjudica la ciutat i l’Ajuntament i perquè volen que es compleixin\nels pactes del conveni.\nPer acabar, demana a la resta de grups que votin a favor de la proposició, per\ndeixar constància que aquest acord és perjudicial per a l’Ajuntament i que el\nGovern municipal ha pres una decisió lesiva per a la ciutat i contrària a l’interès\nmunicipal.\nEl Sr. Martí, primer de tot, agraeix als dos grups municipals que hagin demanat\nla convocatòria d’aquesta comissió extraordinària, ja que amb la seva proposició\nposen en relleu una denúncia del Grup Municipal del PSC: el frau que significa\nacceptar el tancament del conveni que s’havia signat a finals del 2011 amb\ninversions fetes o compromeses amb anterioritat o a través d’altres convenis. A\nmés, expressa la sensació que el Govern municipal, amb aquesta decisió, en certa\nmanera fa el ridícul.\nAssenyala que el debat sobre el conveni ja s’ha fet i assegura que no es desdiu\ndel suport que el Grup Municipal del PSC va donar al conveni. Tanmateix, afirma\nque en el tancament d’aquest conveni no es poden acceptar decisions i inversions\nfetes amb anterioritat a la seva signatura.\nTot seguit anuncia el suport del Grup Municipal del PSC a la proposició, però\nexpressa el desig de fer una reflexió més general. Creu que una de les qüestions\nmés greus que viu l’Ajuntament és el creixement del deute de la Generalitat\nenvers el consistori i recorda que el Govern municipal ha reconegut 226 milions\nd’euros, tot i que afirma que hi ha una part de deute no reconegut, que són les\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\npartides en què l’Ajuntament ha hagut d’incrementar la despesa corrent per tapar\nforats que la Generalitat deixava com a conseqüència de les retallades.\nRecorda, també, que el seu grup ja ha denunciat reiteradament que no es pot\nacceptar incrementar el deute sense reconèixer-lo. Tot i que es mostra comprensiu\namb la gravetat econòmica que travessa la Generalitat, es nega a acceptar que es\nvagi incrementant el deute sense explicitar-lo ni negociar com es retornaran\naquests diners a la ciutat. Destaca, a més, que amb el tancament del conveni es\nva més enllà i directament es perdonen recursos que legítimament pertanyen a la\nciutat i a l’Ajuntament, la qual cosa, des del seu punt de vista, és inacceptable i\ndenota no només una subordinació sinó simplement que un deixa de defensar els\ninteressos legítims dels barcelonins i, per tant, deixa de fer de govern.\nA continuació, llegeix intervencions de la Sra. Recasens a l’acta de la Comissió\ndel mes de febrer del 2012, en què deia «que el calendari del retorn dels diners\nestà fixat en el conveni» i posava de manifest «que el Govern es referma en el\ncompromís de recuperar aquesta inversió». En relació amb aquesta afirmació,\naclareix que recuperar no consisteix a acceptar coses que ja s’han fet en anys\nanteriors.\nTot seguit, formula una sèrie de preguntes a la Sra. Recasens: 1) quantes\nreunions es van mantenir amb la Generalitat?, 2) quin va ser l’àmbit de debat?, 3)\nquina és la llista de propostes d’inversió que va fer l’Ajuntament?, 4) com va anar\nla negociació i en quins punts es va encallar?, i 5) com és possible que\ns’acceptessin despeses ja realitzades?\nPer acabar, anuncia que al Plenari el Grup Municipal del PSC proposarà la creació\nd’una comissió de control i seguiment del deute, formada pels cinc grups polítics\npresents al consistori, que permeti la màxima transparència. La intenció,\nespecifica, és que, quan s’hagi d’arribar a acords polítics per exigir el retorn del\ndeute de la Generalitat, hi hagi espai de debat i de consens suficient per poder\nexigir-ho amb tota la força i, així, tornar a fer de govern.\nEl Sr. Portabella comença la intervenció fent referència al tema de Spanair,\natesa la insistència del Sr. Mulleras, i afegeix que avui ha sortit una notícia al diari\nen què s’explica que la fallida de Spanair no va ser una fallida d’una empresa\nnormal i que, al marge dels errors empresarials, hi va haver actuacions de l’Estat\nencaminades a perjudicar la companyia aèria per evitar que Barcelona es pogués\nconvertir en un hubinternacional.\nAssenyala que Qatar Airways, l’empresa que es va comprometre a quedar-se\nuna part de les accions de Spanair, ja havia reconegut anteriorment que es va fer\nenrere en l’operació després de la denúncia interposada a Brussel·les per la\npatronal de les low cost, que a l’Estat espanyol està representada per Vueling i,\nper tant, controlada per Iberia. A més, subratlla que ara Qatar Airways ingressa a\nla companyia Oneworld (on hi ha Iberia i BritishAirways) i compra el paquet\nd’accions a Bankia que té d’Iberia per salvar tant el banc com la companyia aèria.\nConclou, doncs, que la intervenció de l’Estat queda demostrada.\nEncara sobre aquesta qüestió, afegeix que Caja Madrid es va gastar 457 milions\nd’euros per ser l’accionista majoritari d’Iberia, perquè calia un accionista fort i\nespanyol de referència, i recorda que ara aquests diners els estan pagant entre\ntots. També recorda que l’Estat va invertir 1.362 milions d’euros a Iberia. En\naquest sentit, retreu al Grup Municipal del PP que aleshores no defensés que no hi\nhagués una intervenció pública sobre empreses privades, sinó una inversió de\n6.200 milions d’euros a la T4 perquè Madrid fos l’únic hub de l’Estat espanyol, al\nqual l’estratègia de Spanair molestava sobradament.\nA continuació, expressa el convenciment que l’ofec financer de la Generalitat no\nés fruit de l’atzar, sinó d’una situació premeditada i buscada per part de l’Estat\nespanyol, d’un espoli fiscal sistematitzat i recurrent. I afegeix que, si a això s’hi\nafegeixen els deutes impagats i els compromisos incomplerts de Madrid, dóna com\na resultat la situació en què la Generalitat no té diners per pagar. Per això, creu\nque les inversions d’aquesta Comissió s’han de fer en aquest context.\nDit això, explica que el Grup Municipal d’UpB va votar a favor de la signatura del\nconveni de col·laboració entre l’Ajuntament i Spanair perquè estava convençut que\nl’operació, en què les accions es van comprar per 1 euro, tenia un valor estratègic.\n\n2465\n\n\f2466\n\nGASETA MUNICIPAL DE BARCELONA\n\nNÚM. 17\n\nNo obstant això, opina que l’acord al qual el Grup Municipal d’UpB va donar\nsuport ha resultat ser un mal acord que no respon als interessos de la ciutat, sinó\nals interessos partidistes. De nou, es mostra comprensiu amb la situació\nd’emergència nacional, però no amb la incompetència d’un acord que és\ninacceptable, ja que hi predominen els interessos partidistes, a banda de presentar\nuna gran manca de transparència.\nAdmet que la situació del país és tan complicada que es podria titllar\nd’emergència nacional, però subratlla que just en aquests moments és quan és\nmés important tenir bons gestors i, a parer seu, el Govern municipal ha actuat de\nmanera molt deficitària. Tot seguit, s’adreça al Govern per assenyalar que avui els\ngrups municipals del PP i d’ICV-EUiA han presentat una moció d’urgència, malgrat\nque el PP fa dues setmanes era el soci preferent del Govern. Afirma que el Govern\ns’ho ha buscat en triar uns socis amb un grau màxim de deslleialtat.\nClou la seva intervenció instant el Govern a revisar la seva actuació, i constata\nque el moment nacional i social no passa per arribar a acords amb el Grup\nMunicipal del PP.\nLa Sra. Recasens demana seny, responsabilitat i coherència, ja que a parer seu\nels grups de l’oposició estan llançant acusacions molt greus.\nPel que fa a la intervenció del Sr. Martí, dedueix que les paraules que ha citat i\nque li ha atribuït feien referència a la compareixença extraordinària d’Economia del\n13 de febrer del 2012. Sobre aquesta qüestió, li demana especial coherència.\nA més, retreu a la resta de grups que facin servir paraules ofensives i també la\ncantarella de la submissió del Govern municipal davant els interessos de la\nGeneralitat, perquè en opinió seva no se sustenta en res. En aquest sentit, afirma\nque la liquidació de l’exercici pressupostari aboca superàvit, una capacitat\nd’inversió de gairebé 350 milions, un estalvi brut del 19%, recursos de tresoreria\nde 380 milions i un pagament a proveïdors en 27 dies, indicadors que no encaixen\namb els discursos dels grups de l’oposició.\nTot seguit torna a demanar responsabilitat, perquè protegir la solvència de la\ninstitució —diu— és tasca de tots. Insisteix que la situació és molt complicada i que\nno hi ajuda fer afirmacions que puguin posar en dubte la solvència de l’Ajuntament\ni que puguin suggerir que els interessos partidistes es posen per sobre dels\ninteressos de la institució. Assegura que en tot moment el Govern ha protegit els\ninteressos municipals i ha donat compliment amb pulcritud als punts del conveni,\nque es va aprovar amb el vot en contra d’ICV-EUiA i l’abstenció del PP. Per això, i\natès que el Grup Municipal del PSC va estar d’acord que el conveni es tanqués a\ntravés d’una Comissió de Seguiment, torna a demanar coherència. Afegeix que les\ninversions amb les quals s’han compensat els 25 milions d’euros són de\ncompetència o d’interès municipal i afirma que el Govern mai no ha pretès fer-ho\npassar tot per competències.\nA continuació, enumera els arguments que el Govern considera inamovibles:\nEn primer lloc, afirma que cal assumir la realitat del país i la gravíssima situació\nen què es troba la Generalitat, de la qual fa responsables, també, als grups del PP i\ndel tripartit. Aclareix al Sr. Mestre que sí, que parla de lleialtat institucional, ja que\nla institució de la Generalitat necessita eixugar el deute, pagar nòmines i donar\nresposta als serveis socials.\nEn segon lloc, fa referència als objectius innegociables de política financera de\nl’Ajuntament. Afirma que la institució és solvent i demana que no es barregin\nconceptes, com criteris de caixa, provisions, condonació, compensació, dèficits,\nsuperàvits o deute. Per això, demana que, quan es parli de temes econòmics, es\nparli amb coneixement de causa i sabent del que s’està parlant. En aquest sentit,\naclareix que quan es parla d’una provisió de drets de la Generalitat s’està parlant\nd’una expectativa i avança que a curt termini no es cobrarà de la Generalitat.\nA més, assenyala que l’Ajuntament, mitjançant el conveni, ha pogut tirar\nendavant mesures de promoció econòmica a Barcelona, i que el conveni preveia\ndues vies de compensació: anualitats o inversions. Tot seguit pregunta si la resta\nde grups creu realment que el Govern municipal actualment pot demanar a la\nGeneralitat inversions noves a Barcelona per valor de 26 milions d’euros. Tot\nseguit, s’ofereix a ensenyar-li al Sr. Martí el catàleg de projectes que es va posar\nsobre la taula i a detallar-li les reunions que s’han mantingut, l’any de negociacions\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ni tot el que calgui. Especifica que es va posar sobre la taula un conjunt d’inversions\ni que la Generalitat va dir quines quedaven aturades, i subratlla que l’Ajuntament\nha treballat perquè es tiri endavant el conveni i es desbloquegin les inversions.\nJustifica, doncs, que s’hagi utilitzat aquesta via de compensació.\nRemarca que el conveni no afecta la situació econòmica i financera de\nBarcelona, ja que mai no ha estat comptabilitzat com un dret pendent de\nl’Ajuntament. Per això, retreu a la resta de grups municipals que barregin coses i\nels demana que siguin més rigorosos quan parlin de temes econòmics.\nPel que fa al conveni, comenta que té dos objectius: màxim rigor financer i\nfoment del creixement econòmic. Recorda que tothom hi va estar d’acord i que es\nva tirar endavant amb un projecte de promoció econòmica que consistia a\nconvertir el Prat en un hubintercontinental, garantint en tot moment la\ncompensació a l’Ajuntament i els interessos municipals mitjançant el mateix\ninstrument que havien fet servir governs anteriors, que van injectar molts diners\n—sense rescabalament— a altres institucions per tirar endavant aquest objectiu.\nEn aquest sentit, no entén que ara exigeixin explicacions.\nA continuació, enumera els criteris que es van seguir per tirar endavant la\ncompensació:\n1) Obres que estiguessin en marxa des de novembre del 2011 fins a la data.\nAfirma que és fals que hi hagués obres acabades abans del conveni i assegura que\ntenen les recepcions d’obres, en què es garanteix que totes aquestes obres\nestaven en marxa i que, en tot cas, s’han finalitzat entre la data de signatura del\nconveni i l’acta de la cessió del conveni.\n2) Perill d’inexecució o de retard important en l’execució d’algunes obres. En\naquest sentit, torna a apel·lar a la responsabilitat de tots els grups municipals i\nexplica que la Generalitat havia previst que determinades obres es tornessin a\naturar i que l’Ajuntament va negociar que com a compensació s’acabessin alguns\nequipaments importants, com ara les residències de Via Favència i Mas Sauró, i el\nCAP Bordeta-Magòria. Admet, però, que el debat sobre la posada en marxa\nd’aquests equipaments ja és una altra cosa.\n3) Priorització d’inversions en obres vinculades a equipaments de serveis socials,\npersonals i assistencials públics, la qual cosa justifica l’elecció dels tres\nequipaments anteriors.\n4) Urbanització d’espais públics en entorns conflictius, normalment per obres\nferroviàries aturades en l’espai públic. Especifica les set obres escollides, per valor\nde 9 milions d’euros: intercanviador de l’Arc de Triomf, línia 5 Horta-Vall d’Hebron,\nzona de Mandri per a la L9, urbanització de Putxet-Lesseps, plaça Maragall,\nurbanització de les estacions de Mercabarna i urbanització de la plaça Sanllehy.\nDestaca, doncs, que el Govern municipal, en uns moments en què la Generalitat\nes troba en una situació d’extrema dificultat, està aconseguint desencallar obres i\ntirar endavant la ciutat de Barcelona.\nPer acabar, afirma que el Govern municipal ha actuat amb legítima competència,\ndonant compliment estricte al conveni, garantint i preservant en tot moment els\ninteressos municipals i els dels ciutadans de Barcelona.\nEl Sr. Mulleras recorda que ja havia anunciat que la resolució del conveni posava\nde manifest un doble frau a Barcelona: d’una banda, que els 25 milions d’euros\nque la Generalitat havia de destinar a promoció econòmica i turística es van\ndedicar a l’operació de Spanair i, de l’altra, que els 25 milions d’euros que s’havien\nde tornar amb diners o amb inversions noves per a l’activitat econòmica de\nBarcelona s’han retornat amb obres ja finalitzades abans de signar el conveni, o\namb les obres del metro, que són competència exclusiva i directa de la Generalitat.\nEn aquest sentit, assenyala que en el DOGC del 2 de novembre del 2011 es va\npublicar que les obres de Via Favència ja estaven acabades, mentre que el conveni\nes va signar el 30 de novembre del 2011.\nAdmet que la solvència és patrimoni de tots i que actualment aquesta solvència\nno està en perill. Tanmateix, creu que si segueixen aquesta dinàmica de\nsubordinació financera a la Generalitat aviat es posarà en perill. Assegura que\nassumir la realitat del país no és subordinar els interessos de Barcelona a la\nGeneralitat. En opinió seva, l’Ajuntament no pot perdonar 25 milions d’euros a la\nGeneralitat.\n\n2467\n\n\f2468\n\nGASETA MUNICIPAL DE BARCELONA\n\nNÚM. 17\n\nTot seguit demana rigor i sentit comú a aquells que parlen de la influència de\nSpanair, ja que l’aeroport del Prat sense Spanair va millor que mai i ha crescut\nmolt més l’últim any que no pas l’aeroport de Madrid.\nA parer seu, és evident que l’Ajuntament de Barcelona està finançant la\nGeneralitat —amb els 100 milions d’euros del DHUB de la plaça de les Glòries o els\n25 milions d’euros de Spanair— i exigeix que l’alcalde no claudiqui en la defensa\ndels interessos dels barcelonins. Afirma que el Grup Municipal del PP no ho farà i\nque no li tremolarà la mà quan hagi de pactar amb qualsevol grup polític per\ndefensar els interessos de Barcelona.\nAnuncia que avui s’aprovarà aquesta proposició perquè els grups municipals\nd’ICV-EUiA, el PP i el PSC hi votaran a favor. Per això, expressa el desig que el\nGovern municipal apliqui l’acord polític que s’aprova en aquesta Comissió, per\ncoherència política del Govern i per la defensa dels interessos de Barcelona i dels\nbarcelonins. Assegura que ho defensen per seny, responsabilitat i coherència, que\nera el que els demanava la Sra. Recasens.\nTot seguit, afegeix que és possible anul·lar aquest acord, que una Administració\npot revisar els seus actes administratius per evitar que siguin lesius amb els\ninteressos de la mateixa administració. A més, afirma que el Govern té una\nresponsabilitat amb Barcelona i amb els barcelonins i expressa l’esperança que la\nsàpiguen assumir. Per acabar, demana al Govern que abandoni la subordinació als\ninteressos de la Generalitat per no posar en perill la solvència de l’Ajuntament i\ntanca la seva intervenció insistint que aquesta resolució ha estat un frau i una\ntrampa. Afirma que els barcelonins no volen fraus ni trampes en els convenis de\nl’Ajuntament, ni tampoc governs tramposos que juguin amb els interessos de\nBarcelona.\nEl Sr. Mestre recorda que han convocat aquesta comissió extraordinària els dos\ngrups municipals que no van votar a favor d’aquest conveni. Tot seguit, especifica\nque el Grup Municipal d’ICV-EUiA hi va votar en contra perquè s’imaginava que\ntard o d’hora es trobarien amb una situació semblant a l’actual: que el Govern\nmunicipal ha renunciat a reclamar i obtenir el retorn d’aquests 25 milions prestats\na la Generalitat.\nTot seguit s’adreça a la Sra. Recasens, li demana que el Govern municipal\ngoverni en interès de la ciutat i li retreu que en aquest cas no ho hagi fet. Creu que\nsi realment governessin en interès de la ciutat, amb un conveni que acaba el 2016,\nhaurien tirat endavant una altra negociació i haurien assolit uns altres acords amb\nla Generalitat. Opina que si actuessin en interès de la ciutat haurien establert que\nla compensació dels 25 milions es fes amb anualitats de 6 milions i sosté que fins i\ntot es podrien acceptar noves inversions que fossin competència de la Generalitat,\nperò d’interès municipal. Tanmateix, afirma que el Govern ha acceptat inversions\nja fetes o que s’estan fent i que ha renunciat a reclamar que la compensació\nd’aquests 25 milions d’euros signifiqui unes inversions fins al 2016 de 6 milions\nanuals a Barcelona, que són inversions necessàries, compromeses i que la\nGeneralitat ha de fer. No obstant això, assegura que el Govern municipal no ho ha\nfet perquè no vol fer-ho, perquè l’alcalde de Barcelona és incapaç d’exigir que la\nGeneralitat compleixi, com a mínim en part, els compromisos que té amb\nBarcelona i respongui dels pactes que signa. Conclou, doncs, que el Govern\nmunicipal ha posat el seu interès partidista per davant de l’interès de la ciutat.\nReitera que no retornar els 25 milions a la ciutat és una estafa i retreu a la Sra.\nRecasens que acusi els grups de l’oposició de fer servir una cantarella, ja que el\nque presenten són fets prou clars i evidents. També li retreu que faci afirmacions\nfalses i recorda que el Grup Municipal d’ICV-EUiA era al Govern quan es va lliurar\nla residència de Via Favència i que, per tant, sap que l’obra va acabar abans del\nmaig del 2011, és a dir, abans de les eleccions. Reclama, doncs, seriositat.\nDit això, insisteix que l’acord al qual ha arribat la Comissió de Seguiment per\ncompensar els 25 milions és una estafa i contrari a l’interès municipal i afirma que\nl’única decisió responsable que pot prendre l’Ajuntament és deixar sense efectes\nels acords de la Comissió de Seguiment del 27 de novembre del 2012 i tornar a\nobrir una negociació per assolir uns nous acords que garanteixin de debò que es\nretornen els 25 milions d’euros que es van prestar a la Generalitat.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEl Sr. Martí assegura que ha arribat a la Comissió preocupat per la situació fruit\ndel conveni i que se n’anirà encara més preocupat després d’escoltar la Sra.\nRecasens, que, a parer seu, ha actuat com a directora general de la Generalitat i\nno com a tinenta d’alcalde. Li indica que, quan un responsable polític del Govern\nsigna una cosa, li toca exigir que es compleixi, sigui qui sigui qui es trobi a l’altra\nbanda de la taula.\nTambé pregunta a la Sra. Recasens si realment creu que entre el novembre del\n2011 i el novembre del 2012 es van gastar 29 milions d’euros en totes les obres a\nquè ha fet referència. Sobre el cas concret de la residència per a discapacitats\npsíquics de Mas Sauró, es mostra convençut que el novembre del 2011, si no\nestava acabada, només hi faltaven alguns retocs i assegura que no pot ser que els\ngairebé 8 milions d’euros que justifica s’hi hagin gastat durant un any. Assegura\nque la Sra. Recasens comptabilitza tota la inversió feta durant quatre anys, tal com\nfa amb la residència de Via Favència, i que això és enganyar els barcelonins.\nA parer seu, val més rectificar i dir que aquesta acta és un error i tornar a\ncomençar que intentar fer passar bou per bèstia grossa. A més, es mostra\nconvençut que és impossible que convencin ningú que això no és un frau.\nEn resposta a la invitació de la Sra. Recasens a parlar del tema de Spanair,\nsubratlla que el Grup Municipal del PSC ha estat i està compromès amb la\ninternacionalització del Prat, tal com demostren les seves gestions en els temes de\nla tercera pista, les inversions, la gestió descentralitzada, l’aposta perquè hi\nhagués una companyia de bandera situada a l’aeroport del Prat... Tanmateix,\nassenyala que avui no es discuteix sobre l’aeroport del Prat, sinó sobre complir els\nacords i no subordinar-se al Govern de la Generalitat.\nPel que fa a la solvència, recorda que no és fruit només de la gestió del Govern\nmunicipal durant el darrer any i mig llarg, com tampoc la lamentable situació de la\nGeneralitat és responsabilitat única del president Mas, ja que hi ha un dèficit fiscal\nque s’arrossega respecte al finançament procedent d’Espanya i que els situa en\nuna situació d’emergència nacional. Ara bé, adverteix que, si el Govern municipal\ncontinua en aquesta línia, l’Ajuntament no trigarà a tenir indicadors negatius,\nperquè una cosa és que la Generalitat degui diners i una altra és perdonar el\ndeute. Assegura que la provisió de 136 milions d’euros és el primer pas per\nperdonar aquests diners igual que han fet amb aquests 25 milions, la qual cosa, a\nparer seu, situa la perspectiva de la salut financera municipal en un horitzó de\ngravetat.\nPer tot això, proposa crear una comissió de control i seguiment del deute per\npoder discutir aquests temes cada mes i demana el suport dels altres grups\nmunicipals quan el Grup Municipal del PSC presenti la proposta al Plenari.\nAssegura —arran de les intervencions anteriors— que cap dels grups de\nl’oposició no es refia que el Govern municipal defensi els interessos de Barcelona i\nposa com a exemples les declaracions de l’alcalde, que d’afirmar el 2012 que\nserien molt exigents i rigorosos i que, si calia, portarien la Generalitat a un\ncontenciós i als tribunals, va passar a esgrimir com a excusa el marge de solvència\nde l’Ajuntament i finalment a declarar-se perplex per la resolució del conveni que\navui els ocupa, alhora que admetia que no hi havia marxa enrere.\nClou la intervenció oferint el suport del seu grup si el Govern de CiU torna a\nl’escenari en què l’alcalde exigia el retorn de tot el deute de la Generalitat arribant\nfins on calgués.\nEl Sr. Portabella vota a favor d’aquesta proposició, d’una banda, perquè creu\nque el Govern és víctima de l’acord amb el Grup Municipal del PP i, de l’altra,\nperquè aquest acord és indefensable si no s’accepta la premissa —que el Grup\nMunicipal d’UpB no està disposat a acceptar— que la Generalitat ha decidit declinar\nqualsevol intervenció en territori barceloní. Es nega a acceptar que la Generalitat\ndefugi les seves responsabilitats a la capital del país. Afegeix que aquest acord no\naporta cap benefici a la ciutat i que el Govern municipal té l’obligació de defensar\nla ciutat fins a l’últim alè.\nA més, assegura que hi havia altres opcions. Tot i que es mostra comprensiu\namb la situació d’ofec de la Generalitat i amb la dificultat d’una negociació d’aquest\ntipus, suggereix que es podria haver canviat aquest deute de la Generalitat per\naccions futures de la Generalitat a Barcelona. Reconeix que si actualment es\n\n2469\n\n\f2470\n\nGASETA MUNICIPAL DE BARCELONA\n\nNÚM. 17\n\ndemanen a la Generalitat aquests 25 milions, en forma de diners o d’inversions, la\nresposta serà negativa, i també admet que no es bescanviïn edificis, atesos els\nimportants problemes de tresoreria. Tanmateix, critica que el Govern municipal no\nhagi fet un conveni en què s’adquireixin accions futures. Posa com a exemple la\nModel, el 25% de la qual és de la Generalitat. Explica que la Generalitat pensa\npagar una part del trasllat de la Model amb els beneficis que obtingui de vendre i\nde posar-hi un hotel. Suggereix que l’Ajuntament es quedi aquest 25% de la Model\nper quan facin les obres. Proposa, doncs, que l’Ajuntament bescanviï el deute per\nactius de futur que la Generalitat té a la ciutat. Amb aquesta acció —afirma—no es\nposa la Generalitat contra la paret perquè doni els diners ara i l’Ajuntament\ndisposaria de la valorització del sòl i tindria actius per poder pagar la part que li\ncorrespon de la Model. Assegura que d’exemples com aquest en podria fer un\ncorol·lari inacabable.\nManifesta que això és el que s’hauria d’haver fet en lloc d’acceptar un acord\ninexistent, ja que senzillament la Generalitat compta dues vegades el que ha\ninvertit, una per la seva obligació i l’altra com a pagament de deute. Per això,\nperquè l’acord no és acceptable, ni tampoc ho és l’acord a què el Govern municipal\nha arribat amb el Grup Municipal del PP, vota a favor de la proposició. A més,\nrecorda que és la sisena vegada que en 14 mesos es parla de Spanair en aquesta\ncomissió.\nLa Sra. Recasens creu que avui tots estan una mica incòmodes i que han fet\nveure que són aquí perquè un altre grup els hi ha portat, que parlen d’una cosa de\nla qual en realitat no volen parlar. Tanmateix, assenyala que tots han unit vots i\nhan tirant endavant una proposició.\nAmb relació a les residències, afirma que el Govern municipal ha acceptat les\ndates de recepció que en el seu moment GISA i ara Infraestructures.cat van\npresentar en les certificacions d’obres per compensar totes aquestes inversions.\nTot seguit, s’adreça al Sr. Mulleras per aclarir-li que el concepte condonar és\nmolt diferent del concepte compensar. També s’adreça al Sr. Martí per retreure-li\nque el Govern anterior ni tan sols tenia conveni en el cas del DHUB.\nLa Sra. Escarp interromp la intervenció per aclarir-li al Sr. Martí que, ja que ha\nestat interpel·lat directament, tindrà la paraula després de la Sra. Recasens.\nLa Sra. Recasens demana al Sr. Martí que no doni lliçons del que és lligar\ninversions amb una altra Administració i que després no es compleixin, i recorda\nque el Govern del Sr. Martí va tirar endavant el DHUB sense que els 60 milions\nd’euros d’aquest equipament estiguessin reconeguts ni pressupostàriament ni amb\nanualitats.\nA continuació, s’adreça al Sr. Portabella i li indica que ja hi ha inversions\nfutures: 50 equipaments socials, 10 equipaments educatius i 40 equipaments\nsanitaris. Recorda, tanmateix, la situació en què es troba la Generalitat en aquest\nmoment i assegura que en aquestes circumstàncies el Govern municipal no pot\ndemanar inversió nova a la Generalitat.\nReitera que en el conveni es deia molt clar que la Comissió de Seguiment fixaria\nuns criteris i tancaria aquest conveni i que el Grup Municipal d’UpB hi va estar\nd’acord. Remarca que el criteri era que Govern municipal no demanaria a la\nGeneralitat que endegui obra nova, tot i que, d’una banda, es va decidir una part\nd’obra nova per tapar forats provocats per les obres de les línies 5, 3 i 9 de metro\ni, de l’altra, acabar unes residències. Tot seguit es mostra disposada a parlar dels\npercentatges que faltaven per acabar en les obres, però ressalta que el més\nimportant és tenir acabat un equipament que fins aleshores estava aturat.\nPel que fa a la solvència, afirma que el que sí que és obra del Govern és eixugar\nel dèficit acumulat de 781 milions d’euros que el Govern anterior va deixar.\nSubratlla, doncs, que el Govern actual ha reconegut la solvència, però que també\nha fet els deures.\nPer acabar, reitera que el Govern ha donat compliment a un conveni legítim\naprovat pel Ple de l’Ajuntament en el qual es pactaven i s’acordaven els\nmecanismes per donar compliment al conveni mitjançant la compensació\nd’inversions, d’interès o de competència municipal. Afirma que en tot moment s’ha\nactuat al mil·límetre i protegint els interessos públics dels ciutadans de Barcelona,\nde la qual cosa el Govern vol deixar constància.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEl Sr. Martí, quant al DHUB, es mostra sorprès que el Govern no perdi cap\noportunitat per atacar un dels projectes que al seu parer tanca els grans\nequipaments culturals de la ciutat. En aquest sentit, recorda que el disseny és\nfonamental per a Barcelona i que ha estat una de les marques indiscutibles que ha\naportat valor a la marca internacional de la ciutat.\nTot seguit rebat l’afirmació que no hi hagués conveni. Assegura que hi havia un\nconveni a través del qual l’Ajuntament de Barcelona va passar la titularitat del\nPalau Reial a la Generalitat i, a canvi del traspàs, la Generalitat es comprometia a\npagar dos terços de la construcció del DHUB i el trasllat del col·lector, una de les\nobres infraestructurals més grosses que calia fer per remodelar la plaça de les\nGlòries. Afegeix que aquest conveni significa que el deute és viu i està reconegut\nper la Generalitat, i que se n’ha de reclamar el cobrament.\nEn aquest sentit, adverteix que si el Govern municipal s’inventa algun sistema\nper perdonar aquest deute ho denunciaran de la mateixa manera que avui, perquè\nestan parlant del compliment dels acords i estan demanant que el Govern exigeixi\na la Generalitat que retorni fins a l’últim euro del deute. A continuació, diu que\ncomprèn que la situació de la Generalitat és complicada i que probablement això\nvoldrà dir renegociar terminis i buscar fórmules perquè el retorn es faci de la\nmanera més adequada possible, però rebutja la idea de renunciar, perdonar i\nregalar recursos dels barcelonins a la Generalitat.\nEl Sr. Portabella es mostra decebut per la poca capacitat de comprensió de la\nSra. Recasens. Aclareix que no li demana que comprometi obra nova, sinó que es\nquedi amb els actius que té la Generalitat a Barcelona i que ara no té capacitat\nd’activar. Afegeix que aquests actius no tenen valor econòmic per a la Generalitat i\nque en canvi per a l’Ajuntament és important tenir-los, perquè es traduiran en\ndiner quan s’executi l’obra. Aclareix que no demana que s’executi ara, però\nassegura que quan s’executi l’obra els diners es multiplicaran, la qual cosa —a\nparer seu— és una penyora que la Generalitat ha de poder pagar per no poder\ncomplir el conveni.\nEl Sr. Mestre, primer de tot, agraeix els vots favorables dels grups municipals\ndel PSC i d’UpB. Tot seguit, s’adreça a la Sra. Recasens i li diu que la situació és\nclara, perquè l’Ajuntament s’ha pronunciat i ha dit que l’acord que va signar el\nGovern municipal amb la Generalitat en el marc de la Comissió de Seguiment del\nmes de novembre del 2012 és inacceptable, ja que no s’han complert els pactes\ndel conveni i l’acord és contrari a l’interès municipal. Subratlla que ho han dit els\n27 regidors i regidores de l’oposició, del total de 41 regidors i regidores de la\ncorporació.\nA continuació, reclama que el Govern municipal anul·li els acords que es van\nadoptar el 27 de novembre amb la Generalitat, s’assegui de nou amb els\nrepresentants de la Generalitat, negociï una nova compensació dels 25 milions\nd’euros que l’Ajuntament va prestar a la Generalitat en el conveni de novembre del\n2011, assoleixi un acord en aquest sentit i, en definitiva, actuï en interès de la\nciutat.\nPer acabar, expressa l’esperança que el Govern ho faci en aquesta segona\noportunitat i adverteix que, si no ho fa, li ho reclamaran.\nEl Sr. Mulleras agraeix, d’una banda, els vots favorables dels grups municipals\nd’UpB i del PSC i, de l’altra, que la Sra. Recasens hagi vingut a donar la cara,\nperquè ni va signar el préstec ni va signar la resolució del conveni.\nTot seguit, pregunta a la Sra. Recasens què pensa fer per donar compliment a la\nproposició que s’ha aprovat i, en nom del Grup Municipal del PP, li demana que\nl’Ajuntament defensi els interessos dels barcelonins, la qual cosa significa anul·lar\nl’acord de resolució en què l’Ajuntament de Barcelona ha perdut 25 milions d’euros\ni demanar a la Generalitat un catàleg d’inversions per complir el conveni. Demana,\naixí mateix, que l’Ajuntament deixi de fer de banc bo de la Generalitat per evitar\nque la insolvència de la Generalitat sigui la insolvència de l’Ajuntament.\nFinalment, insisteix que el Grup Municipal del PP no cedirà ni claudicarà en la\ndefensa dels interessos dels barcelonins, tal com ha fet fins ara en totes les seves\naccions a l’Ajuntament, perquè, a parer seu, la defensa dels interessos dels\nbarcelonins ha de ser la primera obligació i la responsabilitat de qualsevol regidor\nde Barcelona.\n\n2471\n\n\f2472\n\nGASETA MUNICIPAL DE BARCELONA\n\nNÚM. 17\n\nLa Sra. Recasens expressa el vot contrari de CIU, el Sr. Martí Grau expressa el\nvot favorable del PSC, el Sr. Mulleras expressa el vot favorable del PP, el Sr.\nMestre expressa el vot favorable d’ICV-EUiA i el Sr. Portabella expressa el vot\nfavorable d’UpB. S’aprova.\nNo havent-hi altres assumptes per tractar, la Presidència aixeca la sessió a les\n19 hores.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nComissió de Seguretat i Mobilitat\nActa de la sessió del dia 18 d'abril de 2013, aprovada el dia 23 de maig de\n2013\nA la sala President Lluís Companys de la casa de la ciutat, el 18 d'abril de 2013,\ns'hi reuneix la Comissió de Seguretat i Mobilitat, sota la presidència de la Ima. Sra.\nMaría Elisa Casanova Doménech. Hi assisteixen les Imes. Sres. i els Ims. Srs.:\nJoaquim Forn i Chiariello, Eduard Freixedes i Plans, Mercè Homs i Molist, Raimond\nBlasi i Navarro, Assumpta Escarp i Gibert, David Escudé i Rodríguez, Pilar Díaz\nLópez, Immaculada Moraleda i Pérez, Alberto Villagrasa Gil, Oscar Ramírez Lara,\nJoaquim Mestre Garrido, Isabel Ribas Seix, Joan Laporta i Estruch, assistits per la\nSra. Ester Solana i Grasa, que actua per delegació del Secretari General de la\nCorporació i certifica.\nTambé hi són presents els Srs.: Adrià Gomila Civit, director de Mobilitat, i Josep\nMaria Fontclara Brugarola, director de Bombers de Barcelona.\nExcusa la seva absència la Ima. Sra. Francina Vila i Valls.\nS'obre la sessió a les 9,30 h.\nI) Aprovació de l'acta de la sessió anterior\nS'aprova.\nII) Part Informativa\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\n1. Del gerent municipal, de 15 de març de 2013, que adjudica a Gefosa, SL el\ncontracte de la manutenció i retirada de fems dels contingents equí i caní de la\nGUB, per als exercicis 2013-2014, i per un import de 290.712,54 euros.\n2. Del gerent municipal, de 3 d'abril de 2013, que aprova el Plec de clàusules i\nautoritza la despesa del contracte relatiu a la gestió derivada de la participació en\nprojectes internacionals, per als exercicis 2013-2014, i per un import de 48.339,50\neuros.\nAcords de la Comissió de Govern de 6 de març de 2013:\n3. Iniciar, d'acord amb els articles 22 i 109.1 del Text refós de la Llei de\ncontractes del sector públic aprovat per Reial decret legislatiu 3/2011, de 14 de\nnovembre, l'expedient de contractació de serveis que té per objecte el\nmanteniment preventiu i correctiu de les instal·lacions de la xarxa semafòrica per a\nla regulació del trànsit de la ciutat, desglossat en dos lots, vist l'informe de la\nDirecció de Serveis de Mobilitat que s'adjunta, el qual justifica la idoneïtat i la\nnecessitat del contracte. Autoritzar la despesa d'aquest contracte per un import\nd'11.338.805,70 euros (dels quals 9.370.913,80 euros corresponen l'import net i\nels restants 1.967.891,90 euros a l'IVA al 21%), amb càrrec als pressupostos i les\npartides indicats en aquest mateix document, amb el desglossament següent: Lot\n1 (cantó Llobregat), per un import de 6.161.111,88 euros IVA inclòs i Lot 2 (cantó\nBesòs), per un import de 5.177.693,82 euros IVA inclòs. Atès que el present\ncontracte comporta despeses de caràcter plurianual, la seva autorització o\nrealització se subordina al crèdit que per a cada exercici autoritzin els respectius\npressupostos municipals. Aprovar el plec de clàusules administratives particulars i\nel plec de prescripcions tècniques. Convocar, per tramitació ordinària i mitjançant\nprocediment restringit, els empresaris interessats en la licitació d'aquest contracte,\nde conformitat amb el que disposa l'article 162 i següents del TRLCSP. Facultar la\n\n2473\n\n\f2474\n\nGASETA MUNICIPAL DE BARCELONA\n\nNÚM. 17\n\nMesa de contractació que es constitueixi en aquest procediment restringit per\nportar a terme la selecció dels licitadors que hagin de passar a la següent fase un\ncop comprovada la personalitat i solvència dels sol·licitants, i remetre la invitació\nals seleccionats per tal que presentin les seves proposicions en el termini previst.\nFacultar el Regidor de Mobilitat per la designació de les persones que formaran\npart del Comitè d’experts previst a la clàusula 10 del plec de clàusules\nadministratives particulars. Donar compte a la Comissió de Seguretat i Mobilitat.\n4. Iniciar, d'acord amb els articles 22 i 109.1 del Text refós de la Llei de\ncontractes del sector públic aprovat per Reial decret legislatiu 3/2011, de 14 de\nnovembre, l'expedient de contractació de serveis que té per objecte el\nmanteniment, reparació i operació d'instal·lacions del Centre de Control de Trànsit\nde la ciutat de Barcelona, vist l'informe de la Direcció de Serveis de Mobilitat que\ns'adjunta, el qual justifica la idoneïtat i la necessitat del contracte. Autoritzar la\ndespesa d'aquest contracte per un import d'1.836.787,51 euros (dels quals\n1.518.006,21 euros corresponen l'import net i els restants 318.781,30 euros a\nl'IVA al 21%), amb càrrec als pressupostos i les partides indicats en aquest mateix\ndocument. Atès que el present contracte comporta despeses de caràcter\nplurianual, la seva autorització o realització se subordina al crèdit que per a cada\nexercici autoritzin els respectius pressupostos municipals. Aprovar el plec de\nclàusules administratives particulars i el plec de prescripcions tècniques. Convocar,\nper tramitació ordinària i mitjançant procediment restringit, els empresaris\ninteressats en la licitació d'aquest contracte, de conformitat amb el que disposa\nl'article 162 i següents del TRLCSP. Facultar la Mesa de contractació que es\nconstitueixi en aquest procediment restringit per portar a terme la selecció dels\nlicitadors que hagin de passar a la següent fase un cop comprovada la personalitat\ni solvència dels sol·licitants, i per remetre la invitació als seleccionats per tal que\npresentin les seves proposicions en el termini previst. Facultar el Regidor de\nMobilitat per la designació de les persones que formaran part del Comitè d’experts\nprevist a la clàusula 10 del plec de clàusules administratives particulars. Donar\ncompte a la Comissió de Seguretat i Mobilitat.\nAcords de la Comissió de Govern de 13 de març de 2013:\n5. Iniciar l'expedient per a la contractació del servei de suport d'atenció\ntelefònica integral per a trucades d'emergència als núm. 092, Guàrdia Urbana, i\n080, Servei de prevenció, extinció d’incendis i salvament, així com trucades\nadministratives al 932915092 i al 932915353, dels mateixos serveis de\nl'Ajuntament de Barcelona, amb núm. de contracte 13001045, mitjançant\ntramitació ordinària, amb la utilització del procediment obert, i amb un pressupost\ntotal de licitació de 3.028.396,04 euros, IVA inclòs; aprovar les actuacions\npreparatòries efectuades, el plec de clàusules administratives particulars i el plec\nde prescripcions tècniques reguladors del contracte; convocar la licitació per a la\nseva adjudicació; autoritzar la despesa de l'esmentada quantitat amb càrrec a\nla/es partida/es i al/s pressupost/os que s'indiquen en aquest mateix document\namb el següent desglossament: pressupost net 2.502.806,64 euros; tipus\nimpositiu del 21% d'IVA, i import de l'IVA de 525.589,40 euros, condicionada a\nl'existència de crèdit adequat i suficient en el/s pressupost/os posterior/s a\nl'actual; donar compte a la Comissió de Seguretat i Mobilitat.\n6. Aprovar, d’acord amb l’article 279 de la Llei de contractes del sector públic i la\nclàusula 3 del plec de clàusules administratives particulars, la pròrroga de nou\nmesos i tretze dies, a partir del 19 de març de 2013 i fins al 31 de desembre de\n2013, del contracte de serveis núm. 10003258 que té per objecte l'assistència\ntècnica a la Direcció de Serveis de Mobilitat de l'Ajuntament de Barcelona per a la\nrealització de tasques de pressa de dades, d'anàlisi dels problemes de mobilitat\nurbana i de planejament de la mobilitat a la ciutat de Barcelona durant els anys\n2011 i 2012, per un import de 189.895,38 euros (dels quals 156.938,33 euros\ncorresponen l'import net i els restants 32.957,05 euros a l'IVA al 21%), adjudicat a\nDesarrollo, Organización y Movilidad SA, NIF A61722740, per resolució del Gerent\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nMunicipal de 8 de març de 2011. L’import inclou una rebaixa de tres punts en la\nbase imposable de l’adjudicació inicial. Autoritzar i disposar contra les\nconsignacions pressupostàries que s’indiquen en aquest document les esmentades\ndespeses. Requerir l'adjudicatari perquè en el termini màxim de quinze dies hàbils,\na partir de la data de recepció de la notificació d'aquesta resolució, procedeixi al\nreajustament de la garantia per un import de 7.846,92 euros i per tal que\ncomparegui en el termini màxim dels deu dies següents a la data del dipòsit per\nformalitzar la pròrroga del contracte el dia i hora que s'indiqui. Donar compte a la\nComissió de Seguretat i Mobilitat.\nb) Mesures de govern\nc) Informes\nA la Comissió:\n1. Mobilitat al sector nord del barri Gòtic.\nEl Sr. Gomila, director de Mobilitat, assenyala que, d’acord amb el que es va\npactar a la sessió anterior de la comissió, informarà dels diferents treballs que\ns’han dut a terme pel que fa a la mobilitat en el sector nord del bari Gòtic,\nexposarà quina era la situació inicial un any i mig enrere, quan es van iniciar\naquests treballs, els interlocutors amb qui han treballat, les diferents alternatives\nestudiades, la situació actual i les previsions de futur.\nSeguidament, es fa palesa que l’element principal que condiciona la zona de la\nplaça de Catalunya i el Portal de l’Àngel és, d’una banda, la gran afluència de\nvianants, i, de l’altra, una tipologia de carrers de nucli antic amb forta presència\ncomercial, la qual comporta un trànsit de mercaderies important. En aquest sentit,\npel que fa a la distribució de mercaderies, indica que hi ha bàsicament dues vies\nd’entrada, una des de la Rambla, pel carrer Canuda, i l’altra pels carrers\nMagdalenes, Duran i Bas i la plaça dels Peixos, punt en el qual conflueixen les dues\nvies. Pel que fa a les vies de sortida, una seria el Portal de l’Àngel fins a la plaça de\nCatalunya, o bé pel carrer Comtal o Santa Anna; l’altra seria en sentit mar i sortir\npels carrers de Sagristans, Capellans, Joaquim Pou o Portaferrissa. Destaca que\naquests carrers no són solament vies d’entrada i sortida, sinó també punts on els\nvehicles de distribució s’aturen per efectuar la descàrrega, i remarca que, sobre el\nplànol, les vies d’entrada són marcades en vermell i les vies de sortida en verd.\nA continuació, esmenta que, per tal de fer conviure aquests dos usos intensius\nde la zona, s’ha fet una regulació horària per a la distribució de mercaderies en\ndues franges, una abans de les onze del matí i l’altra de tres a cinc de la tarda, de\nmanera que no coincideixi amb les hores de màxima afluència de vianants.\nTot seguit, se centra en un dels punts que han estudiat amb més detall, que és\nl’accés pel carrer Magdalenes. Informa que, a la franja horària de sis a onze del\nmatí, diàriament hi entra una mitjana de 3.700 vehicles, dels quals 1.500 són de\ndistribució de mercaderies, i, atès que la malla de carrers és limitada, es crea un\nproblema, per a la solució del qual s’han estudiat diverses alternatives. Una\nprimera, indica, seria fer que l’entrada sigui per Joaquim Pou, invertint-ne el sentit,\ni que la sortida sigui per Magdalenes, cap a la Via Laietana. Això implica habilitar\nun tram del carrer dels Arcs perquè sigui de doble sentit. Però, atès que són\ncarrers de plataforma única, aquesta solució genera problemes al carrer de Ripoll,\nque és un carrer molt estret i s’estaria forçant que hi passessin més vehicles, i\ntambé als carrers de Capellans i de Sagristans, on hi ha una pilona que actualment\nés de sortida de la zona de vianants i es tractaria de fer-la d’entrada. Però recorda\nque aquesta alternativa ja s’havia provat anteriorment i causava molts de\nproblemes de gestió perquè s’hi crea un cul-de-sac.\nUna segona opció apunta que seria invertir el sentit de circulació del carrer\nComtal de manera que aquest es pogués afegir a la ruta d’entrada des de Via\nLaietana, però considera que aquesta alternativa també crea problemes perquè\nimplicaria que en alguns punts hi hagués vehicles circulant en doble sentit.\n\n2475\n\n\f2476\n\nGASETA MUNICIPAL DE BARCELONA\n\nNÚM. 17\n\nLa tercera opció seria fer que el Portal de l’Àngel fos una via d’entrada des de la\nPlaça de Catalunya–amb dues variants, que consistirien a invertir el sentit de\ncirculació de Duran i Bas i a no invertir-lo–, però considera que aquesta alternativa\nplanteja diversos problemes. El primer és que implica més volum de trànsit al\ncarrer del Arcs, per on actualment només passa el trànsit que es dirigeix a la part\nbaixa del Portal de l’Àngel; aleshores, si s’inverteix el sentit del carrer Duran i Bas\nper fer una segona via de sortida, s’aconsegueix que no tot el trànsit hagi de\npassar pel carrer dels Arcs, però això implica passar pel carrer de Ripoll, que,\nrecorda, és un carrer especialment estret. El segon problema, afegeix, és la gestió\ndel punt d’entrada a la plaça de Catalunya amb Portal de l’Àngel, que és zona de\nparada d’autocars discrecionals, parada de múltiples línies d’autobusos i parada de\ntaxis. Indica que per controlar l’accés per aquest punt es requeririen unes\ninstal·lacions físiques, una espècie de barrera, que interferiria amb la gran\nafluència de vianants que hi ha a la zona, a més que es crearia una cua de vehicles\nesperant que fos l’hora d’entrar. Per aquests motius, informa van descartar\naquesta alternativa.\nFinalment, apunta que la darrera opció consisteix a no canviar sentits de\ncirculació però sí augmentar el nivell de pacificació del trànsit al carrer de\nMagdalenes, i que s’ha treballat amb el districte, amb representants veïnals i amb\nconsultors. Afegeix que aquesta opció consta de dues fases, la primera de les quals\ns’està executant, i que consisteix a eliminar els camions de distribució de\nmercaderies que circulen pel carrer de Magdalenes en l’horari que la pilona és a\ndalt. Per tant, els vehicles que accedeixen a la zona continuen entrant pels carrers\nda la Canuda i Magdalenes, però, quan la resta de carrers pugen les pilones, a\npartir de les onze, el que es pretén és que aquest carrer també tingui el caràcter\nde zona de vianants, cosa que fins ara no passava. Puntualitza que el transportista\nque arribava tard entrava pel carrer de Magdalenes i pujava pels carrers de\nCapellans i Sagristans, i feia la distribució amb carretons, i ara s’evita perquè s’ha\nprohibit l’accés als vehicles de més de dos metres d’alçada en horari en què la\npilona és a dalt mitjançant un sistema automàtic d’ascensió, la qual cosa ha\nsuposat una reducció de trànsit dels 1.500 vehicles que hi passaven diàriament a\n1.100 i, per tant, s’ha reduït un 26 %.\nD’altra banda, exposa que també es pretén reduir la velocitat dels cotxes. Per a\ntal fi, informa que ja han posat la senyalització i que la urbanització és de\nplataforma única, i que properament faran una xicana a l’angle del la Via Laietana i\nel carrer de Magdalenes, a més d’instal·lar elements més convencionals reductors\nde velocitat.\nConclou assenyalant que des del districte i des de Mobilitat continuaran aquest\nprocés compartint el seguiment de les actuacions i dels resultats amb els\nrepresentants veïnals.\nEl Sr. Escudé agraeix al Sr. Gomila la presentació de l’informe, però, si bé no\ndiscuteix que el govern hagi pres aquesta decisió perquè entén que el govern ha\nde prendre decisions i executar-les, es queixa que els elements tècnics que han\ndonat lloc a la decisió no constin a l’informe. Així mateix, critica que no s’hagi\nparlat realment amb els veïns perquè entén que a l’hora de prendre la decisió no\nse’ls ha tingut en compte. En aquest punt, saluda el senyor Pozo, que és present\nen la sessió. En tot cas, manifesta que els 1.102 vehicles que circulen pel carrer de\nMagdalenes s’han de reduir encara més. En aquest sentit, creu que abans de\nprendre cap decisió s’haurien d’asseure amb els representants veïnals i amb els\ncomerciants perquè entén que els elements de reducció de la velocitat no haurien\nde ser els que es plantegen, atès que el soroll que provoquen en passar-hi 1.102\nvehicles de mercaderies i 3.700 vehicles diaris acaba sent esquizofrènic per als\nveïns. Per tant, emplaça el govern a trobar una solució diferent.\nEl Sr. Vilagrasa saluda el president de l’Associació de Veïns del carrer de\nMagdalenes, senyor César Pozo. Seguidament, admet que la proposta presentada\nés una petita millora, però es mostra escèptic sobre la manera com es vol\nexecutar. En aquest sentit, indica que si diàriament circulen per la zona 3.700\nvehicles, un 30 % dels quals és com a mínim de vuit metres, això vol dir que\nrealment hi havia un problema de mobilitat, un problema que s’ha allargat en el\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ntemps, i en culpa el govern anterior. Insisteix que cal més diàleg i fer responsables\na cada carrer o a la zona de les seves mercaderies.\nSeguidament, comenta la proposta de l’entrada nocturna pel Portal de l’Àngel i\nentén que s’ha explicat poc. Manifesta que el gran problema és la càrrega i\ndescàrrega al Portal de l’Àngel, la gran majoria de la qual passa pel carrer de\nMagdalenes amb camions de més de dos metres d’alçada i més de vuit metres de\nllarg, i que, per tant, cada zona pot assumir el cost de la càrrega i descàrrega.\nCreu, doncs, que s’ha de parlar amb els operadors i els comerciants i dir-los que\naixò s’ha de fer de sis a vuit del matí, i proposa crear un centre logístic de\nrepartiment de mercaderies atès que hi ha zones prou amples per fer-ho, com ara\nel Portal de l’Àngel, la Catedral, o el carrer Francesc de Moura.\nD’altra banda, veu positiva la illeta que es vol crear a la confluència del carrer\nComtal amb Via Laietana, que es pot realitzar gràcies al pacte d’inversions amb\nl’aportació del Partit Popular i el govern actual de la ciutat. Tanmateix, demana que\ns’escolti més els veïns perquè creu que aquests no veuen bé les bandes rugoses,\natès que en un carrer tan estret el soroll es pot multiplicar per tres o per quatre\nrespecte d’un carrer més ample, i entén que caldria buscar uns altres elements.\nFinalment, manifesta que veu relativament amb bons ulls l’opció número quatre\ni canviar els horaris de càrrega i descàrrega, però, tot i admetre que és un tema\ndifícil per l’entramat complicat de carrers del nucli antic, insisteix que cada carrer o\ngrup de carrers hauria d’assumir la càrrega i descàrrega de les seves mercaderies,\ni que un carrer que no fa cinc metres d’ample no hagi d’assumir les molèsties i el\nsoroll del pas del transport i la logística, com durant molts anys ha sofert el carrer\nde Magdalenes.\nEl Sr. Mestre agraeix al Sr. Gomila la presentació de l’informe, el qual entén que\nrespon a una problemàtica real que existeix en aquesta àrea del barri Gòtic, a les\nqueixes i demandes que han fet els veïns i comerciants de la zona –i en aquest\npunt aprofita per saludar el Sr. Pozo–, i respon també a diverses iniciatives que\nhan portat a la comissió els grups de l’oposició, concretament el Grup d'Iniciativa\nVerds - Esquerra Unida i Alternativa, que el mes de gener van demanar al govern\nmunicipal que en el termini de tres mesos presentés un projecte de pacificació del\ntrànsit al carrer de Magdalenes i el seu entorn, i lamenta que el prec no fos\nacceptat pel regidor de Mobilitat, senyor Freixedes. Finalment, entén que l’informe\ntambé respon a una proposició que va presentar el mes de març el Grup Municipal\nSocialista, que va tenir millor sort que el prec d’Iniciativa, que instava el govern\nmunicipal a presentar en el termini de dos mesos un pla de mobilitat del sector de\nbarri Gòtic.\nEntrant en l’informe, diu que la descripció de la situació fa prou evident la\nproblemàtica real pel que fa a la mobilitat de la zona, sobretot a la càrrega i\ndescàrrega de mercaderies, amb tot un seguit de dades que indiquen amb molt\ndetall la composició i les característiques dels vehicles que entren pel carrer de\nMagdalenes. En aquest sentit, assenyala dues qüestions que per al seu grup no\nqueden resoltes prou satisfactòriament. La primera és que no hi ha una descripció\ndels avantatges i inconvenients de cada una de les quatre propostes analitzades i,\nper tant, desconeixen amb detall quins són els estudis que s’han fet i les\nconsideracions que hi ha darrere de cada una de les alternatives considerades pel\nl’Àrea de Mobilitat, si bé reconeix que en la seva intervenció el Sr. Gomila ha resolt\nen part aquesta manca d’informació. Tanmateix, considera que falta més\nconsistència per justificar per què es descarten unes alternatives i s’opta per\nl’opció quarta, i insisteix que voldrien conèixer amb més profunditat les dades i\nestudis que han portat a la decisió final.\nPel que fa a l’opció que proposa el govern, manifesta que tenen diversos dubtes,\nalguns de més importants i d’altres de menors. Així, doncs, demana saber, a part\nde la solució proposada, quines estratègies pensa impulsar el govern municipal\nperquè els nous itineraris, sobretot l’entrada nocturna pel Portal de l’Àngel, siguin\nutilitzats pels distribuïdors i que això signifiqui realment una disminució del nivell\nde trànsit pel carrer de Magdalenes. D’altra banda, tot i que coneixen el volum de\nvehicles que hi circulen actualment i la reducció que s’ha produït, també voldrien\nsaber arran d’alguna de les mesures que s’han implantat, voldrien saber quins\nobjectius es fixa el govern en relació amb el nombre de vehicles que han de\n\n2477\n\n\f2478\n\nGASETA MUNICIPAL DE BARCELONA\n\nNÚM. 17\n\ncircular en el futur per aquesta zona. També voldrien saber, pel que fa a l’entrada\nnocturna pel Portal de l’Àngel, si implica que començarà a les 20.30 h i acabarà a\nles 11 del matí o si començarà més tard, atès que els comerços de la zona solen\ntancar entre les nou i les deu de la nit, i que hi ha una circulació molt gran de\nvianants. A més, pregunta com pensen resoldre la circulació en doble sentit durant\naquest horari nocturn perquè, si bé hi ha zones més amples, a mesura que\ns’avança són cada vegada més estretes. Així mateix, creu que hi pot haver un\nproblema amb els vehicles més grans que entrin des de muntanya en direcció a\nmar pel que fa a la sortida, i demana com es preveu que descarreguin més a baix\ndels carrers de Santa Anna o Comtal. I, finalment, formula una pregunta molt\nconcreta en relació amb la pàgina 15 de l’informe, sobre la reurbanització del\ntriangle Via Laietana - Comtal, en el sentit de si es mantindrà o no la zona\nd’aparcament de motos.\nPer acabar, creu que no hauria estat sobrer incloure en la part de l’informe on es\nfa la relació d’activitats i reunions amb veïns i comerciants, les iniciatives de\nl’oposició referents a aquesta problemàtica, com a mínim les del seu grup i les del\nGrup Socialista. Així mateix, manifesta que els veïns i veïnes i comerciants de la\nzona, a part d’adreçar-se al govern i als tècnics i tècniques municipals, han tingut\nrelació amb els consellers i conselleres de tots els grups municipals del Districte de\nCiutat Vella. En segon lloc, considera que la solució que es proposa hauria de ser\ndiscutida i acordada amb els veïns i comerciants de la zona. I, finalment, tot i que\nno té a veure amb mobilitat però sí amb el barri Gòtic, i aprofitant que hi ha la\nregidora del districte, insisteix que, pel que fa al manteniment de l’espai urbà i en\nconcret de la pavimentació, observen que des de l’any 2011 hi ha un dèficit de\nmanteniment de l’espai urbà, de carrers i voreres en el conjunt de la ciutat però\nespecialment en aquesta zona, ja sigui en carrers on hi ha panots o en carrers on\nhi ha lloses, perquè la circulació intensa de vehicles pesants provoca el trencament\nde lloses i un desgast molt accelerat de la pavimentació. Per tant, els sembla que\nles solucions de mobilitat han d’anar acompanyades dels estudis corresponents de\nla resistència de la pavimentació al pes i al desgast.\nEl Sr. Laporta agraeix la presentació de l’informe que ha fet el Sr. Gomila.\nRecorda que, com es va dir a l’anterior comissió, el problema de la logística de\nmercaderies del barri Gòtic no és tant per on passen els camions, sinó que ja no hi\nhaurien d’entrar, i entén que la distribució s’hauria de fer de manera centralitzada.\nPer tant, creu que la solució del problema rau a trobar un emplaçament adequat\nper a tal fi i proposa de fer la distribució acotada temporalment mitjançant vehicles\nelèctrics. Seguidament, creu que tots estan d’acord que el problema principal és\nl’horari, perquè la circulació de camions pesats a les sis del matí pel carrer de\nMagdalenes crea molts problemes als veïns. En aquest sentit, manifesta que el seu\ngrup no troba adequades les dues primeres opcions i, pel que fa a la quarta, creu\nque les bandes rugoses, malgrat que redueixen la velocitat dels vehicles,\nprovoquen més soroll i això els faria descartar aquesta opció perquè no soluciona\nels problemes dels veïns dels carrers petits, a més que entén que l’obertura del\nPortal de l’Àngel a la nit no aporta gairebé res perquè a aquestes hores ningú anirà\na servir roba, per exemple, a Zara. Per tant, mentre la distribució no es pugui fer\nde manera centralitzada, per ells la millor opció és la tercera, la d’obrir el Portal de\nl’Àngel en un horari de baixa intensitat viària i de vianants, però insisteix que això\nseria una mesura temporal, mentre no es troba l’emplaçament adequat per fer la\ncentralització de les mercaderies.\nEl Sr. Freixedes diu que el Sr. Gomila ja respondrà a les qüestions sobre l’horari\nnocturn. Seguidament, recorda que els grups tenen a la seva disposició els serveis\ntècnics de l’Àrea de Mobilitat per poder veure tota la feina tècnica que s’ha fet i\nque els ha conduït a triar la quarta opció com la millor o, si més no, la menys\ndolenta. Puntualitza que, a causa de les limitacions de temps, no els han volgut\navorrir amb excessius informes tècnics, però insisteix que, si volen més detalls,\nestan a la seva disposició per explicar-los tota la feina que s’ha fet, que entén que\nno és poca.\nEl Sr. Gomila diu que la possibilitat de fer distribució de mercaderies de nit al\nPortal de l’Àngel ja fa anys que existeix i explica que actualment s’ha de demanar\nun permís ad hoc a la Guàrdia Urbana de Ciutat Vella. Afegeix que en aquests\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nmoments utilitzen aquesta opció vehicles grans que fan la distribució a comerços\ngrans, els quals poden tenir personal nocturn per a la recepció de les mercaderies;\naquests vehicles, després de descarregar, tornen a sortir pel mateix punt.\nReconeix que aquesta opció no s’utilitza gaire, però insisteix que aquest permís el\npot demanar tothom.\nPel que fa a la proposta d’una plataforma de distribució de mercaderies, destaca\nque planteja diversos problemes, com el model d’operació, qui l’ha de gestionar,\nl’espai, l’accés, les rampes, etcètera. En destaca el referent al gestor de l’espai, és\na dir, qui es responsabilitza de rebre les mercaderies de diversos transportistes i\nles lliure a diversos comerços, i també el problema de qui ha de pagar tot això. En\naquest sentit, creu que a curt termini aquesta opció no és viable, i que caldria fer\nuna prova en una altra zona de la ciutat amb menys complexitat per aprendre de\nl’experiència i, per tant, les solucions que s’apliquin mentre no existeixi aquesta\nplataforma no han de ser puntuals, sinó duradores.\nEl Sr. Freixedes afegeix que tots coincideixen que hi ha una problemàtica al\ncarrer de Magdalenes i que la manera d’abordar-la ha estat absolutament tècnica i\nes mostra d’acord que la col·locació de berlinesos per reduir la velocitat provocaria\nmés soroll, a més d’insistir que tot aquest procés s’ha fet amb la implicació del\ndistricte de Ciutat Vella i que ho continuaran fent així.\nD’altra banda, puntualitza que la solució que proposen és el que en economia es\ndefineix com a second best, que consisteix a, quan no es pot assolir el model\nòptim, triar la millor solució amb les restriccions que hi hagi. Insisteix que el que\nplanteja el govern és la millor opció, si bé reconeix que l’òptima és la que planteja\nel Sr. Laporta. En aquest sentit, remarca que l’àrea és molt complexa, amb una\nactivitat econòmica no menyspreable i creu que cap dels grups municipals té\nintenció d’escanyar-la, la qual cosa passaria si es complica la logística. Per tant,\ninsisteix que cal veure com es pot millorar la convivència entre veïns i activitat\neconòmica, que comparteixen un mateix territori, el qual, a més a més, va ser\npensat per a unes maneres de funcionar molt diferents de les actuals, i no com\naltres zones de la ciutat que es van pensar per a una logística motoritzada i per a\nuna activitat com a mínim del segle XIX.\nFinalment, pel que fa al tema de la logística centralitzada, repeteix que s’hi està\ntreballant amb la idea de començar a fer experiències. En aquest sentit, recorda\nque en legislatures passades ja s’havien fet coses a altres llocs de la ciutat i que no\nvan acabar de ser exitoses, però apunta que a vegades calen tres o quatre\nfracassos per obtenir l’èxit. Per això, insisteix que el director de Mobilitat ha vingut\na dir que la zona de Ciutat Vella és massa important perquè sigui un d’aquests\nfracassos que ajudi a construir l’èxit en un altre lloc. Tot i així, anuncia que s’està\nestudiant on es podria instal·lar aquesta plataforma, perquè estan d’acord que el\ntema no és tant per on passen els vehicles, sinó mirar que no hi passin, perquè\nmentre la pregunta sigui per on passen els camions les respostes sempre seran del\ntipus second best.\nEl Sr. Escudé es mostra d’acord que ningú vol escanyar l’activitat econòmica,\nperò sí buscar allò que sigui menys perjudicial per als veïns. El seu grup creu que\nla tercera opció de les que s’han presentat era la més idònia, tenint en compte que\nla solució definitiva seria la centralització de la distribució. Finalment, demana\nquina decisió s’ha pres pel que fa a les bandes rugoses, i entén que mentre duri la\nprova es pot ajudar els veïns llevant aquestes bandes, a la qual cosa el Sr.\nFreixedes assenteix.\nEl Sr. Villagrasa agraeix el comentari que es desinstal·laran les bandes rugoses.\nSeguidament, veu positiva la proposta plantejada pel govern i insisteix que per a la\ncàrrega i descàrrega nocturnes es podrien utilitzar zones perifèriques, com ara un\nlateral de la Via Laietana i Francesc de Moura, les quals no requeririen ni\ninfraestructures ni personal de vigilància, la qual cosa permetria evitar que els\nvehicles entressin al barri Gòtic.\nEl Sr. Mestre manifesta que algunes de les preguntes que han fet han quedat\npendents, però que intentaran obtenir la resposta privadament amb el Sr. Gomila.\nSeguidament, insisteix que la implementació de la proposta del govern hauria de\ntenir el diàleg suficient i hauria d’anar acompanyada pels veïns i comerciants,\nespecialment els del carrer de Magdalenes. Així mateix, li sembla important que\n\n2479\n\n\f2480\n\nGASETA MUNICIPAL DE BARCELONA\n\nNÚM. 17\n\ndes de l’Àrea de Mobilitat i des del districte hi hagi estratègies per tal que els\ndistribuïdors usin el nou itinerari, que ha de comportar la disminució del trànsit pel\ncarrer de Magdalenes, que és l’objectiu que plantegen els veïns i alguns grups de\nl’oposició, i també l’objectiu que persegueix la proposta del govern municipal.\nD’altra banda, es mostra d’acord amb el Sr. Freixedes que el fracàs forma part de\nl’èxit, però entén que si s’evita acumular fracassos en aquesta zona, que ja està\ntan castigada pels problemes que s’han esmentat, seria millor per als veïns i els\ncomerciants. Finalment, demana que el govern sigui especialment curós a l’hora\nd’implementar aquesta mesura i que treballi per assegurar que doni els resultats\nque se n’esperen.\nEs dóna per tractat.\n2. Infraestructura ciclista. Actuacions 2013.\nEl Sr. Gomila presenta les actuacions de millora de la infraestructura ciclista que\nhi ha previst d’executar durant l’any 2013. En primer lloc, anuncia que el\npressupost és de 563.000 euros, que es distribuiran en quatre grans blocs. Un\nprimer bloc són actuacions en aquells punts on hi ha registrats tres o més\naccidents l’any amb un ciclista implicat, i remet a la relació que hi ha a l’informe,\nque no llegeix; en aquest primer bloc també hi ha aquells punts on la xarxa ciclista\nté discontinuïtats d’uns metres, i es pretén donar continuïtat en aquests punts. El\nsegon bloc consisteix en una millora al carrer de Provença, que és un eix\nhoritzontal important, perquè si bé a la part baixa de l’Eixample hi ha més\nalternatives per anar amb bicicleta, a la part alta només hi ha aquest. El tercer\nbloc consisteix a donar continuïtat al carril bici a la Diagonal. I, finalment, el quart\nbloc consisteix a col·locar pictogrames de bicicleta a carrers amb un carril.\nA continuació, passa a detallar aquests quatre blocs amb l’ajuda d’una projecció\nde xarts. Pel que fa al primer, informa que a la plaça de Tetuan sí que hi ha\ncontinuïtat, però que hi conflueixen dos carrils bici importants, el de la Gran Via i el\ndel passeig de Sant Joan. En el primer s’han de travessar nombrosos passos de\nvianants i han de passar per alguns trams on hi ha parada d’autobús; això fa que\nmolts ciclistes, per no perdre temps, posant en risc la seva seguretat, no segueixin\nel camí habilitat. Aleshores, explica que la solució que es planteja és implementar\nel carril bici en doble sentit a la banda de muntanya, de manera que el ciclista\npugui travessar la zona més ràpidament, i també habilitar un espai perquè es\npugui fer millor l’intercanvi amb el carril bici del passeig de Sant Joan.\nPel que fa a la confluència dels carrers d’Urgell i Consell de Cent, diu que\nactualment el pas d’un carril a l’altre es fa pel xamfrà muntanya-Besós, la qual\ncosa no és eficient pels cops que s’ha d’esperar per creuar els carrers, i això\nprovoca que en moltes ocasions no segueixin el camí marcat. Aleshores, el que\nfaran és habilitar un espai al xamfrà mar-Llobregat perquè el ciclista pugui fer el\ncanvi de carril de manera més directa.\nPel que fa a la plaça d’Espanya, explica que hi arriben nombrosos carrils bici–a\nbanda i banda de la Gran Via, al carrer de Tarragona i al Paral·lel– però que no\ntenen continuïtat per travessar la plaça, la qual cosa provoca que els ciclistes\ncerquin diverses alternatives. Aleshores, aprofitant que a la plaça d’Espanya hi ha\ndiverses línies on els vehicles ja s’aturen, el que es pretén és que el ciclista pugui\naprofitar aquestes aturades del trànsit per travessar la plaça, la qual cosa no\nrequereix canviar els temps semafòrics, i habilitar un espai central perquè el\nciclista pugui triar en quina direcció ha de continuar. Aclareix que la intenció és\nfacilitar el creuament de la plaça i esmenta que el gir des del Paral·lel cap a la\nGran Via en direcció al centre no serà gaire habitual, atès que el ciclista que pretén\nanar al centre difícilment pujarà pel Paral·lel fins a la plaça d’Espanya.\nPel que fa a la confluència de la Meridiana amb Sancho d’Àvila, indica que hi ha\nuna parada del tramvia i quan es va urbanitzar la Meridiana es va canviar la\nubicació del pas de vianants, la qual cosa dificulta el pas d’un carril a l’altre. La\nsolució que es planteja és habilitar un camí que faciliti l’operació. Remarca que\nbàsicament el que es fa és afrontar els punts difícils, mal resolts, i cercar-hi una\nsolució.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPel que fa a la plaça de Francesc Macià, destaca que també hi conflueixen\ndiversos carrils bici i que els han de relligar, si bé en aquest punt l’actuació té un\nimpacte molt més baix. Explica que per la banda de muntanya-Besòs ja hi ha una\ninfraestructura adequada, però el creuament del carrer Pau Casals crea problemes\ni el que es pretén és habilitar aquest pas per calçada.\nPel que fa a la confluència dels carrers de Bailèn amb Consell de Cent, assenyala\nque el problema és el gir des de Consell de Cent cap a Bailèn, i el que es fa és\ncol·locar un semàfor ambre intermitent amb una fletxa per recordar el conductor\nque hi ha presència de ciclistes.\nPel que fa a la confluència de la Gran Via amb Urgell, destaca que torna a ser un\ncreuament important de carrils bici. Hi ha una boca de metro i quan el ciclista\narriba a aquest punt no hi ha res pintat i no sap per on ha de passar. Aleshores, el\nque faran és marcar per on s’ha de passar.\nPel que fa a la confluència de Consell de Cent amb Enric Granados, aclareix que\nel problema és que no hi ha una ruta clara per fer el gir i el que faran és marcar la\npauta perquè tots els ciclistes es comportin igual.\nPel que fa a la confluència de la Meridiana amb els carrers de Marina i\nAlmogàvers, esmenta que és un punt d’impacte important, on conflueixen diversos\ncarrils bici i cada ciclista es busca la millor manera per creuar a l’altra banda. Aquí,\ndoncs, el que fan és habilitar el carril bici central, aprofitant les línies de detenció\nque hi ha, si bé la presència del tramvia crea alguna complexitat tècnica.\nPel que fa a la plaça de Letamendi, assenyala que la majoria de ciclistes no\nrespecten la senyalització que els obliga a vorejar la plaça per creuar el carrer\nd’Enric Granados, i aleshores la solució que es planteja és habilitar l’espai central\ncom a espai de convivència vianant-bicicleta.\nPel que fa al carrer de Provença, destaca que és una via imprescindible per anar\nen bicicleta en sentit Llobregat-Besòs per la part alta de l’Eixample. Tot i que és\nassenyalada com a sentit únic, és utilitzada massivament en doble sentit. Per tant,\nel que faran és convertir en carril de doble sentit els trams del carrer Degà Vehí\nfins al passeig de Gràcia i entre el Passeig de Gràcia i Entença.\nPel que fa a la Diagonal, afirma que té carril bici des de la zona universitària fins\nal Fòrum, tret del tram que creua el carrer d’Aragó, i que el que es pretén és donar\ncontinuïtat al carril per calçada, per la banda de mar, tot i que és un punt difícil i\ntècnicament complex.\nFinalment, pel que fa als pictogrames de bicicleta, informa que en els darrers\nmesos n’han pintat a totes les zones 30 amb el missatge: «Ciclista, a la zona 30\nves per la calçada, no vagis per la vorera», i: «Conductor, si veus un ciclista\nrespecta’l, perquè va per on toca.» En una segona fase, el que es pretén és que els\nciclistes circulin per la calçada a tots els carrers d’un sol carril, atès que per les\nordenances municipals aquests tenen el caràcter de zona 30, malgrat que no hi\nhagi senyalització, de tal manera que s’incrementarà de manera molt considerable\nl’oferta de carrers que té el ciclista per moure’s per la ciutat.\nEl Sr. Escudé agraeix la presentació de l’informe. Tot seguit, diu que el seu grup\nestà d’acord amb les actuacions que presenta l’informe però creu que es poden\nmillorar i avança que expressaran algun dubte i algunes propostes. En aquest\nsentit, no entén per què als passos de bicicleta normalment no hi ha una bicicleta\ndibuixada, especialment de cara als turistes, i posa com a exemple la plaça\nd’Espanya, on creu que una millor senyalització seria convenient, especialment per\na la gent de fora, i explica que en algunes ciutats europees hi ha semàfors per a\nbicicletes on s’ha de prémer un botó i al cap de pocs segons donen pas.\nEn relació amb la cruïlla entre els carrers de la Meridiana i Marina, creu que cal\neliminar els punts morts de visibilitat, especialment a la zona verda de la rotonda.\nA Francesc Macià diu que hi ha algunes mancances, com ara dibuixar el carril bici a\nl’alçada de la vorera, als passos en vermell, les línies discontínues que delimiten el\ncarril, la franja quadriculada d’accés a la parada de taxi, una franja de seguretat\nentre els vehicles estacionats i el carril bici o les connexions entre els trams de la\nrotonda amb les franges quadriculades. Pel que fa a la cruïlla del carrer d’Urgell\namb Consell de Cent, no sap si s’han valorat les causes dels accidents que hi ha\nhagut ni per quin motiu es vol fer girar just per la intersecció i eliminar el refugi\nque hi havia. I pel que fa al carrer de Girona, on s’ha perllongat el carril bici des\n\n2481\n\n\f2482\n\nGASETA MUNICIPAL DE BARCELONA\n\nNÚM. 17\n\ndel carrer del Consell de Cent fins al carrer de Còrcega, assenyala que primer es va\npintar el carril bici, després es va asfaltar, es va tornar a pintar i es van col·locar\nles bandes separadores, i demana per quin motiu no s’ha acabat d’asfaltar la resta\ndel tram nou de carril bici i, en cas que no s’hagi fet els últims dies, creu que fóra\nconvenient de fer-ho.\nD’altra banda, recorda que en diverses ocasions s’ha demanat en la Comissió de\nMobilitat fer una actuació a la cruïlla del carrer Aribau amb Diputació, però que ni\nel Pla de foment de la bicicleta ni les actuacions previstes per al 2013 no ho\ncontemplen, i entén que seria important perquè precisament allà va morir una\nusuària del Bicing el 2012.\nSeguidament, planteja un parell de dubtes. Demana quines actuacions té\nprevistes el govern municipal, si finalment es duen a terme les modificacions del\nReglament general de circulació, de la direcció general, i s’implanta l’obligatorietat\nque les bicicletes circulin per la dreta en els carrers amb un únic carril. En aquest\nsentit, assenyala que la proposta de reforma del Reglament de circulació continua\npermetent la circulació de bicicletes per les voreres, sempre que siguin d’un mínim\nde tres metres, a una distància mínima d’un metre de la façana i sempre que la\ndensitat de vianants ho permeti. Per tant, demana al regidor què pensa d’aquesta\nproposta, tenint en compte que aquesta mateixa tarda s’ha de presentar un\ninforme on es diu que les bicicletes podran circular per les voreres senyalitzades.\nA continuació, prega que en les propostes que facin relacionades amb la bicicleta\nes tingui en compte el parer de les entitats que hi ha al Grup de Treball de la\nBicicleta, del Pacte per la mobilitat, i posa com a exemple el desacord de les\nentitats amb els pictogrames que s’estan pintant als carrers amb un únic carril de\ncirculació i a les zones 30.\nFinalment, manifesta que no entén per què no s’han convocat els grups\nmunicipals a la reunió del Grup de Treball de la Bicicleta del Pacte per la mobilitat\nque ha de tenir lloc aquesta mateixa tarda i demana si hi ha algun motiu perquè\naixò hagi estat així.\nEl Sr. Ramírez agraeix al Sr. Gomila la presentació de l’informe i diu que el Grup\nMunicipal del Partit Popular comparteix aquest tipus d’actuacions i celebra que\ns’hagin presentat en la comissió. Tanmateix, adverteix que les consideren\ninsuficients i que arriben tard, perquè recorda que el Pla de foment de la bicicleta\nes va presentar el mes de juliol anterior.\nPel que fa a les mesures de xoc a les cruïlles amb tres accidents o més, creu que\nés bàsica una actuació per adobar els defectes que hi pugui haver, ja sigui en el\ndisseny o en les senyalitzacions horitzontals o verticals. En relació amb l’actuació a\nla plaça d’Espanya, demana més detalls sobre com es pensa fer, concretament si\nels passos que s’habilitaran als ciclistes per entrar a la plaça també serviran per\nsortir-ne i si hi ha previst algun tipus de zona d’espera per evitar una congestió de\nbicicletes. També demana si aquests passos per a bicicletes estaran segregats dels\npassos per a vianants i si se senyalitzaran per evitar que hi passin vianants.\nRespecte a la prolongació del carril del carrer de Provença, voldria saber si el doble\nsentit que es vol habilitar anirà en detriment de les places d’aparcament per a\ncotxes, i entén que si això és així els veïns de la zona perdrien moltes places\nd’estacionament de l’àrea verda i en algun cas fins i tot de la zona blava. Pel que\nfa a la continuïtat del carril bici de la Diagonal, coincideixen que tant el carrer de\nProvença com la Diagonal es configurin com a eixos prioritaris de la malla ciclista\nde la ciutat, però entenen que cal incidir en altres tipus d’actuacions, potser\nmenors però necessàries, com ara pintar els carrils bici d’una forma més evident, i\nposa com a exemple de senyalització deficient la que hi ha a la confluència del\ncarrer Urgell amb la Gran Via. I pel que fa a les zones 30 de la ciutat i tota la xarxa\nque no sigui via bàsica, entén que el pictograma no és suficient per deixar\nconstància que hi circularan bicicletes i que s’han de prendre altres tipus de\nmesures. D’altra banda, i continuant amb les mesures de xoc, troba a faltar en\nl’informe presentat algunes cruïlles amb alta accidentalitat esmentades en el Pla de\nfoment de la bicicleta, tot i que a la pàgina 2 de l’informe sí que es diu que s’ha\nactuat a les confluències del carrer de Calàbria amb la Gran Via i amb el Paral·lel, i\nque s’ha revisat la cruïlla del Doctor Aiguader amb Mediterrània, però demana\ndetalls d’aquestes tres actuacions.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nFinalment, incideix en el tema dels obstacles arquitectònics que es troben en el\ntranscurs dels carrils bici; posa com a exemple les barreres d’entrada i sortida del\npàrquing del passeig de Colom i proposa que es pinti de tal manera que el traçat\nsigui continu.\nLa Sra. Ribas agraeix al Sr. Gomila la presentació de l’informe i recorda que el\npassat 24 de gener la Comissió de Mobilitat va aprovar una proposició del Grup\nMunicipal d’Iniciativa Verds - Esquerra Unida, transaccionada amb el govern i\naprovada per unanimitat, on es demanava que en la sessió següent de la comissió\nel govern presentés les actuacions previstes pel Pla de foment de la bicicleta per al\nperíode 2013-2015. En aquest sentit, recorda que el 25 de març el govern\npresentava en els mitjans de comunicació tres de les quatre mesures que conté\nl’informe i que, per tant, la novetat que hi ha a l’informe que presenten és la\ncontinuïtat del carril bici a la Diagonal. Per tant, observa que després de dues\nsessions de la comissió el govern només ha presentat les actuacions previstes per\nal 2013 i, a més, sense calendari d’actuació, i demana què hi ha de l’actuació a la\nplaça de Joan Carles I o per què quan el govern parla de remodelar el passeig de\nGràcia no hi ha cap referència als carrils bici. Insisteix que el seu grup volia\nconèixer com es realitzarien quatre actuacions, com ara les referents als carrils bici\nen calçada, segrestats i segurs, cosa que implicava fer-ne de nous i revisar els que\npresentessin deficiències, i recorda que el Pla de foment de la bicicleta posava un\nèmfasi en aquest segon aspecte. En segon lloc, insisteix que les vies urbanes que\nno configuren la xarxa bàsica han d’esdevenir zones 30 i, per tant, que s’ha\nd’incrementar la implantació d’elements físics que obliguin a reduir la velocitat. En\ntercer lloc, assenyala que s’han d’ampliar el nombre d’aparcaments per a\nbicicletes. I, en quart lloc, assenyala que també s’havia de fer un pla d’actuació\ncontra robatoris. A tot això, diu, no han obtingut resposta.\nD’altra banda, celebra que s’hagin posat en marxa algunes actuacions que feia\ntemps que diverses entitats del món ciclista demanaven, com la implantació d’un\ncarril bici de doble sentit a la plaça de Tetuan o la prolongació i reconversió a doble\nsentit del carril bici del carrer de Provença.\nPel que fa a les actuacions proposades, assenyala que, segons diverses persones\ndel món de la bicicleta, no semblen les més adequades, i posa com a exemple la\ncruïlla del carrer del Consell de Cent amb Urgell, on troben que s’hauria pogut\ntrobar una solució que no prioritzés tant la mobilitat motoritzada, o el cas de la\nplaça de Francesc Macià, on creu que s’haurien hagut d’afrontar els problemes\npendents que té el conjunt de la plaça, com ara els enllaços amb alguns dels\ncarrers del voltant. En aquest sentit, fa una crítica més global a la política de\nbicicleta que fa el govern, perquè han de fer un discurs positiu de l’ús de la\nbicicleta i, alhora, restablir la complicitat amb el sector, que creuen que està molt\nminvada perquè el sector no creu que es compti amb ell alhora de trobar solucions.\nEntén s’han d’establir ponts de diàleg amb el món ciclista perquè són precisament\naquests col·lectius els que han d’acabar usant aquest tipus d’infraestructures. En\naquest sentit, pregunta quan han parlat amb les entitats i què els han dit, perquè\nel que les entitats expliquen al seu grup no va en aquest sentit. Així mateix,\ndenuncia que no van escoltar les crítiques que les entitats van fer als carrils bici\ndels carrers Parlament i Calàbria i el govern va tirar endavant sense ni tan sols\nparlar amb ells.\nPer acabar, critica la senyalització dels pictogrames i recorda que les entitats del\nsector han estat molt crítiques en aquest sentit perquè entenen que els\npictogrames indueixen confusió; concretament, no queda clar si les bicis poden\ncircular pels carrers on hi ha els pictogrames i, en canvi, no poden circular pels que\nno en tenen. Manifesta que, tot i que sigui un element purament informatiu, no\ncondiciona la conducció dels cotxes, que són els que han d’entendre que en\naquests carrers han de conviure amb la bicicleta i que aquesta ha de poder circular\namb seguretat i amb prioritat. Per tot això, entén que els pictogrames es limiten a\nser un element decoratiu i creu que uns senyals que pretenen ser informatius\nsense que les persones a qui ha d’informar les entenguin són el súmmum de la\ndesinformació. Demana, per tant, que, a més de pintar els pictogrames, es faci\nuna bona campanya informativa que permeti una millor convivència entre els\ndiferents modes de transport a la ciutat i que reforci el discurs positiu. Conclou\n\n2483\n\n\f2484\n\nGASETA MUNICIPAL DE BARCELONA\n\nNÚM. 17\n\ninsistint que el govern ha de realitzar una política sobre la bicicleta ordenada, per a\ntot el mandat i amb la complicitat del sector.\nEl Sr. Laporta agraeix l’informe presentat pel Sr. Gomila i manifesta el seu acord\namb les actuacions que s’hi presenten. Li sembla perfecte que s’acabi de construir\nla xarxa bàsica ciclista i que es plantegin millores a les interseccions. Tanmateix,\nentén que, si els carrils bici de doble sentit no estan segrestats amb alguna mena\nde separació física, impliquen un perill i demana que se solucionin aquestes\nsituacions. En aquest sentit, creu que, a més de protegir el ciclista amb la\nseparació, s’ha d’impedir que els cotxes s’aturin al carril bici perquè això obliga el\nciclista a entrar a la via, on li vénen cotxes de cara, o a envair la vorera. D’altra\nbanda, observa que els carrils de doble sentit en algunes cruïlles d’alta intensitat\nsón un perill per la manca de senyalització i de visibilitat, i posa com a exemples\nels casos dels carrers de Calàbria i Bailén. Conclou celebrant que el govern hagi\nestat capaç de fer el més difícil, que és guanyar espai als cotxes, ja sigui de\ncirculació o d’aturada, i demana que s’apliquin les solucions que en principi semblin\nmés fàcils.\nEl Sr. Freixedes manifesta que els dubtes de tipus tècnic o els suggeriments es\npoden adreçar al director de Mobilitat. Pel que fa a senyalització, diu que és un\naspecte que es té en compte en totes les actuacions, tant el reforç com la\nsimplificació, perquè tothom la tingui en compte de manera adequada. D’altra\nbanda, puntualitza que han presentat un paquet d’actuacions imminents perquè\ntenen el pressupost per fer-les i, per tant, els serveis tècnics ja hi estan treballant,\nassenyala que totes aquestes actuacions ja tenen projecte executiu i seran una\nrealitat en pocs mesos, ja que algunes d’elles estan en fase de licitació, a la qual\ncosa el Sr. Gomila assenteix. Així, doncs, concreta que abans de l’estiu o al voltant\nde setembre una bona part estaran fetes, i insisteix que hi ha un pressupost i un\ncalendari que esperen tirar endavant.\nRespecte als comentaris de si aquestes mesures són insuficients i per què no\ns’ha fet abans aquesta presentació, esmenta el problema pressupostari i que estan\na punt d’arribar a un acord amb el Partit Popular per desbloquejar una partida\nd’inversions, ja que, sense aquest acord, tot i que la ciutat tenia els diners no els\npodia utilitzar. En aquest sentit, valora les negociacions amb el Partit Popular com\na positives, com també ho són en l’àmbit de la bicicleta. Per tant, diu que un cop\ntinguin els nous recursos pressupostaris per tirar endavant els projectes que hi ha\nal Pla de foment de la bicicleta ho comunicaran a la comissió.\nPel que fa al grup de treball, assenyala que sempre han estat convocades les\nentitats que l’integren i que aquesta és la raó per la qual no han convocat els\ngrups municipals, no pas per cap interès d’opacitat. D’altra banda, manifesta que\nel diàleg amb el sector és permanent, però es pregunta què vol dir exactament\nestar d’acord amb el sector i si això implica que hi hagi d’haver unanimitat en tot.\nEn aquest sentit, quan es diu que el sector no acaba de veure bé els pictogrames,\nentén que vol dir que hi ha una part del sector que no ho veu malament. Per tant,\nentén que quan hi ha diàleg hi ha gent que expressa la seva discrepància en un\nsentit o en un altre. Així, doncs, entén que les propostes que es fan responen a\nnecessitats reals i a una reivindicació que bona part del sector fa anys que\nplanteja. Insisteix que, a l’espera de l’acord amb el Partit Popular per desencallar\nuna segona partida d’inversions en infraestructura ciclista, faran el que de moment\nes pot fer. Reconeix que no han especificat, per exemple, quants quilòmetres de\ncarril bici es faran, però creu que és innegable la qualitat de cadascuna de les\nactuacions perquè s’estan solucionant problemes concrets que dificultaven la\nmobilitat en bicicleta a Barcelona.\nEn relació amb una pregunta del Grup Socialista sobre el canvi normatiu,\naclareix que el que estan fent és expressar la voluntat de la ciutat de Barcelona\nrespecte a un reglament de la direcció general que encara no està aprovat i, per\ntant, continuen defensant les seves tesis. A partir del moment que el nou\nreglament sigui un fet, diu, s’haurà de veure com la ciutat s’hi adapta, però de\nmoment defensen el que la ciutat vol i no donen per fetes coses que en aquest\nmoment encara no han passat.\nEl Sr. Escudé entén que les actuacions que es porten a terme responen a\nnecessitats reals, però aclareix que no han qüestionat res del que s’ha presentat,\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nsinó que únicament demana que es tinguin en compte les seves demandes perquè\nles fan en sentit constructiu. Pel que fa al grup de treball, recorda que els grups\nmunicipals sí que han estat convocats a alguna sessió de treball i per això no\nentenen que se’ls convoqués a l’anterior i no a la que hi ha d’haver aquella\nmateixa tarda, cosa que els ha sorprès tant a ells com a les entitats, que els ho\nhan fet saber. Finalment, en nom del Grup Socialista demana si el govern tindrà en\ncompte tot el que han comentat i si per qüestió de temps no poden respondre en\naquesta sessió, demana que es faci en una propera sessió o bé particularment.\nEl Sr. Ramírez es mostra disposat a col·laborar per desencallar les actuacions\nprioritàries en la infraestructura ciclista, en el marc de les negociacions a què\nal·ludia el Sr. Freixedes, perquè consideren insuficients els 563.000 euros per\ncobrir les necessitats del sector ciclista, tenint en compte que es fan 120.000\ndesplaçaments diaris arreu de la ciutat. D’altra banda, desconeixia que hi havia\nconvocada la taula de treball de la bicicleta i lamenta que no se’ls hagi avisat,\nmalgrat que coincideixi amb la convocatòria de comissions, la qual cosa dificulta\nl’assistència a aquest tipus de reunions. Finalment, reitera les peticions de caràcter\ntècnic que han fet en el si de la comissió i demana al senyor Gomila que els doni\nresposta.\nLa Sra. Ribas insisteix a demanar que el govern expliqui quina estratègia té per\na la bicicleta a la ciutat, perquè considera que no n’hi ha. En aquest sentit, veuen\npetites actuacions que no estan englobades en un marc estratègic, la qual cosa\nredueix els pactes possibles a si han de circular per la vorera nord o per la vorera\nsud. Així mateix, reitera que el govern té un problema de diàleg amb la ciutat, com\nja li va dir el dimarts anterior respecte del Poblenou en aquesta sessió amb la\nbicicleta, i recorda que si han dit que el sector no veu bé els pictogrames és\nperquè eren presents en aquella reunió. I malgrat que a la reunió de la tarda no hi\npodran ser presents, diu que les entitats ja els informaran de les seves\ndiscrepàncies. Finalment, assenyala que, si el govern presenta a les entitats uns\nprojectes executius tancats i a punt de licitar, el procés no pot ser gaire\nparticipatiu.\nEs dóna per tractat.\nd) Compareixences Govern municipal\nDel Grup Municipal PP:\n3. Que comparegui el responsable del Govern municipal per donar compte del\nprocés d'elaboració del nou Pla Director de Bombers.\nEl Sr. Forn anuncia que la intervenció la farà el Sr. Fontclara. Diu que per donar\ncompte del procés d’elaboració del pla s’han remuntat a l’any 2009, any en què es\nva presentar el pla vigent, i que també s’ha fet un balanç del model organitzatiu,\nque creu que és un punt de partida absolutament necessari, i, en base a les\nexperiències i el balanç del pla, faran una breu referència a la feina que s’ha dut a\nterme durant els darrers dotze mesos.\nEl Sr. Fontclara, director de Bombers de Barcelona, anuncia, com havia dit el\ntinent d’alcalde, que farà referència al punt de partida d’on vénen, a la feina feta\ndurant els darrers dotze mesos i al punt on es troba la negociació del nou pla\ndirector. En aquest sentit, recorda que l’any 2009 es va presentar el Pla director de\nl’SPEIS, el Servei de Prevenció, Extinció d’Incendis i Salvament, on bàsicament es\nproposava la implantació d’un model organitzatiu que se suportava en tres eixos:\nuna nova manera de funcionar, una nova organització territorial i un\ndimensionament de la plantilla de l’SPEIS, a part d’altres qüestions, com identificar\nun pla d’inversions per a la renovació del material del servei.\nPel que fa a la nova estructura funcional, assenyala que és el gran canvi\nproposat i que es va implantar, i consistia a conformar l’estructura del servei al\nvoltant d’un tronc comú on els diferents comandaments, en funció del seu nivell de\nresponsabilitat, destinaven una part del seu temps a la intervenció i una altra part\na tasques de gestió en horari d’oficina. Per tant, es va fer un trencament d’horari\nque va comportar un canvi en les condicions laborals d’alguns dels col·lectius del\n\n2485\n\n\f2486\n\nGASETA MUNICIPAL DE BARCELONA\n\nNÚM. 17\n\nservei. A tal fi, es va incorporar l’antic CECOP, que era el centre on es rebien totes\nles trucades d’emergència, a l’actual Centre de Gestió d’Emergències, situat al\ncarrer de Lleida, a més de redefinir el servei sanitari amb la voluntat que sigui el\nSEM qui progressivament treballi de manera conjunta amb l’SPEIS i que vagi\nassumint aquesta responsabilitat.\nPel que fa a l’organització territorial, informa que la ciutat es va dividir en dues\nzones, cadascuna de les quals sota el comandament d’un cap d’unitat territorial,\namb responsabilitat sobre tres dels sis parcs que hi ha a la ciutat, al marge del\nParc Satèl·lit de Vallvidrera.\nEn relació amb el dimensionament de la plantilla, després d’una anàlisi de les\ndades dels serveis que es van fer durant el període 2004-2008, es va establir un\nmodel lineal d’efectius destinats als parcs, constant per a tots els dies de l’any,\namb l’acord que cada dia hi hauria una dotació mínima de cent efectius distribuïts\nentre els diferents parcs. Tanmateix, adverteix que en aquell moment ja s’intuïa\nclarament que el compliment d’això seria difícil, especialment alguns dies, no tant\npel nombre d’efectius que hi havia, sinó per la planificació. En aquest sentit, indica\nque al llarg dels anys la situació es va anar deteriorant, entre altres raons per la\nimpossibilitat d’incorporar els efectius necessaris per reposar les baixes per\njubilació.\nPer tant, de manera molt sintètica, aquesta va ser la definició i la implantació\ndel pla director que actualment regeix a la ciutat, i diu que aquesta implantació va\nser acollida amb una certa reticència per la part social, la qual cosa va implicar que\ns’entorpís el desenvolupament d’accions bàsiques i estratègiques com la formació,\nla promoció de nous comandaments o fins i tot va impossibilitar que es fessin\nguàrdies extraordinàries quan el servei ho requeria. A partir d’aquí, van entendre\nque, abans d’abordar la discussió d’un nou pla director, calia augmentar el ritme\nd’activitat prioritàriament pel que fa a aquestes qüestions fonamentals i que estan\norientades a garantir les competències i habilitats bàsiques necessàries perquè el\nservei sigui eficaç i segur. En aquest sentit, informa que, després d’establir el canal\nde comunicació amb els representants de la part social, el 12 de juliol de 2012 es\nva signar l’acord per realitzar la formació de tot el col·lectiu i aquest desbloqueig\nva permetre l’acord que tot el personal de Bombers que donés formació a altres\nmembres del cos havia de ser habilitat per l’Institut de Seguretat Pública de\nCatalunya, la qual cosa obligava a obrir un procés d’homologació de tots els\nmonitors, formadors i coordinadors que el servei ja tenia acreditats internament. A\ncontinuació, destaca que aquest procés s’està fent progressivament i els ha\npermès reprendre l’activitat de formació de l’SPEIS.\nEn aquest sentit, assenyala dos aspectes que considera importants: per un\ncostat, l’interès demostrat per la majoria dels components del servei per\nparticipar-hi, cosa que ha obligat a coordinar amb l’institut més d’un procés de\nselecció per donar sortida a tota la demanda per tal que tots els membres del cos\ninteressats a ser homologats tinguin la seva oportunitat; per l’altre costat, remarca\nque les puntuacions obtingudes pels representants de Bombers de Barcelona se\nsituen per sobre de la mitjana dels alumnes de l’institut, cosa que demostra el bon\nnivell tècnic que històricament ha tingut el servei, malgrat que el període de\nturbulències continua. Afegeix que, malgrat que alguns membres del cos no han\nsuperat les proves, creu que s’han de felicitar perquè en línies generals aquest\nprocés permet obrir un camí de col·laboració més intensa amb l’Institut de\nSeguretat Pública de Catalunya per a l’habilitació del personal i per donar formació,\nla qual cosa ha de permetre mantenir i actualitzar el grau d’exigència que una\nactivitat tan estratègica com la formació requereix. Finalment, assenyala que, un\ncop obtinguda l’habilitació, s’ha de renovar cada dos anys.\nParal·lelament, remarca que hi ha iniciatives que han sorgit del mateix cos, com\nara l’organització de campionats interns, que són una mostra de l’interès que hi ha\ndintre del servei per reprendre aquest tipus d’activitat. En aquest sentit, informa\nque la setmana anterior es va concloure la fase final d’un campionat en què van\nparticipar prop de cent cinquanta bombers, repartits en vint equips. Insisteix que\nés un bon símptoma que dintre del col·lectiu hi hagi la voluntat de tornar a fer\naquest tipus d’accions.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nAixí, doncs, un cop s’ha aconseguit posar en marxa el servei amb les seves\nactivitats bàsiques, entenen que des de l’estiu anterior ja existeixen les condicions\nper abordar un nou pla director. En aquest sentit, tenien prevista la negociació del\npla director amb la part social per al mes d’octubre, però la coincidència amb la\nnegociació del conveni col·lectiu va aconsellar d’ajornar-la. D’altra banda, indica\nque l’experiència obtinguda des de la implantació del pla director del 2009 ha\npermès identificar els avantatges i inconvenients d’aquell disseny, i destaca, a títol\nd’exemple, alguns aspectes que el nou pla director hauria de ser capaç de\nsolucionar, com ara que el plus econòmic que es va acordar en alguns col·lectius,\ncom els sotsoficials o el personal del CGE, com a compensació pel trencament de\nl’horari de vint-i-quatre hores, a la pràctica ha comportat un desequilibri excessiu\nen l’escala retributiva vigent, la qual cosa ha suposat una sèrie de reivindicacions,\ntant dels nivells inferiors com dels superiors, i ha posat de manifest algunes\nincongruències operatives, com per exemple que es trenqui l’escala pròpia del\ncomandament i que un bomber del CGE hagi de donar ordres a un sergent o que\nels bombers acabin cobrant més que els comandaments.\nPel que fa al Departament de Prevenció i Protecció Civil, així coma les unitats\ntècniques que donen suport a la unitat d’operacions, exposa que la concentració\nexcessiva de personal amb doble responsabilitat i, per tant, amb doble horari, fa\nque la tramitació dels projectes o expedients sigui força ineficient i fins i tot hi\narriba a haver períodes excessivament llargs en què no hi ha personal.\nEn canvi, assenyala que el pla del 2009 va posar de manifest l’encert de la\nfigura del cap de parc, una figura absolutament necessària per coordinar els cinc\ntorns que desenvolupen la seva activitat en cada un dels parcs, tot i que creu que\ncal redefinir el rol del cap d’àrea, que no ha acabat de trobar el seu encaix.\nPel que fa al CGE, explica que amb el model actual s’ha allunyat\nprogressivament de la intervenció i, entenent que és un element estratègic perquè\nés el que desencadena tota la mobilització de recursos a les ciutats, creu que s’ha\nde procurar que hi hagi una integració progressiva amb la divisió d’operacions.\nAclareix que actualment el CGE no depèn de la divisió d’operacions, cosa que creu\nque s’hauria de corregir.\nFinalment, tot i que l’anàlisi de les dades que es va fer en el pla director del\n2009, que comprenia els exercicis del 2004 al 2008, va ser una anàlisi molt\nexhaustiva, creu que no es va tenir en compte l’estacionalitat de la demanda dels\nserveis a la ciutat de Barcelona, i que això s’hauria de recollir a l’hora de definir un\nnou model. En aquest sentit, creu que, després d’haver analitzat els exercicis del\n2008 al 2012, es pot afirmar que aquesta estacionalitat de la demanda diària de\nserveis existeix, tant mensual com anual, i el fet que aquestes corbes de demanda\nes reprodueixin any rere any fa que la demanda sigui bastant previsible. Remarca\nque aquesta és una característica pròpia del sector i que es troba no sols a\nBarcelona, sinó també a altres ciutats de l’Estat i de l’estranger. Entén, doncs, que\naquesta característica hauria de permetre una assignació dels recursos, que\nrecorda que són escassos, molt més eficient.\nEn definitiva, assenyala que ha fet una petita relació dels diferents aspectes que\nvolen recollir en el nou model i que el que estan fent és una feina conjunta amb la\npart social per compartir aquest nou model. En aquest sentit, entenen que el\nServei de Prevenció i Extinció d’Incendis de Barcelona és un servei essencial per a\nla ciutat i que ho continuarà essent els pròxims anys, i, per tant, el model cal que\nsigui consensuat i compartit per tots els actors que hi han d’intervenir. Informa\nque la mesa de negociació està en marxa i s’estan discutint tots els aspectes que\nha comentat i d’altres. Diu que el ritme és prou bo, que s’estan reunint amb una\nfreqüència setmanal i que creu que acabaran consensuant amb els sindicats\naspectes com la carrera professional, les categories, els llocs, les funcions\nespecífiques com les de submarinista o conducció de vehicles especials,\ncomandament del CGE, el dimensionament d’aquests efectius tenint en compte\nl’estacionalitat, etcètera. Conclou assenyalant que s’està fent una revisió integral\nde tots els aspectes que han de conformar el nou servei de bombers amb una\nperspectiva de llarg recorregut. A tal fi, la previsió que tenen és que abans de\nl’estiu hagin consensuat amb els sindicats tots aquests aspectes i, per tant, poder\npresentar en aquesta comissió el nou pla director.\n\n2487\n\n\f2488\n\nGASETA MUNICIPAL DE BARCELONA\n\nNÚM. 17\n\nEl Sr. Ramírez agraeix al Sr. Fontclara l’exposició i li demana i els la pot fer\narribar per escrit. D’altra banda, comenta que la compareixença té l’origen en una\npregunta que fa formular el Grup Municipal Popular l’octubre de 2011, en la qual es\ndemanava al govern quan pretenia presentar el Pla director de Bombers, i la\nresposta del tinent d’alcalde va ser que es presentaria durant el 2012, i, atès que\nno tenien notícies del procés, van demanar aquesta compareixença. Així, doncs,\ncelebren que s’hagi comunicat que abans de l’estiu segurament es podrà presentar\nen aquesta comissió el nou pla director, i afegeix que des del Grup Municipal\nPopular veuen com a prioritari i necessari establir aquests objectius estratègics,\naixí com fer una previsió i un calendari exhaustiu pel que fa al desplegament i la\nreubicació tant dels equipaments com de l’organització territorial i de la plantilla,\nper tal de garantir l’eficàcia i la seguretat del servei, maximitzant els recursos\nexistents. Conclou reiterant la demanda que se’ls faci arribar la informació per\nescrit i dóna les gràcies pels aclariments donats en la compareixença.\nLa Sra. Díaz agraeix al Sr. Fontclara la presentació de l’informe i, en nom del\nGrup Socialista, posa de manifest la professionalitat del Cos de Bombers de\nBarcelona, que va camí de complir cent vuitanta anys d’història. Així mateix,\nagraeix al tinent d’alcalde que hagi fet un reconeixement del pla director 20092011, el qual ha servit per continuar amb la tasca fins que no es presenti el nou\npla. Afegeix que comprenen les dificultats del procés de negociació perquè ells ja\nles havien patides abans i per aquesta raó agraeix que el govern actual reconegui\nla feina feta pels governs anteriors.\nEn aquest sentit, fa palès que durant el mandat anterior el Cos de Bombers de\nBarcelona es va dotar d’un pla director per als anys 2009-2011, que naixia després\nd’un diagnòstic molt acurat dels serveis d’intervenció dels cinc anys anteriors i que\ntenia en compte el nou marc legal relatiu al Cos de Bombers. Afegeix que aquest\npla director contemplava els nous espais ciutadans on es desenvolupen actes\nmultitudinaris o els canvis físics que hi ha hagut a la ciutat després de l’ampliació\nde les zones logístiques, amb noves estructures viàries i amb activitat predominant\ndels serveis, tot conservant el caràcter residencial i comercial. Recorda que una de\nles actuacions que es van incloure en el pla anterior va ser l’adaptació de\nl’estructura física del Cos de Bombers implantant una xarxa de sis parcs tipus,\norganitzada en dues unitats territorials i dimensionada segons criteris de població a\ncobrir, càrrega de treball i risc específic, de manera que cada parc fos autosuficient\nen la seva zona pel que fa als serveis ordinaris i al temps d’arribada. A més,\ncontinua, el pla director va contribuir a optimitzar els recursos humans i materials,\na la qualificació de personal i a potenciar els estàndards de qualitat i de coordinació\namb altres serveis mitjançant millores tecnològiques i organitzatives. Per a aquest\nfi, assenyala que entre els anys 2009 i 2011 es va fer una inversió de 10.600.000\n€, dels quals un 50,62 % es van destinar a edificis, un 37,83 % a equipaments i un\n11,56 % a aplicacions informàtiques.\nPer tot això, el Grup Socialista creu que el Pla director 2009-2011 és un bon\npunt de partida per redactar el nou pla, però afegeix que s’ha de cercar la\ncomplicitat del Cos de Bombers i també dels diferents grups municipals. Destaca\nque entre els anys 2009 i 2011 es va fer un esforç inversor per tal d’adquirir nous\nequips de protecció individual, noves autobombes urbanes i vehicles de salvament\nper continuar el procés de renovació total de la flota de vehicles que s’havia iniciat\nel 2006, i demana quina previsió té el govern de renovació del parc mòbil.\nFinalment, s’afegeix a la petició del Grup Popular de rebre la informació per escrit.\nEl Sr. Mestre també agraeix la intervenció del Sr. Fontclara i es mostra d’acord\namb la Sra. Díaz que el Pla director de Bombers tindrà un bon punt de partida en\nel Pla director de l’SPEIS 2009-2011, que va anar acompanyat d’inversions\nimportants en el Cos de Bombers de Barcelona. Així mateix, assenyala que el\nmateix pla director ja indicava quina hauria de ser la projecció de futur del pla pel\nque fa a l’adequació de l’estructura de comandament i a la gestió de les\nnecessitats, els temes de qualificació de la plantilla, la implantació de la xarxa de\nsis parcs tipus, continuar la renovació i adequació tecnològiques de la flota de\nvehicles i materials, potenciar sistemes de coordinació, impulsar actuacions\npreventives i de protecció civil, i actualitzar el compromís de l’SPEIS amb la\nciutadania i, per tant, la relació d’aquest cos amb els ciutadans i ciutadanes de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nBarcelona. Insisteix, per tant, que el pla director vigent és un bon punt de partida i\nque ja establia quines haurien de ser les qüestions que haurien de tenir continuïtat\nen el futur. Entén, doncs, que cal tenir en compte l’experiència i el balanç del pla\ndirector del 2009 i la realitat de la ciutat. En aquest sentit, manifesta que\nesperaran la presentació del nou pla director per poder-lo treballar i expressar\nl’opinió del seu grup, ja sigui abans de l’estiu o immediatament després.\nEl Sr. Laporta agraeix l’exposició del Sr. Fontclara i diu que el seu grup\nmunicipal té un concepte de seguretat més ampli, que va més enllà de la dimensió\npolicial o de protecció civil. En aquest sentit, entén que, a mesura que Barcelona\ncreix internacionalment, tot i que encara no sigui una capital d’estat, sí que\nincorpora una sèrie d’elements globals en matèria de seguretat i convivència propis\nd’una gran metròpolis per les necessitats de convivència, seguretat i ordre públic\ndels ciutadans i la societat civil.\nRespecte del procés d’elaboració del nou pla director, manifesta que vol fer una\nsèrie de propostes, tot i que a algunes ja s’hi ha referit el Sr. Fontclara, com ara:\nfer campanyes de coneixement de la tasca quotidiana dels serveis d’emergència i\nfer pedagogia perquè la població sàpiga què ha de fer en cas d’incendi i en altres\nsituacions de risc; destinar el nombre necessari de bombers establert en els\nprotocols d’actuació per a les operacions d’intervenció i salvament de la ciutat;\nincorporar millores en la gestió dels recursos humans del cos, en el camp de la\nformació i en la carrera professional, tant pel que fa a trasllats de personal com al\nreconeixement professional; invertir per a la millora del parc de vehicles i materials\ndiversos; completar la construcció d’equipaments i casernes; establir un mapa\ndefinitiu territorial d’actuació, i, finalment, recuperar la caserna del carrer de Lleida\nper a museïtzació i creació del Parc de la Prevenció.\nD’altra banda, recorda als membres del Partit Popular que els pressupostos\ngenerals de l’Estat contemplaven la restricció per a la incorporació de nou personal\nel 2012, llevat de l’excepció, que s’ha comentat més d’un cop, de com a màxim\nl’equivalent al 10 % de la taxa de reposició, que és lluny del que ha aprovat el\nconsistori, de manera que entén que si Bombers van curts de personal i el servei\nse’n veu afectat és per aquesta raó.\nEl Sr. Forn agraeix les intervencions de tots els grups, que qualifica de positives.\nSeguidament, insisteix que no parteixen de zero, però que cal adaptar el pla\nanterior i fer les millores i modificacions que creuen més oportunes en aquells\naspectes que s’han de millorar o que no acaben de funcionar prou bé. En aquest\nsentit, es mostra d’acord amb el Sr. Laporta que tenen unes limitacions\nimportants. Així, mentre que el pla del 2009 preveia que hi hagués 101 bombers a\ncada un dels parcs cada dia i ja en aquell moment era difícil, afirma que en\naquests moments és absolutament impossible, i que, malgrat que a començament\nde legislatura hi va haver un acord perquè cada any hi hagués un augment de\nseixanta bombers, a causa de les restriccions pressupostàries establertes pel\nGovern de l’Estat això no es podrà fer, la qual cosa tindrà un impacte directe en les\ntasques que han de desenvolupar els diferents parcs de Bombers. Assenyala que\nno recorda de memòria la magnitud de les xifres, que potser el Sr. Fontclara podria\ndir, però que han dissenyat un pla que s’adapta a les necessitats i a la realitat\nactuals.\nEn segon lloc, insisteix que es van marcar un primer objectiu, que consistia a\nrecuperar el diàleg i el consens, i creu que estan en camí d’aconseguir-ho, tot i que\nhan necessitat el temps que han necessitat, però considera que era imprescindible\ntant per aprovar el pla com per poder afrontar molts dels reptes que es plantegen\nen aquests moments. En aquest sentit, reitera que s’han proposat tenir el pla\nabans de l’estiu, consensuat abans amb els agents socials, i anuncia que el duran a\nla comissió per debatre’l, i fins i tot li agradaria que en poguessin parlar amb els\ngrups polítics abans del debat perquè, atès que són qüestions més tècniques, creu\nque tots plegats podrien arribar a un acord.\nFinalment, demana al Sr. Fontclara si pot quantificar les baixes anuals i quin\nimpacte tenen en el cos, perquè considera que és un tema a tenir en compte en\nl’elaboració del pla.\nEl Sr. Fontclara recorda que el pla fixava 101 efectius cada dia, cosa que a la\npràctica comportava un dimensionament global del servei de 732 persones entre\n\n2489\n\n\f2490\n\nGASETA MUNICIPAL DE BARCELONA\n\nNÚM. 17\n\npersonal operatiu i no operatiu. Informa que en aquests moments hi ha 659\nefectius i la previsió és que en acabar el 2013 n’hi hagi 594, malgrat que s’estan\nformant 27 nous membres. Per tant, indica que la contínua descapitalització de\npersonal i de recursos és evident. Tanmateix, informa que, des del punt de vista\ndel ciutadà, estan mantenint el temps d’arribada i, per tant, el ciutadà no percep\nque arribin més tard, però això els obliga a treballar en xarxa per comptes de ferho amb el model que tenen definit.\nEl Sr. Ramírez diu que són coneixedors del tema de la previsió de les baixes del\nCos de Bombers i que les futures convocatòries estan supeditades a aquesta\ncongelació de l’oferta pública pel Ministeri d’Hisenda i les limitacions\npressupostàries i, per tant, entenen que el model s’ha d’adaptar a aquesta realitat.\nTanmateix, es compromet que des del Grup Municipal Popular treballaran en la\nmateixa línia que amb el tema de la reposició d’agents de la Guàrdia Urbana, que\nestan en disposició de fer d’enllaç i de negociar amb qui sigui les mesures que\npresentava el tinent d’alcalde per al benefici de la ciutat de Barcelona i del Cos de\nBombers.\nEs dóna per tractada.\nDel Grup Municipal ICV-EUiA:\n4. Que comparegui el responsable del Govern municipal per informar a aquesta\nComissió sobre l'actuació policial efectuada el passat dia 3 de març al carrer de les\nMonges del Districte de Sant Andreu.\nEl Sr. Mestre anuncia que formularan els motius que els han portat a demanar\naquesta compareixença i com veu el seu grup els fets que van succeir el 3 de març\nal carrer de les Monges, al districte de Sant Andreu. Explica que aquell dia, en el\ncontext de la celebració del Dia Internacional de les Dones, es va celebrar una\nacció simbòlica de recuperació de la memòria històrica de les dones que consistia a\ncanviar el nom de la placa del carrer de les Monges pel nom que havia tingut\nabans de l’entrada de les tropes franquistes a la ciutat de Barcelona el 1939, que\nera el d’Elisa García, una andreuenca cooperativista miliciana que fou morta al\nfront d’Aragó l’any 1936. Continua explicant que l’acció consistia simplement a\nenganxar un cartell damunt la placa, com es pot veure a la fotografia que mostra, i\nque, per tant, no es va malmetre res que fos patrimoni municipal. Aquesta acció\nsimbòlica fou denunciada per la Guàrdia Urbana, es va produir un desplegament,\nque des del seu punt de vista va ser del tot desproporcionat, de cinc cotxes de la\nGuàrdia Urbana, es van detenir dues persones sota l’acusació de resistència,\ndeslluïment de béns immobles, manifestació il·legal i desobediència, i es van\nproduir identificacions i persecucions a gran nombre de veïns i veïnes. Afegeix que\nles dues dones detingudes van ser traslladades a la comissaria del carrer de la\nSagrera i posades en llibertat al cap de dues hores.\nContinua explicant que les entitats i persones que van assistir a aquest acte van\ndenunciar els fets al regidor de districte, el Sr. Blasi, i van demanar que fossin\nretirades les denúncies de la Guàrdia Urbana i també van elaborar un manifest que\nha recollit el suport i la signatura de més de dues-centes persones i de cinquanta\nentitats del districte de Sant Andreu. Finalment, afegeix, el jutge va desestimar les\ndenúncies de la Guàrdia Urbana i va arxivar el cas, fet que, diu, posa en evidència\nel que el veïnat de Sant Andreu havia denunciat, denúncia a la qual s’afegeix el\nseu grup, que és la desproporció de l’actuació de la Guàrdia Urbana.\nPer tant, assenyala que resulta fàcil concloure que l’actuació de la Guàrdia\nUrbana va ser del tot desproporcionada, tal com posen de relleu dues-centes\npersones i cinquanta entitats del districte de Sant Andreu, i tot seguit llegeix el\ntext del manifest, que diu: «Els fets que volem denunciar són la desproporcionada\nactuació de la Guàrdia Urbana, que sense cap respecte va començar a demanar\nidentificacions d’una manera indiscriminada als veïns i veïnes que estaven al carrer\nacusant-los, sense cap fonament ni proves, de l’autoria de l’enganxada del cartell\nque tapava la placa del nomenclàtor. Desproporcionat per la quantitat de\ndotacions, fet que contrasta si es compara amb les habituals i reiterades peticions\ndel veïnat en aquella zona, que no són ateses ni solucionades. Desproporcionat per\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nla manca de respecte al dret de circulació i a la presumpció d’innocència.\nDesproporcionat per les detencions arbitràries amb l’excusa que no es volien\nidentificar quan una de les persones detingudes va evidenciar que no es negava a\nfer-ho mentre que l’altra va ser detinguda per estat gravant l’incident.\nDesproporcionada perquè no es pot criminalitzar la recuperació de la memòria\nhistòrica.»\nPel que fa a la petició de compareixença, a part de demanar l’opinió i valoració\nque en fa el govern municipal, demanen al govern i al responsable de Seguretat\ndel govern, el tinent d’alcalde Sr. Forn, primer, que no es tornin a repetir fets\nd’aquestes característiques; segon, que el govern tingui una actitud de major\ndiàleg amb les entitats, i més quan es realitzen activitats d’aquestes\ncaracterístiques, i que aquest diàleg es faci des d’un treball de proximitat, d’entesa\ni de col·laboració amb les entitats i associacions de la ciutat, i no de confrontació,\ncom ha estat el cas que denuncien; tercer, que es recuperin els consells de\nseguretat i prevenció que hi havia als districtes fins al canvi de govern municipal,\nperquè havien estat un espai òptim, amb molt bons resultats i amb molta\nsatisfacció d’entitats i associacions, i on participaven responsables polítics, tècnics i\ntècniques municipals i també els caps de la Guàrdia Urbana i de Mossos\nd’Esquadra; i quart, que el govern municipal sigui especialment sensible i\nrespectuós amb tots els fets que s’orienten a recuperar la memòria històrica i\ndemocràtica de la ciutat i especialment de les dones, perquè són polítiques de\nciutat, formen part del Pla d’igualtat d’oportunitats de l’Ajuntament de Barcelona i\ntambé de plans que impulsen altres àrees municipals, com la Regidoria de Drets\nCivils, o altres institucions com el Museu d’Història de la ciutat.\nPer acabar, diu que aquesta era la intenció de la compareixença: saber l’opinió i\nla valoració que el govern municipal fa d’aquests fets; denunciar uns fets que des\ndel seu punt de vista no haurien d’haver succeït mai, i demanar compromís al\ngovern en els aspectes que ha esmentat al final de la intervenció.\nEl Sr. Blasi respon en la seva doble condició de regidor del districte de Sant\nAndreu i de membre de la comissió. Comparteix que fets com aquest no han de\ntornar a ocórrer si se segueixen els procediments habituals, i en primer lloc es\nrefereix al fet que la convocatòria d’aquest acte no va ser comunicada a les\nautoritats municipals, com procuren que es faci amb tots els esdeveniments, i\nencara més entorn del Dia Internacional de les Dones a causa de tota l’activitat\nque es desenvolupa.\nTot seguit, explica que el nom del carrer de les Monges, segons el nomenclàtor\nde la ciutat, es deu al fet que dues monges de la família Avinyonet hi van establir\nuna escola i, per tant, data d’abans de 1900. Afegeix que recentment s’ha\ndescobert que aquesta via en el període de la Guerra Civil va portar el nom d’una\nmiliciana andreuenca, no se sap si de manera simbòlica o oficial, i que l’acte que\ncomentava el Sr. Mestre era una cerimònia per reivindicar la memòria d’aquesta\npersona, l’existència de la qual creu que la immensa majoria dels presents\ndesconeixien. El dia 3 de març al migdia, continua, una dotació de la Guàrdia\nUrbana de Sant Andreu es va adreçar a la cantonada del carrer de les Monges amb\nFabra i Puig perquè hi havia una concentració que no havia estat comunicada, el\ncomandant va observar la presència d’un grup de vint a trenta persones, que, en\nser requerides es van dispersar. Posteriorment, a la confluència del carrer de les\nMonges amb el carrer Montsec, es va detectar un grup de cinc persones que\nestaven deslluint immobles, tapant el nom del carrer amb un cartell adhesiu amb\nel nom d’Elisa García Sáez, cosa que havien fet en els rètols del carrer col·locats\nals números 60, 63 i 68. Per aquest motiu es va procedir a intentar identificar les\ncinc persones, i dues d’elles s’hi van negar, per la qual cosa es va optar per\ndetenir-les i traslladar-les a les dependències policials per obtenir-ne la identitat,\nseguint els protocols que té establerts la Guàrdia Urbana, i, una vegada\nidentificades formalment, se’ls va informar que serien imputats per deslluïment de\nbéns immobles i van ser posades en llibertat. Continua informant que un grup de\nsimpatitzants d’aquest grup es va personar a les dependències de la UT9, la\ncomissaria de la Guàrdia Urbana, per donar suport a les dues persones detingudes,\nsense més incidents. Per aquests fets es van fer diligències adreçades al jutjat de\n\n2491\n\n\f2492\n\nGASETA MUNICIPAL DE BARCELONA\n\nNÚM. 17\n\nguàrdia, que és el procediment ordinari, és a dir, la Guàrdia Urbana ho passa a\nMossos d’Esquadra i aquests ho tramiten als jutjats.\nPer tant, assenyala que si aquest acte s’hagués comunicat prèviament\nprobablement s’hauria pogut incorporar al programa del districte de Sant Andreu i\ndel Consell de la Dona per commemorar el 8 de març, i li diu al Sr. Mestre que això\nho sap molt bé perquè ha estat president del districte. En segon lloc, remarca que\nsi les dues persones que no es van voler identificar en el seu moment ho haguessin\nfet, igual que van fer les altres tres, tampoc s’hauria produït aquella situació. En\ntercer lloc, creu que fóra lògic no limitar-se a llegir informacions que apareixen a la\nxarxa, sinó també intentar treballar de forma conjunta, i en aquest sentit informa\nque el districte es va reunir amb les dues persones afectades i amb altres que les\nvan voler acompanyar per parlar dels fets.\nEn relació amb els punts que comentava el Sr. Mestre, sobre que aquest tipus\nde fets no es tornin a repetir manifesta que ja hi ha respost. Pel que fa a l’actitud\nde diàleg i proximitat, repeteix que quan hi ha una data assenyalada com aquesta\nhi ha un treball a tota la ciutat –i recorda que una regidora del Grup d’Iniciativa\nper Catalunya Verds - Esquerra Unida i Alternativa va tenir aquesta responsabilitat\ni creu que la va coordinar prou bé–, i que el diàleg ha de venir per les dues parts.\nPel que fa a la recuperació dels consells de seguretat, anuncia que, si més no al\ndistricte de Sant Andreu, van en aquesta línia perquè considera que són eines útils.\nRespecte a la sensibilitat pel que fa a la memòria històrica insisteix que s’ha de fer\nconjuntament, amb polítiques de ciutat. En aquest sentit, recorda que ell mateix es\nva reunir amb les dues conselleres municipals del Grup d'Iniciativa per Catalunya\nVerds - Esquerra Unida i Alternativa al districte de Sant Andreu i si haguessin\nconegut l’existència d’aquest esdeveniment les hauria convidat que ho traslladessin\nal Consell de la Dona, perquè precisament són dues persones força actives en\naquest consell.\nFinalment, considera que un esdeveniment reivindicatiu com aquest va deslluir\nunes dates a l’entorn del dia 8 de març, que precisament es treballen amb força\ndedicació i molta complicitat. Per tant, entén que no espot pretendre que els actes\nes desllueixin ni encara menys que la Guàrdia Urbana segueixi els protocols que li\ncorresponen per preservar l’ordre i per donar compliment a l’Ordenança de\ncivisme.\nLa Sra. Moraleda recorda que sobre aquesta qüestió ja han fet unes quantes\nintervencions al districte de Sant Andreu. En primer lloc, constata que aquest acte\ndel dia 3 de març va ser publicitat pels carrers de Sant Andreu durant moltes\nsetmanes i va ser iniciativa d’un grup de dones que van voler recuperar la\nmemòria històrica d’aquesta miliciana del barri de Sant Andreu. Adreçant-se al Sr.\nBlasi, li diu que no va ser aquest acte el que va deslluir la setmana de la dona, sinó\nl’actuació de la Guàrdia Urbana, que des del seu punt de vista va ser\ndesproporcionada, i insisteix que el jutge ha donat la raó a les persones que així ho\nvan manifestar. Per tant, li demana que un altre cop que es trobin en una situació\nsimilar, deixin fer i l’endemà ja retiraran els cartells, perquè no cal enviar-hi unes\nquantes patrulles de la Guàrdia Urbana com si fossin delinqüents que fan un acte\nque afecta la convivència. En aquest sentit manifesta que van ser els mateixos\nveïns de la zona els que es van queixar de l’actuació de la Guàrdia Urbana, perquè\nera de sortida de missa i s’hi van congregar moltes persones que no sabien què\npassava. Afegeix que ella mateixa, que hi viu a prop, ho va veure en directe i\nconsidera que va ser una cosa bastant espectacular, i recalca que ja li agradaria\ntenir cinc patrulles de la Guàrdia Urbana en altres ocasions. Finalment, insisteix\nque no va ser aquest acte el que va diluir la setmana del 8 de març, sinó l’actuació\nde la Guàrdia Urbana.\nA continuació, denuncia que la mateixa pressa que es va tenir per desmuntar\nl’acte no hi va ser per retirar el cartell, que va quedar enganxat a la placa del\nnomenclàtor vora d’un mes i, per tant, creu que el que va preocupar no va ser\nl’acció en si, sinó les persones que la feien o el fet de no haver demanat permís,\ntot i que reconeix que el permís s’hauria demanat i d’aquesta manera no hauria\npassat res. Ara bé, constata que hi ha col·lectius als quals es costa actuar\nd’aquesta manera, com el seu grup sap bé perquè ha estat molts anys al govern,\nperò considera que cal saber distingir entre una cosa i l’altra.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPer tot això, pregunta quin era l’objectiu del dispositiu, si volien preservar\nl’ordre públic o els béns immobles, que de fet no van quedar afectats de cap\nmanera, si era necessari fer una acusació amb una figura penal davant d’un fet\nsimbòlic que consistia a recuperar la memòria històrica d’aquella persona. Entén,\ndoncs, que s’ha d’anar amb compte i demana que en el futur s’opti més per la\nmediació i el consens que no pas per mesures de tipus policial, perquè això només\nserveix per crear enfrontaments innecessaris i un clima de crispació que no porta\nenlloc.\nFinalment, tot i que a títol de broma, comenta que durant el mes de maig hi ha\nd’haver moltes concentracions de més de trenta persones en aquell carrer perquè\nés època de comunions i està segura que no veuran aquest tipus de desplegament,\ni per això reitera que s’ha d’anar amb compte.\nEl Sr. Ramírez en primer lloc manifesta el reconeixement del seu grup pel treball\ndut a terme pels cossos de seguretat i concretament per la Guàrdia Urbana.\nSeguidament, considera que no es pot afegir gaire res al que ja s’ha dit, però\nentenen que l’actuació d’aquelles dues persones en un acte que diuen que és\nsimbòlic per recuperar la memòria històrica no pot ser excusa per a uns fets que\nprovoquen incivisme, en tant que no complien l’Ordenança de civisme i\nposteriorment es van negar a identificar-se, la qual cosa significa una resistència a\nl’autoritat i una desobediència manifesta. En aquest sentit, creuen que no tot s’hi\nval i que s’ha de reconèixer que les dues activistes van fer les coses mal fetes\nperquè, com ja s’ha dit, podien haver demanat una llicència amb el temps oportú\nper commemorar el Dia Internacional de les Dones.\nPel que fa a la desproporció de l’actuació i a les peticions a les autoritats de\nrespecte i de diàleg, entén que també se’ls pot exigir a aquelles persones que no\ncompleixen amb les ordenances que garanteixen la convivència a la ciutat, i, per\ntant, el seu grup demana que es compleixi la normativa i la llei, i que se sigui\nrespectuós amb la convivència a la ciutat de Barcelona. Considera, doncs, que si hi\nha comportaments que no es regeixen per aquesta convivència els cossos de\nseguretat han d’actuar, i més quan les persones es neguen a ser identificades, es\nresisteixen a l’autoritat i manifesten la seva desobediència.\nEl Sr. Laporta considera que hauria estat millor que aquest fet no s’hauria\nd’haver produït de la manera que es va produir i es dóna per satisfet amb les\nexplicacions del regidor Blasi en tota la seva extensió.\nEl Sr. Mestre remarca que en la seva intervenció el Sr. Blasi no ha expressat\nquin valoració dels fets fa el govern municipal i insisteix a demanar-la, en concret\nde l’actuació de la Guàrdia Urbana al carrer de les Monges. D’altra banda, destaca\nque les informacions que tenen del que va succeir, tant ells com els altres grups,\nno les han tretes d’internet, sinó que les coneixen perquè han parlat amb les\npersones i les entitats que hi eren presents, i amb les persones que van ser\ndetingudes i identificades.\nPer tant, considera que el primer error dels responsables que van decidir\nl’actuació al carrer de les Monges, i creu que és el més greu, va ser crear un\nconflicte on no n’hi havia cap, quan el que s’ha de fer és evitar crear conflictes\ninnecessaris. En aquest sentit, recorda que d’accions simbòliques, amb autorització\no sense, se n’han fet sempre, se’n fan i se’n continuaran fent, i creu que davant\nd’aquestes accions l’actuació ha de ser proporcionada. Afegeix que a vegades\nl’acció proporcionada és no fer res. D’altra banda, manifesta que, encara que\nl’acció no fos comunicada, el districte i la Guàrdia Urbana tenen instruments per\nassabentar-se’n, perquè per a això hi ha tècnics i tècniques de prevenció als\ndistrictes que treballen amb les entitats de tot tipus i que coneixen quan es fan\naccions d’aquestes característiques, que, malgrat que no siguin comunicades ni\nautoritzades, no impliquen cap mena de problema d’ordre públic. Insisteix, per\ntant, que crear un conflicte on no n’hi ha cap és absurd i que cinc patrulles de la\nGuàrdia Urbana, identificacions, dues detencions i denúncia al jutjat és absurd i\ndesencertat des del punt de vista del que ha de ser una acció de govern, com\nresulta del fet que el jutge hagi desestimat les denúncies. Pel que fa al motiu de\nl’actuació, discrepa que hi hagués un deslluïment dels béns immobles perquè\nnomés es tractava d’enganxar un paper sobre una placa amb el nom d’un carrer, i\n\n2493\n\n\f2494\n\nGASETA MUNICIPAL DE BARCELONA\n\nNÚM. 17\n\nconsidera que, per això, qualificar la intervenció de la Guàrdia Urbana de\ndesproporcionada potser es queda curt.\nEn segon lloc, creu que un responsable polític de l’ajuntament o un\ncomandament de la Guàrdia Urbana han de saber, davant de cada fet, quina és\nl’actuació més adequada, i davant d’aquesta acció simbòlica el seu grup creu que\nera no actuar, deixar que es fes l’acció simbòlica i l’endemà retirar els cartells. En\naquest sentit, en relació amb la intervenció del Sr. Ramírez, manifesta que no es\ntracta de posar en dubte la feina que fa la Guàrdia Urbana, però recorda que en un\nestat democràtic el primer mandat que tenen els cossos policials és garantir el\nrespecte pels drets i pel seu exercici. Així, doncs, assenyala que el reconeixement\nde la Guàrdia Urbana no lleva que les actuacions que són incorrectes i que creen\nconflictes innecessaris s’hagin d’esmenar, que és el que demanen en aquest cas.\nConclou exposant que, des de tots els punts de vista, fins i tot des del sentit comú,\nla Guàrdia Urbana no hauria d’haver actuat i que si ho va fer no va ser per\npreservar l’ordre perquè allà no hi havia cap problema d’ordre públic, sinó que es\nva crear a partir del moment que aparegueren les cinc patrulles de la Guàrdia\nUrbana.\nFinalment, assenyala que cal més diàleg, mà estesa i més acords amb les\nentitats i amb el veïnat del districte de Sant Andreu, i considera que això ho han\nde fer els responsables polítics, els tècnics i les tècniques municipals i els\ncomandaments de la Guàrdia Urbana, i constata, per les notícies que tenen, que\naixò és millorable, especialment pel que fa als comandaments de la Guàrdia\nUrbana. En aquest sentit, corrobora que a l’anterior mandat ell havia estat\npresident de Sant Andreu i que també hi havia un intendent de la Guàrdia Urbana,\ni, com el Sr. Blasi coneix perquè era regidor adscrit de Convergència i Unió, mai es\nvan trobar amb un conflicte d’aquestes característiques, tot i que es van produir\nmoltes manifestacions i accions semblants. Per tant, insisteix a demanar prudència\ni sentit comú, i a actuar amb respecte als drets.\nEl Sr. Blasi es queda amb un dubte, perquè tot i que el Sr. Mestre ha manifestat\nque ni desconfien ni qüestionen l’actuació de la Guàrdia Urbana, considera que\namb l’última frase ha vingut a dir tot el contrari i que està qüestionant l’actuació i\nel comandament de la Guàrdia Urbana al districte de Sant Andreu. També es\nqueda preocupat perquè hi ha un treball important per evitar l’ús que es fa de\nl’espai públic, per exemple les comunicacions que es fan mitjançant cartells, com\nes confeccionen i com s’enganxen. En aquest sentit, assenyala que hi ha hagut un\ntreball polític i tècnic per evitar que s’enganxin cartells allà on no toca, cosa que\ntambé és una demanda veïnal. Li preocupa que el Sr. Mestre digui que això és un\nacte normal i corrent i que no passa absolutament res, perquè tant el regidor\nd’Iniciativa per Catalunya Verds - Esquerra Unida i Alternativa com l’actual\npresidenta, la Sra. Moraleda, coneixen la situació i l’anunci que va sortir en un\nmitjà de comunicació que deia literalment: «En el marco de la semana de\nactividades sobre la mujer se va a armar la gorda», amb la qual cosa ja s’intuïa\nque podia passar alguna cosa, i no creu que això vagi en sintonia amb el que ha\nmanifestat el Sr. Mestre. En qualsevol cas, destaca que hi una un criteri de sentit\ncomú, que és el que ha d’aplicar el comandament que està de guàrdia, i més amb\nels antecedents que hi ha al districte de Sant Andreu, i assenyala que el seu ideal\nseria que la Guàrdia Urbana no hagi d’actuar per preservar l’ordre públic.\nD’altra banda, pel que fa a la no-comunicació, posa l’exemple d’alguna integrant\nd’Unitat per Barcelona, que quan volen fer un acte el comuniquen, igual que ho fan\nla resta d’entitats, i es pregunta si s’ha de fer una distinció amb un acte que, pel\nque han comentat, havia estat tan publicitat. En aquest sentit, pregunta si costava\ntant incloure aquest acte dins de la programació de la setmana de la dona, i, si els\ngrups coneixien aquesta convocatòria, considera que ho podien haver comunicat al\nConsell de la Dona. També es demana si costava tant que hi hagués una\nidentificació. D’altra banda, indica que el jutge el que va fer és no apreciar que\ns’hagués produït cap delicte, però no va dir que l’actuació de la Guàrdia Urbana fos\nincorrecta. Per tant, insisteix que hi va haver un deslluïment de l’espai i del\nmobiliari públics, a més en un moment de possible confluència en el mateix carrer\nd’altres públics en el mateix entorn, tal com comentava la veïna, regidora i\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\npresidenta de Sant Andreu, i creu que hi ha moments en què la Guàrdia Urbana ha\nd’actuar.\nFinalment, demana als grups més complicitat per reconduir les coses i no\ndifondre o fomentar actituds que no ajuden.\nLa Sra. Moraleda diu que no es pot confondre que un acte es faci a l’espai públic\namb un problema d’ordre públic, i insisteix que una acció feta per vint persones\nfent una acció simbòlica, tot i que hauria preferit que fos comunicada com totes les\naltres que es fan, no constitueixen un problema d’ordre públic, i reitera que\nl’actuació va ser desproporcionada. Conclou amb el desig que fets com aquest no\ntornin a passar.\nEl Sr. Blasi insisteix en la necessitat de complicitat i de donar un missatge que\nles coses ben fetes estalvien altres problemes. Reitera la confiança en la Guàrdia\nUrbana –i agraeix que, en aquest sentit, els grups municipals estiguin al seu\ncostat–, perquè amb els seus protocols i sentit comú donen un cop de mà als\npolítics i al conjunt de la ciutadania.\nEs dóna per tractada.\nIII) Propostes a dictaminar\na) Ratificacions\nb) Propostes d'acord\n5. Ratificar la resolució de l’Alcaldia de 5 de març de 2013 per la qual es disposa\natorgar la medalla d’honor al sofriment en la categoria d’argent al senyor Juan\nCarlos Aranda López (21726) i al senyor Aleix Elias Centelles (25989), bombers del\nServei de Prevenció, Extinció d’Incendis i Salvament de l’Ajuntament de Barcelona,\namb els beneficis establerts a l’article 5 del Reglament d’Honors i Recompenses\ndels membres de la Policia Municipal i del Servei d’Extinció d’Incendis, de 17 de\nsetembre de 1976, en reconeixement de la seva participació en la intervenció núm.\n12.003.118, efectuada el 13 de febrer de 2012 al carrer Santa Amèlia, núm. 24 de\nBarcelona, en què van sofrir lesions de gravetat com a conseqüència de trobar-se\na l’interior del recinte al moment de produir-se una explosió, quan efectuaven les\ntasques encomanades en la intervenció.\nEs dictamina amb el posicionament favorable de tots els Grups.\nIV) Part decisòria / Executiva\na) Ratificacions\nb) Propostes d'acord\nc) Proposicions\nV) Part d'impuls i control\na) Proposicions / Declaracions de Grup\nDel Grup Municipal PSC:\n6. La Comissió de Seguretat i Mobilitat acorda: 1.- Instar al Govern municipal a\nposar tots els mecanismes al seu abast, tant de diàleg com de mediació, per tal de\nbuscar solucions al conflicte de Bus Nou Barris que afecta greument a la mobilitat\ndels barris de Torre Baró i Ciutat Meridiana sobre les bases de garantia del dret a\nla mobilitat i del dret a vaga. 2.- Instar al Govern municipal a que des de la\nPresidència de TMB comprovi si es compleixen les condicions de la concessió de les\nlínies 80, 81, 82 i 83, i si no és el cas, es plantegi el rescat de la concessió del\nservei prestat per Bus Nou Barris.\n\n2495\n\n\f2496\n\nGASETA MUNICIPAL DE BARCELONA\n\nNÚM. 17\n\nLa Sra. Escarp exposa que la proposició que presenta el Grup Socialista\ncoincideix en bona part amb la presentada pel Grup d’Iniciativa per Catalunya, i\nparla dels barris de Torre Baró i Trinitat Nova i de Ciutat Meridiana, d’un conflicte\nlaboral i, segons entén el seu grup, d’una inacció municipal i d’uns veïns i veïnes\nque no tenen garantit el dret a la mobilitat. En primer lloc, entén que formulen la\nproposició en clau positiva, perquè l’objectiu de la discussió és la cerca de\nsolucions, no tant pel que fa al conflicte laboral, que no forma part de les\ncompetències de la comissió, sinó als problemes de mobilitat que té el barri. En\naquest sentit, remarca que no volen pedaços del tipus que si els nens no poden\nanar a dinar a casa dinin a l’escola pagant el consorci, perquè si bé això és lloable\nno treu que la família té dret a decidir on han de dinar els nens, o bé que un\nconseller tècnic del districte i assessor de la regidora faci de transport alternatiu\namb el seu cotxe privat, que fins i tot podria ser entès com un cas de vulneració\ndel dret de vaga. Per tant, volen solucions globals, pactades i consensuades, que\ngaranteixin el dret a la mobilitat.\nA continuació, explica que la segona part de la proposició demana analitzar el\ncompliment de la concessió, perquè si bé és cert que l’explotació de les línies que\ntenia l’empresa anterior va ser cedida, a través de l’Àrea Metropolitana, a TMB i\nque mitjançant un concurs aquesta concessió va passar a una altra empresa,\nsembla que els nivells de qualitat no siguin els més adients per a una zona tan\ncomplicada per la seva orografia. Per tant, demanen al president de TMB que hi\nhagi un control més estricte sobre aquesta concessió.\nFinalment, reclama que el govern municipal no tiri pilotes fora dient que és un\nproblema entre empreses, perquè, si bé això és cert, considera que també hi ha un\nproblema municipal, que és la garantia de la mobilitat de dos barris importants\ncom són Torre Baró i Ciutat Meridiana.\nLa Sra. Ribas coincideix que les dues proposicions són plenament coincidents. En\nprimer lloc saluda els membres de l’Associació de Veïns de Torre Baró i altres veïns\nde Nou Barris que són presents a la sessió, i esmenta que els treballadors implicats\nen el conflicte tenien intenció d’assistir-hi però els ha estat impossible perquè\nestan immersos en un procés negociador.\nA continuació, assenyala que la zona nord de Nou Barris té uns pendents\nenormes i només un servei de transport públic, que TMB va adjudicar a l’empresa\nSagalés, la qual el va subcontractar a una altra empresa que és cent per cent\ntitularitat seva, Bus Nou Barris, sabent d’entrada que era una línia deficitària\nperquè el que es busca és garantir el dret a la mobilitat d’aquests barris situats a\nla muntanya de Collserola i que corresponen a les línies 80, 81, 82 i 83.\nSeguidament, comenta que hi ha uns treballadors que han vist subrogades les\nseves condicions de treball en la segona concessió que va fer TMB i també en la\nsubcontractació, amb l’obligació de mantenir les condicions laborals, els quals fa un\nmes que fan vaga perquè, segons ells, l’empresa pretén empitjorar de diverses\nmaneres aquestes condicions. Afegeix que els treballadors també denuncien que\nl’empresa no inverteix en la flota d’autobusos i reclamen millores en els\nrecorreguts o en l’estat dels vials, és a dir, no solament reivindiquen els drets\nlegítims laborals, sinó també poder prestar aquest servei públic de manera més\neficaç i útil per a la ciutadania.\nD’altra banda, reconeix que no pertoca a la comissió optar per uns o altres, més\nenllà de respectar el dret a vaga d’aquests treballadors, però considera que sí que\nés responsabilitat de l’ajuntament i de TMB garantir el dret a la mobilitat dels veïns\ni veïnes de Torre Baró, Ciutat Meridiana i Vallbona, encara que només –i recalca\nque aquest «només» ja és molt– sigui fent complir les condicions de la licitació. Per\ntant, demanen que l’ajuntament no quedi al marge del conflicte laboral esperant\nque treballadors i empreses arribin a un acord, que veu llunyà, sinó que intervingui\namb mediació i, a la vegada, comprovant que l’empresa concessionària compleix\namb les condicions de la licitació.\nFinalment, recorda que l’alcalde, després que els grups municipals presentessin\nles proposicions, tot i entenent que si no és una conseqüència sí que és una\ncoincidència, va dir que la situació és lamentable i que caldria prendre mesures si\nl’empresa concessionària no resol el conflicte i no compleix amb les condicions de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nla concessió. I demana que es passi a l’acció, que no s’ho mirin des de la barrera,\ncom entén que han estat fent des que es fa iniciar el conflicte sis setmanes enrere.\nEl Sr. Ramírez agraeix la presència dels veïns de Nou Barris a la comissió.\nAnuncia que el Grup Municipal Popular donarà suport a les dues proposicions\nperquè entenen que aquests dos barris tenen un problema greu de mobilitat i que\nestan patint una situació lamentable que en moltes ocasions deixa els seus veïns\naïllats i sense cap tipus d’alternativa per moure’s pel seu barri. En aquest sentit,\nconstata que durant el darrer mes i mig hi ha una irregularitat en els serveis\nmínims a les línies 80, 81, 83 i 83, la gestió de les quals, encara que siguin\noperades per Sagalés, correspon a TMB, i manifesta que, si bé l’origen del conflicte\nsón unes pèrdues empresarials i la negativa de l’empresa a actualitzar el conveni\ncol·lectiu, i tot i defensant el dret de vaga dels treballadors, s’ha de garantir el\nservei de transport públic als ciutadans de Torre Baró i Ciutat Meridiana. En relació\namb les mesures que la Sra. Escarp qualificava de pedaços, com les beques\nmenjador o alguna proposta d’utilitzar els autobusos operats per TMB com a\nllançadora, entenen que no són la solució perquè són mesures provisionals i creu\nque s’han de buscar solucions que tinguin continuïtat en el temps. En aquest\nsentit, estan d’acord que, després d’haver comprovat l’estat i la qualitat del servei\nque ofereix l’empresa concessionària, es miri de rescatar la concessió o fins i tot\nque s’obri un expedient sancionador contra l’empresa i fer-li complir les condicions\nde la concessió.\nD’altra banda, recorda que el 8 d’abril el Grup Municipal Popular va presentar\nuna iniciativa per escrit en la qual demanaven que l’Ajuntament de Barcelona i\nTMB intercedissin en la resolució d’aquest conflicte, no tant pel que fa al problema\nlaboral i al dret de vaga, sinó al problema que hi ha amb la prestació del servei\nd’aquestes línies de transport públic. I conclou reiterant el suport del seu grup a\nles dues iniciatives.\nEl Sr. Laporta anuncia que el seu grup donarà suport a la proposició perquè\nestan d’acord que el govern posi els mitjans necessaris de diàleg i de mediació per\ntrobar una solució al conflicte, que considera urgent pels perjudicis que està\ncausant, especialment per la impossibilitat que els nens puguin tornar a la tarda a\nl’escola per manca de transport, o que persones grans puguin anar al metge.\nEntén que és un problema important i que cal donar-hi una solució urgent. Tot i\nque considera que l’ajuntament està intentant adoptar mesures, dins de les seves\npossibilitats, entén que la proposició demana un esforç més i el seu grup hi donarà\nsuport perquè creu que no n’hi ha hagut prou amb la petició a la Generalitat\nd’ampliar els serveis mínims. Reitera, doncs, que donaran suport a la petició\nperquè considera que la mobilitat és un dret intrínsec del ciutadà i que s’està\ncausant molts perjudicis als veïns de Nou Barris, als quals aprofita l’avinentesa per\nsaludar-los. Així, doncs, anuncia que votaran a favor dels punts 1 i 3, però matisa\nque abans de retirar la concessió s’haurien de denunciar les clàusules del conveni\nque l’empresa estigui incomplint.\nD’altra banda, posa de manifest les queixes que hi ha respecte de l’anterior\nconcessionari, en el sentit que sembla que la nova empresa ha empitjorat el\nservei. Recorda que aquesta empresa ha estat penalitzada diverses vegades\nperquè no arriba als estàndards de qualitat acordats i que els conductors\naddueixen que es vol aplicar un augment de jornada, deixar de pagar augments\npactats en el conveni per antiguitat i un canvi de condicions de treball sobre torns i\nhoraris que no respecta els descansos dins de la jornada. Conclou reiterant el\nsuport del seu grup a la proposició.\nEl Sr. Forn anuncia que el seu grup hi votarà a favor i manifesta que en general\ncomparteix les intervencions que s’han fet, que van en la línia de buscar una\nsolució al conflicte. Però no està d’acord amb alguna intervenció que ha parlat\nd’inacció municipal, perquè entén que s’hi ha treballat. Considera que els grups\nproposants podrien haver demanat informació i, a partir d’aquí, jutjar si hi havia\ninacció o no, però reitera que no n’hi ha hagut.\nPel que fa a l’orografia de Torre Baró, indica que és exactament la mateixa que\nanys enrere. I demana als grups que, quan parlen de solucions definitives als\nproblemes de mobilitat, les posin sobre la taula. Tot i estar d’acord que no és un\nproblema puntual, considera que la seva obligació és solucionar aquest problema\n\n2497\n\n\f2498\n\nGASETA MUNICIPAL DE BARCELONA\n\nNÚM. 17\n\npuntual, però assenyala que el problema de la comunicació fa molts anys que\nexisteix i diu que els governs anteriors s’ho haurien pogut plantejar, perquè\ninsisteix que l’orografia és exactament la mateixa que trenta-dos anys enrere.\nAfegeix que, malgrat la demanda de buscar solucions, no n’ha sentides gaires,\nperquè entén que denunciar el conveni és molt fàcil, però demana què passa si el\nconveni es porta al jutjat i es perd. En aquest sentit, pregunta si hi ha un\nincompliment evident de les clàusules del conveni, i recorda que la concessió la va\nconcedir un altre govern, tres anys enrere. A continuació llegeix l’informe de TMB,\nque diu: «En els més de tres anys que fa que l’empresa Sagalés realitza aquest\nservei, de gener del 2010 fina a l’abril del 2013, sempre s’ha complert amb les\ncondicions contractuals del servei, tant pel que fa al compliment de l’oferta,\nquilòmetres realitzats, com també dels diferents aspectes qualitatius –neteja,\ninformació, atenció al client i manteniment, entre d’altres. A més, periòdicament es\nrealitzen reunions de seguiment entre els representants de l’empres Sagalés i TMB\non s’analitzen noves oportunitats de millora en termes de traçat, així com\nactuacions a la via pública, senyalització, semàfors, etcètera.» Per tant, considera\nque és evident que TMB en fa un control i que no és fàcil denunciar i suspendre\nl’acord amb l’empresa.\nPel que fa a la inacció i a l’acusació de posar-hi pedaços, admet que en posen\nperquè hi ha una gent que en aquests moments pateix de manera molt directa les\nconseqüències de la situació, especialment els nens que no podien anar a escola, i\ncreu que tots poden estar d’acord que a aquests disset nens se’ls havia de donar\nuna solució, i la solució que s’ha trobat és pagar-los aquesta beca menjador, i creu\nque ningú no hi està en contra. D’altra banda, atesa la durada del conflicte,\ninforma que l’ajuntament ha demanat a Relacions Laborals de la Generalitat de\nCatalunya que es puguin ampliar els serveis mínims, perquè a més d’aquests nens\nhi ha altra gent que veuen impedides les seves possibilitats de moure’s pel barri.\nEn aquest sentit, explica que el dia anterior es va parlar amb el departament de\ntreball i li van comunicar que encara no havien pres una decisió perquè hi havia\nuna reunió amb els treballadors i avui n’hi tornava a haver una altra, i estan a\nl’espera d’arribar a un acord. Així mateix, li van assegurar que, si aquest acord no\narriba, demà mateix ampliarien els serveis mínims. Reitera, per tant, que no hi ha\nhagut inacció.\nPel que fa als autobusos llançadora, recorda al Sr. Ramírez que la idea va ser del\nmateix regidor popular i, a més de ser un pedaç, considera que des del punt de\nvista legal no es pot fer. En aquest sentit, recorda que la vaga és legal, que s’estan\ncomplint els serveis mínims i que TMB no pot anar allà a imposar res. Per tant,\nconsidera que el que poden fer és el que han fet a les escoles i poden demanar un\naugment dels serveis mínims. Aleshores, demana idees concretes perquè, vistos\nels informes de TMB sobre l’empresa, considera que la denúncia del contracte no\nés una opció clara, i assegura que si rep idees les aplicarà. Però manifesta que no\nes pot fer demagògia quan hi ha un conflicte laboral i recorda que a TMB han patit\nconflictes la solució dels quals ha requerit temps.\nPer tant, no pot prometre coses que no pot complir. Reitera que estan d’acord\namb el que s’expressa a les dues proposicions, a parlar i a fer mediació amb qui\nfaci falta, però aclareix que no poden anar contra la llei ni contra el dret de vaga,\nni prendre determinades accions que des d’un punt de vista jurídic no se\nsustenten.\nLa Sra. Escarp assegura que no fan demagògia i que, tal com van parlar amb els\nveïns i veïnes, la proposició va en un sentit positiu, com fa palès el fet que el\nmateix grup del govern hagi manifestat que hi donarà suport. En aquest sentit,\ninsisteix que l’objectiu de tots és la cerca d’una solució al problema de mobilitat i\ntots parlen de mediació, de diàleg i de garantir el dret a la mobilitat, tot respectant\nel dret de vaga. Pel que fa a la petició d’informació, recorda que els veïns i veïnes\nde Torre Baró n’han demanat de manera reiterada a la regidora del districte, a\nl’alcalde i fins i tot a TMB, i per les respostes que donen a través dels mitjans de\ncomunicació, no el Sr. Forn però sí altres responsables polítics, entén que el que\npretenen és enfrontar els veïns amb els treballadors. Afegeix que quan, com a\nprimer tinent d’alcalde i responsable de TMB, diu que esperaran que el conflicte\nlaboral cremi fases, fa la sensació que vulgui dir: «Ja s’ho faran». En aquest sentit,\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nel mateix alcalde va dir el dimarts anterior que era un conflicte entre dues\nempreses, i tot i que reconeix que això és cert, apunta que hi ha un tema\nmunicipal, que és la cura dels seus ciutadans i ciutadanes. D’altra banda, pel que\nfa a la complicació dels barris, diu que les pujades i baixades de Torre Baró no les\nhan descobertes ara, sinó fa molt de temps.\nEn relació amb la concessió, reconeix que l’adjudicació es va fer tres anys\nenrere, però assenyala que la responsabilitat del control és del govern actual, i\ninsisteix que els veïns es queixen que el nivell de qualitat del transport públic no és\nel mateix que a la resta de Barcelona. I per aquesta raó creu que s’ha de ser més\ncontundent en el tema de la concessió i, si resulta que és veritat que el servei que\nes dóna no és el més adient, s’hauria de rescatar.\nFinalment, es mostra sorpresa pel to del tinent d’alcalde, tenint en compte que\nplantegen la proposició en positiu, i insisteix que el que demana és que es treballi\nper trobar una solució al problema i per garantir el dret a la mobilitat.\nLa Sra. Ribas agraeix el vot a favor de tots els grups, que, per altra banda, li\nsembla lògic perquè al capdavall han fet de portaveus de la demanda de veïns i\ntreballadors, i remarca que la coincidència és total.\nD’altra banda, manifesta que també li ha sorprès el to del tinent d’alcalde i\npresident de TMB, perquè si creu que ja està fent el que li toca no s’hauria\nd’enfadar d’aquesta manera. Aclareix que s’ha referit a unes declaracions que el\nSr. Forn va fer el 4 d’abril, i si resulta que des de llavors ha canviat d’opinió i s’hi\nha posat el feliciten. D’altra banda, considera que el conflicte no es resol, sinó que\ns’enquista. Afegeix que ja s’imagina que TMB fa un seguiment de la concessió\nperquè, en cas contrari, faria deixadesa de les seves obligacions.\nA continuació diu que, per sort, l’Ajuntament de Barcelona té diversos\nmecanismes per relacionar-se amb la ciutat i per conèixer que hi passa, i considera\nque potser no s’hauria de parlar només amb l’empresa, sinó també amb els usuaris\ni treballadors, perquè hi ha total coincidència entre veïns i treballadors –aclareix\nque ho diu en masculí perquè tots són homes– que el servei no es presta com\ns’havia fet temps enrere ni com ells creuen que s’hauria de fer i que, per tant, no\ngaranteix suficientment el dret a la mobilitat. Afegeix que si el tinent d’alcalde creu\nque en aquest moment l’únic que pot fer l’ajuntament és demanar l’ampliació de\nserveis mínims –i puntualitza que no diu que sigui l’únic que està fent, sinó que\nempra l’exemple que el mateix tinent d’alcalde ha posat–, ells creuen que també\npot fer aquest procés de mediació perquè té relació amb totes les parts: l’empresa\nconeix els treballadors i els treballadors, a part de defensar altres coses, han de\ndefensar els seus propis drets. I entén que l’ajuntament ha de garantir els drets de\ntothom, de la ciutat en la seva globalitat i especialment d’aquests barris del nord\nde la ciutat, que, a més d’altres problemes, tenen aquest de la mobilitat i que en\naquest moment s’han agrupat per defensar-lo.\nConclou tornant a agrair el vot afirmatiu de tots els grups i espera que això\npermeti a l’ajuntament respondre millor a les necessitats de la ciutat.\nEl Sr. Ramírez reconeix que la concessió ve imposada del passat i assenyala que\nel seu grup en cap cas ha parlat d’inactivitat del govern, però entén que la\nunanimitat en aquestes proposicions reflecteix la voluntat de tots els grups de\ncercar una solució definitiva als problemes de mobilitat que pateixen els veïns\nd’aquesta zona de Barcelona, mobilitat que l’ajuntament està obligat a garantir.\nPer tant, demanen que tots treballin conjuntament i mirin de donar un impuls a\naquest tema, que està encallat pel conflicte laboral. Pel que fa als serveis mínims,\naclareix que quan deia que el seu grup no estava a favor de mesures provisionals i\nque se n’havia de cercar de definitives de cap manera menyspreava el tema de les\nbeques menjador, ni la proposta que ell mateix havia presentat per escrit de posar\nun servei de busos llançadora operat per TMB, ni la que ha proposat el tinent\nd’alcalde d’ampliar amb la Generalitat els serveis mínims. Reitera que l’únic que\ndiuen és que cal cercar una solució més definitiva davant de la situació de\ndeficiències en la prestació del servei. En aquest sentit, remarca el segon punt de\nla proposta del Grup Socialista, que demana que es comprovi si es compleixen les\nclàusules del contracte, i no que automàticament es rescati la concessió. Entenen\nque des d’un punt de vista jurídic s’ha d’iniciar l’expedient instructor i comprovar si\nrealment s’estan complint les condicions de prestació de servei de la concessió, i,\n\n2499\n\n\f2500\n\nGASETA MUNICIPAL DE BARCELONA\n\nNÚM. 17\n\nun cop incoat l’expedient, prendre les decisions oportunes, segons les conclusions\na què s’arribi.\nEl Sr. Forn puntualitza que ha començat la seva intervenció dient que s’afegia al\nque creia que era l’esperit positiu de tothom i que ha fet una crítica molt puntual a\nla Sra. Escarpa perquè havia dit que hi havia inacció, a la qual cosa ha respost per\nquè creu que no hi ha inacció. D’altra banda, insisteix que ningú no ha aportat cap\nproposta nova i, en canvi, el govern n’ha fet dues, que són demanar una ampliació\ndels serveis mínims i solucionar el problema de les persones que van a l’escola, a\nmés d’estar en contacte amb l’empresa perquè intenti solucionar el problema.\nSeguidament, reconeix que s’han d’estudiar altres qüestions de mobilitat més\ngeneral a Torre Baró, però considera que en aquest moment el més urgent és\nrestablir la normalitat del servei i, tot i que li sap greu per la gent de Torre Baró, el\nque demana en aquest moment és l’ampliació dels serveis mínims, precisament\nperquè són conscients que els veïns de la zona pateixen les conseqüències de la\nsituació. En aquest sentit, assenyala que han fet un informe on es parla de la\nsituació del barri, de les característiques orogràfiques i de les dificultats, i que, per\ntant, coneixen la situació perfectament. Ara bé, torna a insistir que el primer és\nrestablir la normalitat amb l’empresa i que ell no entra en el conflicte dels\ntreballadors, però que mentre això no sigui possible el que s’ha de fer és intentar\npal·liar al màxim els problemes de mobilitat. Repeteix que si algú té alguna idea\nmillor estarà encantat d’acceptar-la, perquè la via que s’ha proposat de denunciar\nel contracte ja l’havien estudiada i insisteix que no és possible per les raons que ja\nha explicat. Finalment, afegeix que un cop restablerta la normalitat s’hauran de fer\nmillores i diu que s’ho mirarà molt atentament, però que no és el moment de\nplantejar les millores sinó que es restableixi el servei d’autobús.\nLa Sra. Escarp remarca que qualsevol pot aportar solucions però que és el grup\ndel Sr. Forn el qui està governant. Pel que fa al conflicte laboral, afirma que es\npodria forçar l’arbitratge i que tothom s’hi sotmeti, però que les notícies que tenen\nsón que l’empresa no té gaire voluntat negociadora. D’altra banda, li crida l’atenció\nque l’empresa addueix que no compleix el conveni col·lectiu en virtut de la nova\nllei i de les pèrdues que genera l’explotació d’aquestes línies, però el plec de\ncondicions ja diu que aquestes línies són deficitàries i que TMB farà una aportació.\nPer tant, diu que es pot mirar quines dificultats hi ha. Així mateix, afegeix que\nl’empresa incorpora com a pèrdues l’any 2010, quan aquest any Bus Nou Barris\nencara no s’havia constituït. Així, doncs, creu que el Sr. Forn, com a president de\nTMB, pot forçar uns i altres a intentar acostar posicions, perquè té tota la\ninformació i possiblement més mecanismes que els que puguin tenir els grups de\nl’oposició.\nEl Sr. Forn expressa el vot favorable de CIU, la Sra. Escarp expressa el vot\nfavorable del PSC, el Sr. Ramírez expressa el vot favorable del PP, la Sra. Ribas\nexpressa el vot favorable d’ICV-EUiA i el Sr. Laporta expressa el vot favorable\nd'UpB. S'aprova.\nDel Grup Municipal PP:\n7. La Comissió de Seguretat i Mobilitat acorda: Instar al Govern de la\nGeneralitat de Catalunya a iniciar de manera immediata la construcció de les\nComissaries dels Mossos d'Esquadra als districtes de Sarrià-Sant Gervasi i Sant\nMartí.\nEl Sr. Ramírez explica que la proposició fa referència als endarreriments en la\nconstrucció de les comissaries del Cos de Mossos d’Esquadra de Sarrià - Sant\nGervasi i de Sant Martí. Recorda que la Generalitat ha ajornat la construcció\nd’aquestes comissaries fins que es concreti el pressupost, segons la resposta que\nes va donar al Grup Parlamentari Popular el 20 de març d’enguany. En aquest\nsentit, denuncia que la inestabilitat dintre del Govern que li impedeix aprovar el\npressupost per al 2013 repercuteix directament sobre el finançament dels\nequipaments a Barcelona, tot i que la inversió en la seguretat de la ciutat és una\nprioritat. Afegeix que, un cop fixat el finançament dels equipaments, la Generalitat\npreveu disset mesos per a la licitació i execució de les obres de la comissaria de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nSarrià - Sant Gervasi, als quals cal afegir-hi un termini de sis mesos per a la\nposada en funcionament de l’equipament, la qual cosa fa que no es pugui estimar\nen quina data concreta entrarà en funcionament, atesa la imprevisibilitat de\nl’aprovació dels comptes pel Parlament de Catalunya. Pel que fa al període de\nlicitació i execució de les obres de la comissaria de Sant Martí, s’estima en divuit\nmesos més un període de sis mesos per a la posada en funcionament, després que\nse’n concreti el finançament.\nAixí, doncs, el seu grup entén que l’equipament de Sarrià - Sant Gervasi,\npressupostat en 4,6 milions d’euros, acumula endarreriments des de l’any 2005, i\nel de Sant Martí des de l’any 2006, en aquest cas amb un cost de 10 milions\nd’euros. En aquest sentit, recorda que el Partit Popular va presentar una proposta\na la Comissió de Seguretat i Mobilitat el mes de novembre de 2009 que instava la\nGeneralitat a accelerar l’atorgament d’aquestes llicències per a la construcció dels\nequipaments, la qual es va aprovar amb els vots del Partit dels Socialistes,\nConvergència i Unió i Iniciativa per Catalunya - Esquerra Unida i Alternativa, i amb\nl’abstenció d’Esquerra Republicana. Per totes aquestes raons, presenten aquesta\nproposició, que insta el Govern de la Generalitat a iniciar de manera immediata la\nconstrucció de les comissaries de Mossos d’Esquadra de Sarrià - Sant Gervasi i de\nSant Martí.\nLa Sra. Escarp anuncia el suport del seu grup a la proposició presentada pel\nGrup del Partit Popular. Recorda que aquest tema ja s’ha debatut anteriorment a la\ncomissió però que les comissaries no s’han fet. En aquest sentit, recorda que en la\ndiscussió dels pressupostos de la Generalitat dels anys 2011 i 2012 el Grup\nParlamentari Socialista va introduir les esmenes corresponents per tirar endavant\nla construcció d’aquestes comissaries però van ser rebutjades per Convergència i\nUnió i Partit Popular. Així mateix, recorda que a una pregunta per escrit formulada\npel Partit Popular al Parlament el conseller Puig va respondre que s’inclourien en\nqualsevol programa d’inversions que el Govern pogués plantejar a partir de les\npossibilitats pressupostàries dels pròxims exercicis.\nFinalment, destaca que el seu grup va defensar l’aposta per les deu comissaries\nquan era al govern, mentre que en aquest moment se’n contemplen menys. Però\nreitera que, malgrat les dificultats i que no hi hagi pressupost, el seu grup donarà\nsuport a la proposició.\nEl Sr. Mestre recorda que a final de 2011 la comissió va aprovar una proposició,\ntambé presentada pel Partit Popular i que anava en el mateix sentit, i que ja en\naquell moment hi van votar favorablement. Per tant, anuncia que hi tornaran a\nvotar a favor. Seguidament assenyala que fa anys que es parla del Pla\nd’equipaments policials a Barcelona i concretament d’aquestes dues comissaries,\nque són les que estan pendents de construcció. Recorda que eren dues inversions\nprogramades abans que hi hagués el primer Govern presidit pel president Mas a la\nGeneralitat i que després van ser desprogramades. Afegeix que en el decurs del\ntemps han escoltat declaracions en diferents sentits de l’anterior conseller\nd’Interior, el qual afirma que continua sent molt generós a l’hora de fer\ndeclaracions, i que va arribar a dir que aquestes dues conselleries, amb un cost\ntotal de 14,6 milions, estarien en marxa el 2013, cosa que evidentment no ha\nsucceït. Per tant, conclou que cal demanar una vegada més al Govern de la\nGeneralitat que posi en marxa el procés per a la construcció d’ambdues\ncomissaries.\nFinalment, recorda que a final de 2011, quan es va presentar la proposició del\nGrup Popular a què feia referència, ja van demanar al govern municipal quines\nactuacions duria a terme davant del Govern de la Generalitat per tal d’accelerar la\nconstrucció de les comissaries i, per tant, demana al tinent d’alcalde Sr. Forn\nquines accions s’han fet i amb quin resultat, o quina previsió fan en relació amb\naquestes dues comissaries. Conclou reiterant el seu vot favorable a la proposició.\nEl Sr. Laporta anuncia que, per ser coherents amb el seu discurs en aquesta\nqüestió i tal com han fet en les diferents ocasions que s’ha presentat la mateixa\nproposició, s’abstindran. Consideren que aquests dos districtes ja tenen les\ncomissaries del carrer d’Iradier i del carrer de Bolívia, que, tot i que no són\nequipaments definitius, són espais que reuneixen les condicions per desenvolupar\nles funcions que els corresponen. Afegeix que en les circumstàncies actuals no és\n\n2501\n\n\f2502\n\nGASETA MUNICIPAL DE BARCELONA\n\nNÚM. 17\n\nuna prioritat fer més comissaries, sinó en tot cas millorar el servei que ofereixen\nels diferents cossos de seguretat. En aquest sentit, insisteix que hi ha prioritats\nmés urgents, com la reorganització interna de la Guàrdia Urbana de Barcelona i el\nfoment d’una formació específica per a l’abordatge de problemàtiques com la\ninfància en risc, la violència intrafamiliar i vers les dones, els sistemes de mediació,\nla detecció i acompanyament amb els serveis socials en casos de marginació i\ndesarrelament o les noves ocupacions de l’espai públic, mecanismes de coordinació\nentre els cossos, etcètera; és a dir, una sèrie de punts que ja farà arribar al govern\nen el moment oportú. Conclou reiterant que s’abstindran en la votació.\nEl Sr. Forn anuncia el vot favorable del seu grup, tal com ja van fer el 2011. Així\nmateix, recorda que aquesta era una de les reivindicacions que tenien al programa\nelectoral i, per tant, considera que no tindria sentit votar d’una altra manera.\nD’altra banda, informa que, igual com ja havien fet amb el conseller Puig, han\nmantingut dues reunions amb el conseller Espadaler i que aquesta és una de les\nqüestions que han posat sobre la taula, però tothom sap que no hi ha pressupost i\nque la situació financera és la que és. Per tant, entén que, en uns moments que\nfins i tot hi ha dificultats per pagar els funcionaris de la Generalitat, és evident que\nhi haurà dificultats per fer aquestes dues comissaries a curt termini. Conclou dient\nque això és un fet però que no treu que el seu grup vegi i expressi la necessitat\nque aquestes dues comissaries es puguin tirar endavant.\nEl Sr. Ramírez agraeix el posicionament favorable dels grups i l’abstenció\nd’Unitat per Barcelona, alhora que espera que aquests dos equipaments no\nacumulin més endarreriments en el futur.\nEl Sr. Forn expressa el vot favorable de CIU, la Sra. Escarp expressa el vot\nfavorable del PSC, el Sr. Ramírez expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Laporta expressa l'abstenció d'UpB.\nS'aprova.\nDel Grup Municipal ICV-EUiA:\n8. La Comissió de Seguretat i Mobilitat acorda que el Govern municipal realitzi\nuna mediació en el conflicte laboral entre els treballadors de Bus Nou Barris, i\nl'empresa amb la finalitat de restablir aquest servei públic el més aviat possible,\nacomplint amb les condicions de licitació i adjudicació, i en les millors condicions\npossibles per a les persones usuàries.\nTractada conjuntament amb el punt 6 de l’ordre del dia.\nEl Sr. Forn expressa el vot favorable de CIU, la Sra. Escarp expressa el vot\nfavorable del PSC, el Sr. Ramírez expressa el vot favorable del PP, la Sra. Ribas\nexpressa el vot favorable d’ICV-EUiA i el Sr. Laporta expressa el vot favorable\nd'UpB. S'aprova.\nDel Grup Municipal UpB:\n9. La Comissió de Seguretat i Mobilitat acorda instar a la Regidoria de Mobilitat a\naplicar tecnologies d'informació a temps real i predictives per a la gestió eficient\ndel trànsit a Barcelona i la prevenció de les congestions.\nEl Sr. Laporta exposa que Barcelona, pel que fa al trànsit, segons un estudi de\nTomTom European Congestion Index que mesura el transit a 161 ciutats dels cinc\ncontinents, és la ciutat més congestionada de l’Estat espanyol i la quaranta-dosena\nd’Europa. Segons aquest estudi, el temps dels trajectes a Barcelona en hora punta\nés un 19 % més llarg que quan el trànsit flueix amb normalitat, una xifra\nlleugerament per sota de la de l’any 2011, segurament perquè la crisi fa que hi\nhagi menys desplaçaments. Afegeix que els pitjors dies sembla que són els dijous\nal matí i els divendres a la tarda, quan s’arriba a acumular un endarreriment de\nfins a vint-i-cinc minuts per hora de mitjana, la qual cosa indica que un conductor\nque diàriament fa trajectes d’uns trenta minuts per arribar a la feina pot arribar a\nperdre fins a seixanta-set hores l’any en embussos.\nSeguidament, manifesta que tots deuen estar d’acord que la congestió no és\nsolament un problema de mobilitat, sinó també de salut, ja que aquestes\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\naglomeracions de trànsit afecten directament la qualitat de l’aire de la ciutat. En\naquest sentit, assenyala que les diferents administracions han adoptat una sèrie de\nsolucions, com la restricció de la velocitat, però entenen que no n’hi ha prou, i, si\nbé són conscients que la congestió té una solució teòrica fàcil, diu que a la pràctica\nés molt difícil. Afegeix que el problema rau en el fet que hi ha més cotxes que\nespai disponible perquè transitin tots alhora per les mateixes vies i augmentar\nl’espai per al trànsit en una ciutat tan compacta com Barcelona és mol difícil, a\nmés que no és el model que el seu grup defensa. D’altra banda, entén que limitar\nels cotxes ha de ser una mesura progressiva, però que s’haurà d’aplicar tard o\nd’hora amb més contundència.\nDavant d’aquesta situació, assenyala que moltes ciutats europees han adoptat\nuna sèrie de mesures, com organitzar les vacances escolars en diferents períodes,\nrestringir el trànsit a certs horaris, limitar l’entrada de camions o restringir-la a\nhoraris menys conflictius i treure els cotxes aparcats de la via. A part d’aquestes\nsolucions, que insisteix que tard o d’hora s’hauran de plantejar, esmenta que hi ha\nciutats, com Nova York i San Diego, que ja estan posant en funcionament un\nsistema totalment aplicable a Barcelona, que és un sistema que no solament recull\nles dades de trànsit a temps real, sinó que és capaç de simular què passarà amb el\ntrànsit amb una hora d’antelació. Afegeix que això ho fa una empresa que té la seu\na Barcelona i que l’ajuntament ja n’és client.\nFinalment, assenyala que Barcelona ja disposa d’informació del trànsit a temps\nreal i considera que tenir una predicció a curt termini permetria evitar les\nsituacions de congestió més importants i dur a terme les accions pertinents abans\nque es generi el conflicte. Així, doncs, afegeix, no és un sistema reactiu, sinó\npreventiu. Per acabar, llegeix el text de la proposició.\nEl Sr. Escudé evidencia que Barcelona té un problema i recorda que no és el\nprimer any que l’informe d’aquesta empresa ve a dir el mateix. Afegeix que és un\nproblema que no se sap resoldre i, si bé dubta que amb la proposta d’UpB n’hi hagi\nprou, admet que és un pas més i anuncia el vot favorable del seu grup.\nEl Sr. Ramírez anuncia el vot favorable del seu grup a la proposició. Tot seguit,\nmanifesta que sempre han estat a favor de tot el que sigui posar la tecnologia al\nservei de la ciutat i dels ciutadans, i entenen que aplicant les tecnologies de la\ninformació es pot conèixer en tot moment el comportament del trànsit i fins i tot\ntenir prediccions sobre la seva evolució, la qual cosa permetria gestionar la\nmobilitat de manera més eficient i solucionar els imprevistos que hi pugui haver.\nEn aquest sentit, creuen que aquesta aplicació i el conjunt dels indicadors aporten\nmolta informació sobre l’estat del trànsit de la xarxa bàsica, que acaben sent les\nvies més importants de la ciutat a causa el seu volum de trànsit. També creuen\nque tota aquesta informació ha d’estar sincronitzada i implementada al Centre de\nControl de Trànsit Urbà perquè ajudi a detectar l’aparició de problemes a la xarxa\nbàsica viària i avaluar l’estat del trànsit. Així, doncs, insisteix que amb aquestes\neines seria més fàcil prendre decisions quant a la gestió del trànsit i, després, es\npodrien contrastar els resultats amb els indicadors pertinents.\nD’altra banda, entenen que amb la implantació d’aquesta aplicació el ciutadà\nobtindria uns beneficis perquè podria disposar en temps real d’informació més\ndetallada a través d’smartphones o de la web, amb la qual cosa podria escollir un\nrecorregut menys descongestionat. Afegeix que amb aquestes eines es podria fer\nun repartiment més òptim del trànsit a tota la xarxa viària i evitar així episodis de\ncongestió reiteratius i evidents cada dia. Així mateix, apunta que el fet de poder\naccedir a indicadors de contaminació atmosfèrica o consum de combustible\najudaria a conscienciar la població, que és necessària per aconseguir una mobilitat\nmés sostenible.\nPer totes les raons exposades, reitera el vot favorable del seu grup.\nLa Sra. Ribas anuncia que el seu grup també votarà a favor de la proposició. Diu\nque estan d’acord a aplicar les noves tecnologies per reduir la congestió i aposten\nperquè les noves tecnologies de la informació puguin ajudar el servei de mobilitat\nsostenible, com ara prosseguir amb la integració dels sistemes de regulació\nsemafòrica o millorar la freqüència dels autobusos, que són temes essencials per\nmillorar el servei i augmentar la competitivitat del transport públic. Afegeix que els\nagradaria posar l’accent en aquelles mesures que de forma primària permeten\n\n2503\n\n\f2504\n\nGASETA MUNICIPAL DE BARCELONA\n\nNÚM. 17\n\nreduir la congestió i la contaminació a la ciutat. En aquest sentit, creu que hi ha\nhagut experiències exitoses, com la implementació de l’àrea verda, que ha permès\nuna disminució en el volum de trànsit i de la congestió, i n’hi ha d’altres de\npendents, com l’optimització de les rutes de distribució de mercaderies, que també\nsuposaria reduir substancialment els quilòmetres recorreguts. En definitiva,\nconsidera que les tecnologies de la informació han d’ajudar a preveure i a\ngestionar el trànsit, però que el repte principal és actuar sobre les causes i evitarles, de tal manera que així s’evitaria haver de gestionar-ne les conseqüències. Però\ncom que una cosa no treu l’altra, reitera que hi votaran a favor.\nEl Sr. Freixedes informa que la regidoria de Mobilitat ja disposa de tecnologies\nque ofereixen informacions a temps real, que se centralitzen en el Centre de\nControl de Trànsit, les quals s’obtenen a partir de les dades de les gairebé cinccentes estacions de mesura de la ciutat. A partir d’aquestes dades, continua,\ns’elaboren les informacions següents: nivell de servei actual en els trams de la\nxarxa bàsica de mobilitat, temps de recorregut actual de les principals vies de la\nxarxa bàsica, previsions de nivell de servei en els trams de la xarxa bàsica de\nmobilitat en quinze minuts, previsió de temps de recorregut de les principals vies\nde mobilitat en quinze minuts. Afegeix que totes aquestes dades es publiquen al\nservei de dades obertes municipals, l’Open Data BCN, i serveixen per alimentar\naltres aplicacions externes, com Barcelona Televisió, el Servei Català de Trànsit, el\nRACC o Google, per exemple, i que també es difon el senyal de vint-i-set càmeres\nde supervisió de trànsit i les incidències que afecten de manera important la\ncirculació en temps real. Finalment, assenyala que tota aquesta informació es difon\na través del web de trànsit, que el 2012 va rebre més de setze milions de\nconsultes, i també a través de les Apps de trànsit per a telèfons i tauletes. En\naquest sentit, informa que fins al moment actual s’han descarregat més de setanta\nmil vegades aquestes aplicacions i que a través dels seixanta-tres panells\nd’informació variable ubicats a la xarxa bàsica de mobilitat també es dóna tota\naquesta informació.\nEntenen, doncs, que la regidoria de Mobilitat ja aprofita les potencialitats de les\ntecnologies de la informació, però entenen el sentit de la proposició i, en tant que\nno poden renunciar a seguir millorant, anuncia que hi donaran el seu vot favorable.\nEl Sr. Laporta agraeix la unanimitat que ha reunit la proposició. A continuació,\nes mostra d’acord amb el Sr. Escudé en el sentit que hi ha moltes altres\ntecnologies i que aquesta no ha de ser l’única, i també es mostra d’acord amb el\nSr. Ramírez en el sentit que s’ha d’informar la ciutadania que pot accedir a\naquestes tecnologies per evitar la congestió i que trobin la solució que els\nconvingui a partir de la informació rebuda. També es mostra d’acord amb la Sra.\nRibas en el sentit que s’ha d’actuar amb més eficiència i trobar mesures més\nbàsiques que solucionin el problema. Finalment, celebra que el govern ja estigui\naplicant les tecnologies i torna a agrair a tots els grups el vot favorable.\nEl Sr. Freixedes expressa el vot favorable de CIU, el Sr. Escuder expressa el vot\nfavorable del PSC, el Sr. Ramírez expressa el vot favorable del PP, la Sra. Ribas\nexpressa el vot favorable d’ICV-EUiA i el Sr. Laporta expressa el vot favorable del\nUpB. S'aprova.\nb) Proposicions amb contingut de Declaració institucional\nc) Precs\nDel Grup Municipal PSC:\n10. Que el cost que suposa la construcció d'un aparcament exclusiu per a\nautocars escolars a l'avinguda Esplugues i d'unes passarel·les que donaran accés\nals centres escolars més pròxims, privats i/o concertats, sigui sufragat pels propis\ncentres.\nEl Sr. Escudé mostra la preocupació del seu grup perquè sembla que els pares i\nmares que porten els nens a Sarrià i a les Corts tenen privilegis sobre els que els\nporten a la resta de col·legis de la ciutat. En aquest sentit, recorda que es va\ncomençar amb l’aparcament gratuït de BSM per alguns carrers de Sarrià i dies\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nenrere el govern municipal va acordar amb el Partit Popular construir un\naparcament per a busos escolars i passarel·les d’accés a quatre centres\nconcentrats i privats del barri de les Corts, el Thau, el St. Peter’s School, el Solc i\nla Santíssima Trinitat. Afegeix que el pàrquing és a la llosa d’un dels passos de la\nronda de Dalt, a l’avinguda d’Esplugues, i que es preveu instal·lar unes passarel·les\nd’accés directe a les escoles esmentades. A més a més, segons les noticies que\ntenen, aquesta actuació pretén descongestionar els carrers Ardena, Doctor Joaquín\nAlbarrán, Eduard Toldrà i els accessos a la ronda que condueixen fins a la zona\nuniversitària. Mirant la foto que publicava el diari, veuen que el problema no és\ndels autobusos, sinó dels vehicles privats de pares i mares que porten els nens a\nl’escola. Continua dient que a la mateixa notícia es feia esment d’un informe\nrealitzat l’any 2011 per l’ajuntament i l’empresa Doymo sobre la mobilitat a la\nzona, on es diu textualment que els col·lapses circulatoris en aquesta zona es\nderiven de l’elevat ús del vehicle privat de pares i mares que duen els fills a\nl’escola, de tal manera que a l’hora punta del matí poden arribar a circular per\nl’avinguda d’Esplugues prop de 850 vehicles. El mateix informe posa de manifest\nque els pares d’una d’aquestes escoles, la que és privada no concertada,\nreconeixen que utilitzen el vehicle privat no compartit en el 30 % dels casos.\nA continuació, anant al fons de l’assumpte, denuncia que un espai que ara és\npúblic passarà a ser d’ús exclusiu per a centres educatius privats i entenen que la\ndespesa per fer això no l’ha de fer l'Administració pública. Des del Grup Municipal\nSocialista creuen que és positiu que s’incentivi l’ús del transport públic i del\ntransport escolar, i per això han presentat proposicions en aquest sentit i no estan\nd’acord a pagar amb diners públics una actuació de la qual es veuran beneficiades\nunes escoles molt determinades d’un barri molt determinat, on el que passa és que\nels pares dels nens i nenes porten els fills a escola amb el vehicle privat per\ncomptes d’utilitzar el transport públic, el transport escolar o a peu, la qual cosa\ngenera un greuge comparatiu amb altres escoles de la ciutat.\nPer tots aquests motius, demanen al govern municipal i al Partit Popular que\nreconsiderin l’acord, que des del Grup Municipal Socialista consideren del tot\ndesafortunat, i que l’import previst de 260.000 euros es destini a polítiques socials\no de mobilitat de les quals es vegin beneficiats el conjunt dels barcelonins i\nbarcelonines. I si les escoles afectades creuen que l’actuació és tan necessària,\ndemana que siguin aquests centres els qui carreguin amb el cost de l’obra perquè\nnomés ells en seran els beneficiats.\nLa Sra. Ribas exposa que el seu grup no pretén plantejar un debat sobre la\nmanera d’accedir als centres escolars, si bé consideren que el transport escolar\ncol·lectiu és una forma de transport millor que l’ús individual del vehicle privat,\nperò sí que qüestionen que la solució que es planteja sigui assumida íntegrament\npel pressupost públic, perquè entenen que les escoles implicades s’han de\ncoresponsabilitzar de la mobilitat que generen. En aquest sentit, assenyala que\nl’ajuntament ja hi posa el terreny, que és públic, cosa que entenen perquè tota la\nciutat se’n beneficiarà, però són les quatre escoles esmentades les principals\nbeneficiàries i consideren lògic que facin una contribució especial per cobrir les\ndespeses.\nEl Sr. Freixedes opina que no estan davant de cap greuge comparatiu, sinó\nsenzillament una actuació al districte de les Corts que fa anys que es treballa i que\nforma part de diferents iniciatives públiques per millorar la mobilitat de la zona. En\naquest sentit, remarca que Barcelona ha estat capdavantera a millorar la mobilitat\nen els desplaçaments dels infants, incorporant el camí escolar o generant espais de\nreserva per a l’aparcament del transport escolar, tant el d’ús diari com per a les\nactivitats extraescolars o excursions.\nPel que fa al cas concret que es planteja, manifesta que és un projecte de\nreserva d’autocars i posterior passera, que actua sobre la millora de la mobilitat en\nla intersecció entre la ronda de Dalt i l’avinguda d’Esplugues, però sobretot en la\nmillora de la mobilitat al conjunt del barri de la Mercè, on, per la seva trama viària\nlimitada, a la sortida de les escoles es genera un col·lapse important i genera\nconflictes amb els veïns. Informa que el districte de les Corts hi destina patrulles\nde la Guàrdia Urbana cada dia a les hores d’entrada i sortida d’escola per tal de\nregular el trànsit. D’altra banda, indica que fa temps que les escoles i les famílies\n\n2505\n\n\f2506\n\nGASETA MUNICIPAL DE BARCELONA\n\nNÚM. 17\n\nvan establir un servei d’autocars per facilitar la mobilitat, que entén que és una\nopció millor que no pas que els trasllats es facin en cotxe privat. Així mateix,\nesmenta que no es pot aplicar a aquestes escoles la regulació dels estudis de\nmobilitat generada atès que no es tracta de noves implantacions d’usos docents,\nsinó d’usos ja existents amb planejaments aprovats amb anterioritat, i que l’únic\ncondicionament va ser imposat a l’escola St. Peter’s pel que fa al desencotxament,\ncosa que no ha resolt el problema de fons, que és la modificació dels accessos fora\ndel carrer Ardena, amb el consegüent trasllat de l’aparcament.\nEn conclusió, manifesta que l’obra té com a objectiu millorar la mobilitat de\nl’entorn i afegir seguretat en els moviments dels infants quan pugen i baixen dels\nautocars, raó per la qual anuncia que no accepten els precs.\nEl Sr. Escudé insisteix que està molt bé millorar la mobilitat de la zona de\nPedralbes, però posa en dubte que no sigui un greuge comparatiu amb la resta de\nbarris de la ciutat que tenen un problema similar i es mostra d’acord que els nens i\nnenes utilitzin l’autobús escolar i a desincentivar l’ús del vehicle privat, però no\nveuen que aquesta solució resolgui el problema. Per aquesta raó li sap greu que no\ns’accepti el prec, perquè significaria que no hi ha un greuge comparatiu amb la\nresta de la ciutat.\nLa Sra. Ribas retreu al Sr. Freixedes que la resposta escrita que els ha donat no\nté res a veure amb el que ella li ha plantejat i entén que la duia preparada d’abans\nque es formulés el prec. En aquest sentit, afirma que tot el que ha dit ja ho havia\ndit ella abans. L’únic que planteja és que l’ajuntament té una fórmula per\ncoresponsabilitzar les escoles afectades i, per tant, no estan parlant de cap cosa\nrara, fins i tot recorda que el govern en altres ocasions ha plantejat propostes\nsimilars. En aquest sentit, llegeix l’ordenança fiscal número 4, que regula les\ncontribucions especials que determinen l’obtenció d’un benefici per part del\nsubjecte passiu a conseqüència de la realització d’obres públiques o de\nl’establiment o ampliació de serveis públics de caràcter local per part d’aquest\nAjuntament, i afegeix que els aparcaments són un dels casos que esmenta aquesta\nordenança. A més a més, afirma que les contribucions especials es fonamenten en\nla simple realització de les obres i que la base imposable està constituïda, com a\nmàxim, pel 90 % del cost que l’ajuntament carrega a la realització de les obres.\nPer tant, no discuteixen res del que acaba de dir el Sr. Freixedes, perquè hi ha la\nnecessitat de millorar la mobilitat generada per uns centres escolars, i la mobilitat\ndels autocars ja representa una millora respecte del transport privat. I entén que\nel govern proposa una millora que, alhora, garanteix la seguretat dels escolars,\nque és la funció de les passarel·les per a tres d’aquestes quatre escoles, però\nconsidera que hi ha una eina, que és la contribució especial, que permetria que les\nescoles es beneficiessin d’una obra pública com són els aparcaments i les\npassarel·les, però que alhora es coresponsabilitzessin del cost de l’obra. En\nconclusió, entén que tot quadraria, però que l’únic que falla és la voluntat política\nel govern municipal.\nEl Sr. Freixedes ho veu diferent i creu que el govern municipal té la voluntat\npolítica de solucionar un tema que altres governs no han volgut solucionar,\nmalgrat que ja existia i que el que fan ara no és cap novetat. Considera que els\ngrups de l’oposició intenten que aquests centres paguin coses que a altres llocs de\nla ciutat no paga ningú, la qual cosa el sorprèn, perquè havien declarat que s’ha de\ntractar tothom igual, i troba curiós que quan es fa un camí escolar, que és una\nmanera de garantir que els nens i nenes puguin accedir amb seguretat i comoditat\nals centres, no ho discuteixi ningú. Per tant, insisteix que estan executant una\nproposta que feia temps que l’ajuntament tenia sobre la taula i que altres governs\nno van fer, i no entén per què no ho van fer quatre o cinc anys enrere.\nD’altra banda, indica que si aquest aparcament es pot fer és perquè hi ha un\nespai que no existeix a altres llocs de la ciutat. Creu, doncs, que, un cop estudiat\nel tema tècnicament, l’única cosa que volen els grups que presenten els precs és\nque els centres hagin de pagar les obres, cosa que es podria fer si aquests centres\nfossin de nova construcció, però diu que no és el cas i que l’únic que fan és\nresoldre un problema que fa anys que existeix. Per tant, considera que l’actuació\ndel govern sí que quadra, contràriament al que proposen els grups Socialista i\nd’Iniciativa per Catalunya Verds - Esquerra Unida i Alternativa.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nRespecte al tema de l’aparcament que es va oferir als pares i mares del Col·legi\nInfanta Isabel, informa que en aquest moment ja no l’utilitza ningú, i assenyala\nque senzillament era una solució que va proposar el districte de Sarrià a un\nproblema concret, no com a prova pilot, i es tractava de canviar els hàbits d’unes\npersones que alteraven la manera de funcionar del carrer davant del col·legi, a\npartir d’una aposta potent que fa el govern en favor del transport públic com és la\nxarxa ortogonal. Reitera, per a la tranquil·litat dels grups, que ja ningú no utilitza\naquell aparcament.\nLa Sra. Ribas aclareix que el nom del col·legi no és Infanta Isabel, sinó Monestir\nde Santa Isabel.\nEs dóna per tractat.\nDel Grup Municipal PP:\n11. Que el Govern municipal insti a l'Àrea Metropolitana de Barcelona a\npresentar davant d'aquesta Comissió, en un termini de 3 mesos, un estudi\neconòmic per la implantació del Wi-Fi a la xarxa de transport públic urbà i\ninterurbà de la ciutat de Barcelona.\nEl Sr. Ramírez exposa que formula el prec per la necessitat i la demanda de WiFi a la xarxa de transport públic de Barcelona. Assenyala que els busos d’ús turístic\ntant de City Tour com de Barcelona Bus Turístic ja disposen d’aquest servei i no\nentén per què la xarxa d’autobusos de TMB no facilita aquest servei per a tota la\nciutadania. En aquest sentit, recorda que a la seva intervenció anterior ja havia dit\nque el Grup Municipal Popular aposta per l’aplicació de les TIC al servei de la\nciutadania i entén que posant en marxa la xarxa de Wi-Fi als autobusos tot serien\navantatges.\nEn primer lloc, entén que facilitaria l’accés a guies i serveis interactius a tots els\nusuaris, fins i tot als turistes en situació de roaming, que no haurien de fer\ndespeses innecessàries amb el mòbil. En segon lloc, afegeix que també es podria\npublicitar el comerç local i potenciar tota la xarxa d’eixos comercials de la ciutat,\ncosa que comportaria una font d’ingressos per a l'Administració o una reducció dels\ncostos d’implantació. En tercer lloc, esmenta experiències que s’han fet a altres\nciutats, com Madrid, Londres o París, on després de la implantació de la xarxa\ngratuïta de Wi-Fi les empreses donen un servei de roaming internacional, amb la\nqual cosa es pot accedir a moltes altres ciutats sense necessitat d’altres passos\naddicionals o de vincular-se amb altres empreses. En quart lloc, indica que\nsuposaria una reducció de costos perquè es podria aplicar a la futura T-mobilitat, i\nen concret a la targeta contactless, que se suposa que requerirà unes condicions\ntècniques per fer-ne la validació, i això en facilitaria la implementació. En cinquè\nlloc, esmenta que l’aplicació iBus podria ser més fiable, ja que en alguna ocasió\ns’ha denunciat que no ho és ni té les dades actualitzades; fins i tot ha arribat a\npassar que en pujar a l’autobús t’indica que encara falten uns minuts perquè arribi\na la parada.\nD’altra banda, considera que es podrien buscar noves aplicacions de la xarxa WiFi, per exemple per temes de seguretat, com han fet a Madrid, on tenen la\npossibilitat d’instal·lar en un futur càmeres de videovigilància a cadascun dels\ncombois de la xarxa de transport. I, finalment, creu que també podria servir com a\ncomplement de la xarxa 3G, perquè sobretot en esdeveniments importants, com el\nMobile Congress o altres fires, la ciutat queda totalment congestionada i a través\nde la xarxa Wi-Fi es podria trobar una solució a aquest problema.\nFinalment, llegeix el text del prec.\nEl Sr. Forn anuncia que prendran en consideració el prec i es compromet a\nestudiar-lo des del punta de vista econòmic i legal pel que fa a TMB. Pel que fa a\nl’Àrea de Mobilitat, considera que hi ha altres mecanismes de presentació i demana\nque els utilitzin, perquè en aquest cas ho poden donar a conèixer però no és\nfacultat de l’Ajuntament de Barcelona poder-ho decidir.\nSeguidament, insisteix que s’ha de tenir en compte l’aspecte legal. En aquest\nsentit, comenta que precisament avui l’edició de Madrid del diari El País parla de\nl’experiència de Madrid i de les limitacions legals d’aquest sistema, perquè la\n\n2507\n\n\f2508\n\nGASETA MUNICIPAL DE BARCELONA\n\nNÚM. 17\n\nComissió Nacional de Telecomunicacions està fent inspeccions i posa traves a\nl’extensió del Wi-Fi en el cas dels transports públics, i esmenta el cas de Màlaga,\non l’ajuntament ha hagut de pagar una sanció de 300.000 euros per haver\nautoritzat aquests sistemes. Des del punt de vista tecnològic, entén que també hi\nha unes limitacions importants, com ara que, segons esmenta el mateix article, la\nvelocitat ha de ser sempre inferior a 256 quilobytes, unes quaranta vegades menys\nque la que qualsevol pot tenir a casa.\nEn tot cas, reitera que faran l’estudi, que s’ha de complir plenament amb la\nlegalitat i que, alhora, s’ha de donar un servei bo. En aquest sentit, manifesta que,\ncom sempre s’ha caracteritzat TMB, continuaran mantenint l’accés a les noves\ntecnologies com un font d’informació per a tots els usuaris de la xarxa de transport\npúblic.\nEl Sr. Ramírez agraeix al govern municipal l’acceptació del prec. A continuació,\nmatisa que el prec demana que primer es faci un estudi econòmic per veure la\nviabilitat de la proposta. En segon lloc, anuncia que tenen la intenció d’adreçar\naquesta mateixa iniciativa a l’Àrea Metropolitana de Barcelona. Finalment,\nmanifesta que coneixen la limitació dels 256 quilobytes imposada pel la Comissió\nNacional de Telecomunicacions, però entén que aquesta limitació no ha de\nsignificar cap problema perquè els usuaris de la xarxa no faran descàrrega\nd’arxius, sinó més aviat accediran a continguts i informació. Per acabar, reitera\nl’agraïment per l’acceptació del prec.\nEs dóna per tractat.\n12. Que s'instal·li en totes les estacions de Bicing de la ciutat de Barcelona una\nenganxina informativa promocionant les empreses de lloguer de bicicletes per\naquells turistes que en vulguin fer ús de bicicletes a la nostra ciutat indicant que el\nservei de Bicing és pels propis ciutadans.\nEl Sr. Ramírez exposa que el Bicing està destinat només als ciutadans de\nBarcelona i no als turistes, i darrerament hi ha hagut certes confusions perquè els\nturistes això no ho entenen. Per tant, demanen que es faci una publicitat específica\nper als turistes. En aquest sentit, assenyala que, quan es va posar en marxa el\nBicing, el govern anterior es va comprometre amb els operadors a fer publicitat de\ncara als turistes i, per tant, demanen que a totes les estacions de Bicing s’instal·li\nuna enganxina publicitant les empreses de lloguer de bicicletes per tal que els\nturistes s’hi puguin adreçar. Finalment, manifesta que l’enganxina és una proposta\nperò que estan oberts a qualsevol tipus de solució, com les que s’aporten des dels\nsmartphones o altres tecnologies, amb un codi QR, per exemple, que adrecés a la\npàgina del Bicing, on es podrien consultar totes les empreses que ofereixen el\nservei.\nEl Sr. Freixedes accepta el prec i informa que, de fet, l’any anterior ja es va\nenganxar aquesta publicitat a les parades, però que amb el temps s’han\ndesenganxat. Afegeix que han passat aquest suggeriment a BSM perquè doni\ninstruccions a Clear Channel perquè vetlli que hi hagi aquesta informació a totes\nles parades.\nEl Sr. Ramírez torna a agrair l’acceptació del prec.\nEs dóna per tractat.\nDel Grup Municipal ICV-EUiA:\n13. En relació a la construcció d'un aparcament per a autocars escolars a\nl'avinguda Esplugues i unes passarel·les que donaran accés als centres escolars\nmés pròxims, que el govern municipal carregui a les escoles beneficiades el\ncobriment de les despeses d'aquesta obra.\nTractat conjuntament amb el punt 10 de l’ordre del dia.\nEs dóna per tractat.\n14. Que el Govern municipal impulsi un pla de pacificació del trànsit a l'entorn\nde l'IES Consell de Cent, al barri del Poble Sec, amb l'objectiu d'augmentar les\ncondicions de seguretat en l'entrada i sortida dels i les estudiants.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEl Sr. Mestre exposa que el prec que presenten s’emmarca en els objectius del\nPla de millora de la mobilitat i seguretat viària als entorns escolars, presentat pel\ngovern el passat 13 de desembre de 2012, on s’assenyalava tot un seguit\nd’objectius, compartits pel seu grup, com per exemple que els desplaçaments\nescolars es facin amb la màxima seguretat, accessibilitat i continuïtat, promoure\nuna mobilitat més segura a peu, en bicicleta o en transport públic, millorar la\ndisciplina viària en els entorns escolars, millorar la mobilitat a l’entorn de les\nescoles i contribuir a la millora ambiental d’aquest entorn, i promoure la\nparticipació i els compromisos de les famílies i l’alumnat per una mobilitat més\nsegura i sostenible. Concretament, en el cas de l’IES Consell de Cent, del barri del\nPoble Sec, considera que les actuacions que caldria fer estan orientades a garantir\nque la senyalització per als conductors sigui ben visible i estigui instal·lada en el\nlloc adient, tenint en compte les mesures de pacificació del trànsit o la instal·lació\nd’elements de reducció de la velocitat. En aquest sentit, entén que són actuacions\nsenzilles que permetrien una millora important de la mobilitat a l’entorn d’aquest\nIES. Finalment, llegeix el text del prec.\nEl Sr. Freixedes anuncia que accepten el prec, sempre que s’entengui què vol dir\nun pla de pacificació del trànsit. En aquest sentit, comunica que, conjuntament\namb Mobilitat i el districte de Sants, estan estudiant les mesures per assolir els\nobjectius esmentats, i que des de Mobilitat els assenyalen que això no es pot fer\nsense un pla de pacificació del trànsit. Per tant, si s’entén d’aquesta manera, no\ntenen inconvenient a acceptar el prec.\nEl Sr. Mestre agraeix l’acceptació del prec. Seguidament, troba excel·lent que\nparlin amb el districte perquè coneix el territori i, a més, tenen bons tècnics i\ntècniques. Així mateix, demana que parlin amb la comunitat educativa i amb el\ndirector del centre perquè així podran veure quins són els problemes que s’han\ndetectat i, per tant, quines solucions es poden implementar. Conclou tornant a\nagrair l’acceptació del prec i insisteix que es parli amb totes les parts, amb el\ndistricte, amb el centre i amb el seu director.\nEs dóna per tractat.\nd) Preguntes\nDel Grup Municipal PSC:\n15. Quin és el capteniment del Govern municipal sobre les recents declaracions\ndel Director del Servei Català de Trànsit a favor d'imposar l'obligatorietat de l'ús\ndel casc als usuaris i usuàries de la bicicleta en entorns urbans?\nEl Sr. Escudé suposa que al Sr. Freixedes no li van fer gaire il·lusió les\ndeclaracions del director del Servei Català de Trànsit, però entén que, si es va\naconseguir unanimitat a l’Ajuntament de Barcelona, incloent-hi el Grup Municipal\nPopular, la qual cosa valora molt, en el tema de la reforma del reglament i de\nl’obligatorietat del casc, també s’hi hauria de sumar el conjunt d’administracions,\ncosa que no ha succeït. Atès que el Govern de la Generalitat és del mateix color\npolític que el de l’ajuntament, pregunta quin és el capteniment del govern\nmunicipal respecte de les manifestacions del director del Servei Català de Trànsit\nsobre la intenció de la Dirección General de Tráfico d’obligar els usuaris i usuàries\nde la bicicleta a usar el casc en els entorns urbans.\nEl Sr. Freixedes assenyala que, independentment de l’opinió d’altres, la postura\nde Barcelona és clara i no l’han canviada. En aquest sentit, informa que des del\ngovern de la ciutat estan aprofitant tots els instruments que tenen a l’abast per\ndeixar clara la seva visió que en l’entorn urbà el casc és necessari, i creu que això\nno és contradictori amb les polítiques actives de foment del casc. Per tant,\nmanifesta que continuaran lluitant perquè el nou reglament de la DGT no inclogui\nl’obligació del casc en els entorns urbans, però que continuaran recomanant el seu\nús.\nEl Sr. Escudé reconeix la feina que fa l’ajuntament en aquest sentit, però\nrecorda que en aquesta entrevista el director del Servei Català de Trànsit va dir\n\n2509\n\n\f2510\n\nGASETA MUNICIPAL DE BARCELONA\n\nNÚM. 17\n\nque Catalunya no incrementaria la velocitat de cent vint a cent trenta, com es diu\na l’esborrany del reglament, i que no s’aplicaria, i desitjaria que la mateixa\ncontundència que va manifestar respecte de la velocitat l’hagués tinguda pel que fa\na l’ús del casc. Tot i que es mostra d’acord amb el Sr. Freixedes, assenyala que en\nuna matèria tan sensible com la salut dels ciclistes és fàcil de caure en l’error de\nveure bé l’obligatorietat del casc en els entorns urbans. Finalment, insta el govern\nmunicipal que, a banda d’anar tots junts, com ho fan a l’ajuntament, faci l’esforç\nde convèncer els seus companys de partit i de govern de les altres\nadministracions.\nEs dóna per tractada.\nDel Grup Municipal UpB:\n16. Quin ha estat el resultat de l'estudi realitzat del 28 de març a l'1 d'abril\nsobre les vibracions produïdes pel pas de combois per la L2 entre Passeig de\nGràcia i Sagrada Família? Quines mesures es pensen prendre per evitar les\nmolèsties que comporten aquestes vibracions als veïns i veïnes afectats?\nEl Sr. Laporta exposa que fa més d’un any que els veïns dels edificis situats en\ndel traçat del metro entre Sant Antoni i la Sagrada Família van denunciar sorolls i\nmoviments molestos cada cop que passa el metro, i assenyala que des d’aleshores\ns’han fet treballs de manteniment i s’ha reduït la velocitat dels trens, però que les\nvibracions continuen. Seguidament, llegeix el text de la pregunta.\nEl Sr. Forn assenyala que es van fer proves, entre el 28 de març i l’1 d’abril, per\nintentar solucionar el problema del tram de la Sagrada Família, i puntualitza que\nles obres no les va fer TMB, sinó la Direcció General de Transport i Mobilitat, que\nles va encarregar a Enginyeria Ineco. En aquest sentit, informa que s’estan\nanalitzant les dades i que els propers dies podran comptar amb el resultat de\nl’estudi i que, en funció d’aquest resultat, s’aplicaran les mesures que determini la\nDirecció General de Transport i Mobilitat. Insisteix que el problema és greu i que\nveuran si té una solució fàcil o no. Aclareix que les proves es van fer en un tram\npetit, però que el tram afectat és més gran, i reitera que, si les proves surten bé,\nles solucions s’aplicarien a tot el tram afectat.\nEl Sr. Laporta agraeix les explicacions del tinent d’alcalde i demana que els facin\narribar l’informe un cop el tinguin. Finalment, reitera la importància de trobar una\nsolució eficient i eficaç al problema perquè les queixes són molt importants.\nEs dóna per tractada.\ne) Seguiment Proposicions / Declaracions de Grup\nDel Grup Municipal PSC:\n17. Que s'informi de l'estat d'execució de la proposició aprovada a la Comissió\nde Seguretat i Mobilitat de 16 de juliol de 2012 amb el contingut següent: La\nComissió de Seguretat i Mobilitat acorda: Instar al Govern municipal a presentar\nen el termini de 6 mesos un Pla Integral de Seguretat i Mobilitat per al Parc de\nMontjuïc i els seus entorns amb el que es doni resposta a les seves necessitats\nparticulars en aquests àmbits.\nEl Sr. Escudé manifesta que en tenen prou si els informen d’aquest punt per\nescrit.\nEl Sr. Forn diu que li pot donar la informació en deu segons i accepta que tenen\nun cert retard, però que s’està treballant en l’elaboració de dos plans perquè van\ncreure convenient fer-ne un de seguretat i un altre de mobilitat. Pel que fa al de\nseguretat, assenyala que el fa la Guàrdia Urbana amb la participació de Mossos\nd’Esquadra, i és el que està més endarrerit. Pel que fa al de mobilitat, explica que\ns’ha passat a la direcció de serveis corresponent i està pràcticament finalitzat;\npuntualitza que està pendent d’un aspecte relacionat amb el transport públic però\nque ben aviat serà acordat. Informa que en aquets plans han treballat la Direcció\nde Serveis de Mobilitat, el districte de Sants, BSM, TMB i la Guàrdia Urbana, i creu\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nque el podran presentar el mes de maig o juny. Finalment, lamenta el retard però\nreitera que esperen presentar-lo en les dates que ha esmentat.\nEs dóna per tractada.\nDel Grup Municipal UpB:\n18. Que s'informi de l'estat d'execució de la proposició aprovada a la Comissió\nde Seguretat i Mobilitat el 17 de novembre de 2011 amb el contingut següent: La\nComissió de Seguretat i Mobilitat acorda, en el marc del nou Pla de Mobilitat\nUrbana de Barcelona, incloure un pla d’ordenació de l’estacionament d’autocars\nturístics a Barcelona (ZonaBus), que estiguin correctament connectats amb la\nxarxa integrada de transport públic, fora dels centres d’interès turístic de la nostra\nciutat, que minimitzin la circulació d’autocars turístics en aquests àmbits, en\nredueixin l’impacte sobre la mobilitat quotidiana i l’espai públic i fomentin la visita\nde la ciutat amb transport públic.\nEl Sr. Laporta llegeix el text de la petició i demana quin és l’estat d’execució de\nla proposta.\nEl Sr. Freixedes recorda que la proposició demanava que això es fes en el marc\ndel Pla de mobilitat urbana i informa que ja s’ha fet la primera fase participativa\nd’aquest pla. A partir d’aquí, van rebre els suggeriments i estan a punt d’encetar la\nsegona fase de participació. En aquest sentit, assenyala que els punts de la\nproposició són inclosos en els treballs que es fan, i que calculen que pels volts de\nNadal disposaran d’un document de treball, on ja hi haurà definits uns objectius i\nun llistat més exhaustiu de les actuacions.\nEl Sr. Laporta manifesta que val més tard que mai, i que s’esperaran a Nadal.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n13.30 h.\n\n2511\n\n\f2512\n\nGASETA MUNICIPAL DE BARCELONA\n\nNÚM. 17\n\nComissió d’Hàbitat Urbà i Medi Ambient\nActa de la sessió del dia 18 d’abril de 2013, aprovada el dia 23 de maig de\n2013\nA la sala President Lluís Companys de la casa de la ciutat, el 18 d’abril de 2013,\ns’hi reuneix la Comissió d’Hàbitat Urbà i Medi Ambient, sota la presidència de l’Im.\nSr. Jordi W. Carnes i Ayats. Hi assisteixen les Imes. Sres. i els Ims. Srs.: Antoni\nVives i Tomàs, Mercè Homs i Molist, Irma Rognoni i Viader, Joan Puigdollers i\nFargas, Jordi Martí i Galbis, Assumpta Escarp Gibert, Carmen Andrés Añón,\nEduardo Bolaños Rodríguez, Alberto Villagrasa Gil, Oscar Ramírez Lara, Elsa Blasco\nRiera, Janet Sanz Cid i Jordi Portabella Calvete, assistits pel secretari general de la\nCorporació, Sr. Jordi Cases i Pallarés, que certifica.\nTambé hi són presents els Srs.:Albert Civit i Fons, gerent adjunt d’Urbanisme;\nAntoni Sorolla i Edo, gerent adjunt d’Habitatge; Albert Vilalta Cambra, gerent\nd’Hàbitat Urbà, i Manuel Valdés López, gerent adjunt d’Infraestructures i\nCoordinació Urbana.\nS’obre la sessió a les 16.32 h.\nEl Sr. Carnes agraeix que el vicepresident hagi fet les funcions de president en\nla seva absència.\nA continuació, per a una certa economia de temps, proposa unificar els punts 2 i\n17 –una compareixença del Grup Socialista i una proposició del Grup Municipal del\nPP– i els punts 18 i 20 –una proposició del Grup d’Iniciativa i un prec del Grup\nSocialista. També anuncia que el punt 10 queda retirat de l’ordre del dia, a petició\ndel govern.\nTot seguit informa, perquè en quedi constància, que s’ha lliurat a tots els grups\nuna documentació sol·licitada pel Grup Socialista acordada en la darrera comissió.\nI) Aprovació de l’acta de la sessió anterior\nS’aprova.\nII) Part Informativa\na) Despatx d’ofici\nEn compliment de l’article 63.1 del Reglament Orgànic Municipal, es comuniquen\nles resolucions següents:\nAcords de la Comissió de Govern de 6 de març de 2013:\n1. Aprovar, a l’empara de l’article 119.4 del Text refós de la Llei d’urbanisme, la\nconstitució de la Junta de Compensació de la Unitat d’actuació 7 del Pla especial de\nreforma interior del Sector Eix Llacuna, unitat discontinua dins l’àmbit delimitat\npels carrers Ramon Turró, Roc Boronat, Doctor Trueta i Llacuna (que inclou el\npassatge Bori), formalitzada mitjançant escriptura pública atorgada el 7 de\nnovembre de 2012, davant el notari de Barcelona Sr. Javier García Ruiz, sota el\nnúm. 3496 del seu protocol, per la totalitat dels propietaris dels terrenys de\nl’àmbit. Designar representant d’aquesta administració en l’òrgan rector de la\nJunta de Compensació, la directora de Projectes Urbanístics de la Direcció de\nServeis de Gestió Urbanística, Sra. Lourdes Madir i García. Traslladar a la Direcció\nGeneral d’Ordenació del Territori i Urbanisme, la documentació que prescriu\nl’article 192.1 del Reglament de la Llei d’urbanisme als efectes de la inscripció de la\nJunta de Compensació en el Registre d’Entitats Urbanístiques Col·laboradores.\nPublicar aquest acord en el Butlletí Oficial de la Província i en un diari dels de més\ncirculació de la província, i notificar-lo individualment a les persones propietàries.\nDonar-ne compte a la Comissió d’Hàbitat Urbà i Medi Ambient.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n2. Aprovar definitivament, a l’empara de l’article 119.2.a) del Decret legislatiu\n1/2010, de 3 d’agost, pel qual s’aprova el Text refós de la Llei d’urbanisme, el\nProjecte de regularització de les finques situades al carrer Marquès de Mulhacén,\nnúm. 19, i a l’antic passeig dels Til·lers, formulat per la Comunitat de Propietaris\ndel carrer Marquès de Mulhacén, núm. 19. Determinar, de conformitat amb l’article\n153 del Reglament de la Llei d’urbanisme, que la fermesa en via administrativa de\nl’acord d’aprovació definitiva del Projecte de regularització, produirà essencialment\nels efectes establerts a l’article 127 del Text refós de la Llei d’urbanisme. Publicar\naquest acord en el Butlletí Oficial de la Província de Barcelona i en un diari dels de\nmés circulació de la província i notificar-lo individualment als interessats afectats.\nDonar-ne compte a la Comissió d’Hàbitat Urbà i Medi Ambient.\nAcords de la Comissió de Govern de 13 de març de 2013:\n3. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla especial urbanístic d’ordenació del subsòl a la ronda de\nGeneral Mitre i el carrer de Muntaner, d’iniciativa municipal (BIM/SA); exposar-lo\nal públic pel termini d’un mes; sotmetre’l al Consell Municipal per a la seva\naprovació definitiva; i donar-ne compte a la Comissió d’Hàbitat Urbà i Medi\nAmbient.\n4. Resoldre les al·legacions formulades en el tràmit d’informació pública del\nProjecte de reparcel·lació, en la modalitat de cooperació, del polígon d’actuació\nurbanística número 1 del Pla de millora urbana del Sector entorn Sagrera, en el\nsentit que justificadament i raonada figura en l’informe de la Direcció de Serveis de\nGestió Urbanística d’11 de març de 2013 que consta en l’expedient i que es dóna\nper reproduït. Aprovar definitivament, a l’empara de l’article 119.2.a) del Decret\nlegislatiu 1/2010, de 3 d’agost, pel qual s’aprova el Text refós de la Llei\nd’urbanisme, el Projecte de reparcel·lació, en la modalitat de cooperació, del\npolígon d’actuació urbanística número 1 del Pla de millora urbana del Sector entorn\nSagrera, formulat per Barcelona Sagrera Alta Velocitat, SA, que incorpora les\nmodificacions derivades de l’acord d’aprovació inicial i de l’estimació parcial\nd’al·legacions, i adapta la titularitat i càrregues de les finques aportades als\nassentaments registrals vigents. Determinar, de conformitat amb l’article 153 del\nReglament de la Llei d’urbanisme, que la fermesa en via administrativa de l’acord\nd’aprovació definitiva del Projecte de reparcel·lació produirà essencialment els\nefectes econòmics i jurídics continguts a l’article 127 del Text refós de la Llei\nd’urbanisme i, per tant, la cessió, en ple domini i lliure de càrregues, a\nl’Administració actuant dels terrenys de cessió obligatòria per a llur afectació als\nusos previstos en el planejament. Reconèixer, de conformitat amb l’article 219\nundecies del Reglament de la Llei d’urbanisme, amb la redacció donada pel Decret\n80/2009, de 19 de maig, el dret al reallotjament dels ocupants legals d’habitatges\nque han acreditat que reuneixen els requisits legals establerts i que ho han\nsol·licitat expressament en el tràmit d’audiència derivat de l’aprovació inicial del\nprojecte de reparcel·lació, i que es relacionen en document annex 1, en el ben\nentès que de mutu acord el reallotjament s’ha materialitzat anticipadament.\nPublicar aquest acord en el Butlletí Oficial de la Província de Barcelona i en un diari\ndels de més circulació de la província i notificar-lo individualment a tots els\npropietaris i altres interessats afectats. Donar-ne compte a la Comissió d’Hàbitat\nUrbà i Medi Ambient.\nAcords de la Comissió de Govern de 20 de març de 2013:\n5. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla especial urbanístic per a la regulació de l’equipament situat al\ncarrer de Tucumàn, núms. 9-13, per ubicar el Centre Cívic Baró de Viver i Casal de\nGent Gran, al Districte de Sant Andreu, d’iniciativa municipal (BIMSA); exposar-lo\nal públic pel termini d’un mes; sotmetre’l al Consell Municipal per a la seva\naprovació definitiva; i donar-ne compte a la Comissió d’Hàbitat Urbà i Medi\nAmbient.\n\n2513\n\n\f2514\n\nGASETA MUNICIPAL DE BARCELONA\n\nNÚM. 17\n\n6. Aprovar inicialment, de conformitat amb l’article 68.1,a) de la Carta Municipal\nde Barcelona, la Modificació puntual del Pla especial urbanístic per a l’ordenació del\nrecinte universitari de l’Escola Politècnica Superior d’Enginyeria i Arquitectura de La\nSalle (exp. 07PL15101) per a l’ajust de l’ordenació volumètrica del sector B,\n(carrer de Quatre Camins), promoguda per la Congregació Germans Escoles\nCristianes; exposar-la al públic pel termini d’un mes; sotmetre-la al Consell\nMunicipal per a la seva aprovació definitiva; i donar-ne compte a la Comissió\nd’Hàbitat Urbà i Medi Ambient.\n7. Aprovar inicialment, de conformitat amb l’article 68.1,a) de la Carta Municipal\nde Barcelona, el Pla especial urbanístic i de millora urbana per a l’ordenació del\nsubsòl de la plaça de Botticelli, d’iniciativa municipal (Patronat Municipal de\nl’Habitatge); exposar-lo al públic pel termini d’un mes; sotmetre’l al Consell\nMunicipal per a la seva aprovació definitiva; i donar-ne compte a la Comissió\nd’Hàbitat Urbà i Medi Ambient.\n8. Donar-se per assabentada, de conformitat amb l’informe jurídic de la Direcció\nde Planejament Urbanístic, que consta a l’expedient i es dóna per reproduït, del\nConveni Urbanístic subscrit el 17 de desembre de 2012 entre Foment de Ciutat\nVella, SA (Ajuntament de Barcelona) i NERILL TRADE, SL, propietària de l’edifici\nsituat al carrer de Nou de la Rambla, núm. 90, formalitzat en el marc del Pla de\nMillora Urbana del carrer de Nou de la Rambla, núms. 90 a 106; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos per a la qualitat de vida dels seus ocupants; i donar-ne\ncompte a la Comissió d’Hàbitat Urbá i Medi Ambient.\n9. Donar-se per assabentada, de conformitat amb l’informe jurídic de la Direcció\nde Planejament Urbanístic emès el 15 de març de 2013, del Conveni subscrit el 19\nde juny de 2006 entre Foment de Ciutat Vella, SA (Ajuntament de Barcelona) i les\nSres. Maria Montserrat i Maria Isabel Miralles Pasqual, propietàries de l’edifici\nsituat al carrer de Nou de la Rambla, núm. 94, formalitzat en el marc del Pla de\nMillora Urbana del carrer de Nou de la Rambla, núms. 90 a 106; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en octubre de 2011, la\ncondició imposada pel planejament de referència, per al reconeixement de la nova\nqualificació urbanística, clau 12b, per a la finca del carrer de Nou de la Rambla\nnúm. 94; precisar que ambdós informes, consten a l’expedient i, a efectes de\nmotivació, s’incorporen a aquest acord; i donar-ne compte a la Comissió d’Hàbitat\nUrbà i Medi Ambient.\n10 Donar-se per assabentada, de conformitat amb l’informe jurídic de la Direcció\nde Planejament Urbanístic emès el 15 de març de 2013, del Conveni subscrit el 31\nd’octubre de 2007 entre Foment de Ciutat Vella, SA (Ajuntament de Barcelona) i\nIGLU DE PEDRA, SL i MARDIUL BUILDING, SL, propietaris de l’edifici situat al\ncarrer de Nou de la Rambla, núm. 96, formalitzat en el marc del Pla de Millora\nUrbana del carrer de Nou de la Rambla, núms. 90 a 106; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en novembre de 2011, la\ncondició imposada pel planejament de referència, per al reconeixement de la nova\nqualificació urbanística, clau 12b, per a la finca del carrer de Nou de la Rambla,\nnúm. 96; precisar que ambdós informes, consten a l’expedient i, a efectes de\nmotivació, s’incorporen a aquest acord; i donar-ne compte a la Comissió d’Hàbitat\nUrbà i Medi Ambient.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n11. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nsubscrit el 23 de juny de 2006 entre Foment de Ciutat Vella, SA (Ajuntament de\nBarcelona) i els Srs. Miquel i Sònia Mascort Reig, propietaris de l’edifici situat al\ncarrer de Nou de la Rambla, núm. 100, formalitzat en el marc del Pla de Millora\nUrbana del carrer de Nou de la Rambla, núms. 90 a 106; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; i tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella el març de 2011, la condició\nimposada pel planejament de referència per al reconeixement de la nova\nqualificació urbanística, clau 12b, per a la finca del carrer de Nou de la Rambla,\nnúm. 100; precisar que ambdós informes consten a l’expedient i, a efectes de\nmotivació, s’incorporen a aquest acord; i donar-ne compte a la Comissió d’Hàbitat\nUrbà i Medi Ambient.\n12. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nsubscrit el 21 de juny de 2006, entre Foment de Ciutat Vella, SA (Ajuntament de\nBarcelona) i la Comunitat de Béns Portabella ORIO, CB, propietaris de l’edifici\nsituat al carrer de Nou de la Rambla, núms.104-106, formalitzat en el marc del Pla\nde Millora Urbana del carrer de Nou de la Rambla, núms. 90 a 106; conveni que té\nper objecte la rehabilitació de la finca de referència i el manteniment de les\ncondicions d’habitabilitat en els pisos, per a la qualitat de vida dels seus ocupants;\ntenir per complida, de conformitat amb l’informe tècnic de valoració de\nl’acompliment del conveni emès per l’Oficina d’Habitatge de Ciutat Vella en\nnovembre de 2011, la condició imposada pel planejament de referència per al\nreconeixement de la nova qualificació urbanística, clau 12b, per a la finca del\ncarrer de Nou de la Rambla, núms. 104-106; precisar que ambdós informes\nconsten a l’expedient i, a efectes de motivació, s’incorporen a aquest acord; i\ndonar-ne compte a la Comissió d’Hàbitat Urbà i Medi Ambient.\n13. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013,del Conveni\nsubscrit l’11 de gener de 2007 entre Foment de Ciutat Vella, SA (Ajuntament de\nBarcelona) i el Sr. Mariano Castro Durany, propietari de l’edifici situat al carrer de\nles Floristes de la Rambla, núm. 12, formalitzat en el marc de la Modificació del Pla\nespecial de reforma interior del Raval a la plaça de la Gardunya i el seu entorn;\nconveni que té per objecte la rehabilitació de la finca de referència i el\nmanteniment de les condicions d’habitabilitat en els pisos, per a la qualitat de vida\ndels seus ocupants; tenir per complida, de conformitat amb l’informe tècnic de\nvaloració de l’acompliment del conveni emès per l’Oficina d’Habitatge de Ciutat\nVella en març de 2012,la condició imposada pel planejament de referència per al\nreconeixement de la nova qualificació urbanística, clau 12b, per a la finca del\ncarrer de les Floristes de la Rambla núm. 12; precisar que ambdós informes\nconsten a l’expedient i, a efectes de motivació, s’incorporen a aquest acord; i\ndonar-ne compte a la Comissió d’Hàbitat Urbà i Medi Ambient.\n14. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 19 de gener de 2007, entre Foment de Ciutat Vella, SA\n(Ajuntament de Barcelona) i Inversión y Gestión de Patrimonios en Europa, SA,\npropietària de l’edifici situat al carrer dels Tallers, núm. 81, formalitzat en el marc\ndel Pla especial de reforma interior del Raval per a l’ajust d’alineacions viàries a les\nfinques núms. 79 i 81 del carrers dels Tallers, núms. 17b al 27 del carrer del Peu\nde la Creu i núms. 1-5 del carrer de Xuclà; conveni que té per objecte la\nrehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants;TENIR per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en febrer de 2013, la\n\n2515\n\n\f2516\n\nGASETA MUNICIPAL DE BARCELONA\n\nNÚM. 17\n\ncondició imposada pel planejament de referència per al reconeixement de la nova\nqualificació urbanística, clau 12b, per a la finca del carrer dels Tallers, núm. 81;\nprecisar que ambdós informes consten a l’expedient i, a efectes de motivació,\ns’incorporen a aquest acord; i donar-ne compte a la Comissió d’Hàbitat Urbà i Medi\nAmbient.\n15. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 16 de gener de 2007 entre Foment de Ciutat Vella, SA\n(Ajuntament de Barcelona) i el Sr. Miguel Angel Estévez Torrent, actuant com a\npresident de la Comunitat de Propietaris del carrer de la Lluna, núm. 1, formalitzat\nen el marc del Pla especial de reforma interior del Raval per a l’ajust d’alineacions\nviàries a les finques núms. 79 i 81 del carrers dels Tallers, núms. 17b al 27 del\ncarrer del Peu de la Creu i núms. 1-5 del carrer de Xuclà; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en novembre de 2011, la\ncondició imposada pel planejament de referència per al reconeixement de la nova\nqualificació urbanística, clau 12b, per a la finca del carrer de la Lluna, núm. 1;\nprecisar que ambdós informes consten a l’expedient i, a efectes de motivació,\ns’incorporen a aquest acord; i donar-ne compte a la Comissió d’Hàbitat Urbà i Medi\nAmbient.\n16. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 15 de febrer de 2007 entre Foment de Ciutat Vella, SA\n(Ajuntament de Barcelona) i el Sr. Antonio Guallar Latorre, actuant com a\npresident de la Comunitat de Propietaris del carrer de la Lluna, núm. 4, formalitzat\nen el marc del Pla especial de reforma interior del Raval per a l’ajust d’alineacions\nviàries a les finques núms. 79 i 81 del carrers dels Tallers, núms. 17b al 27 del\ncarrer del Peu de la Creu i núms. 1-5 del carrer de Xuclà; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en novembre de 2011, la\ncondició imposada pel planejament de referència per al reconeixement de la nova\nqualificació urbanística, clau 12b, per a la finca del carrer de la Lluna, núm. 4;\nprecisar que ambdós informes consten a l’expedient i, a efectes de motivació,\ns’incorporen a aquest acord; i donar-ne compte a la Comissió d’Hàbitat Urbà i Medi\nAmbient.\n17. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 16 de gener de 2007 entre Foment de Ciutat Vella, SA\n(Ajuntament de Barcelona) i el Sr. Manel Ortega Ferrer, actuant com a president\nde la Comunitat de Propietaris del carrer del Peu de la Creu, núm. 17bis,\nformalitzat en el marc del Pla especial de reforma interior del Raval per a l’ajust\nd’alineacions viàries a les finques núms. 79 i 81 del carrers dels Tallers, núms. 17b\nal 27 del carrer del Peu de la Creu i núms. 1-5 del carrer de Xuclà; conveni que té\nper objecte la rehabilitació de la finca de referència i el manteniment de les\ncondicions d’habitabilitat en els pisos, per a la qualitat de vida dels seus ocupants;\ntenir per complida, de conformitat amb l’informe tècnic de valoració de\nl’acompliment del conveni emès per l’Oficina d’Habitatge de Ciutat Vella en\nnovembre de 2011, la condició imposada pel planejament de referència per al\nreconeixement de la nova qualificació urbanística, clau 12b, per a la finca del\ncarrer del Peu de la Creu, núm. 17bis; precisar que ambdós informes consten a\nl’expedient i, a efectes de motivació, s’incorporen a aquest acord; i donar-ne\ncompte a la Comissió d’Hàbitat Urbà i Medi Ambient.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n18. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 15 de febrer de 2007 entre Foment de Ciutat Vella, SA\n(Ajuntament de Barcelona) i el senyor Jesús Muñoz Garcia, en la seva qualitat de\npresident de la Comunitat de Propietaris del carrer del Peu de la Creu, núm. 19,\nformalitzat en el marc del Pla especial de reforma interior del Raval per a l’ajust\nd’alineacions viàries a les finques núms. 79 i 81 del carrers dels Tallers, núms. 17b\nal 27 del carrer del Peu de la Creu i núms. 1-5 del carrer de Xuclà; conveni que té\nper objecte la rehabilitació de la finca de referència i el manteniment de les\ncondicions d’habitabilitat en els pisos, per a la qualitat de vida dels seus ocupants;\ni tenir per complida, de conformitat amb l’informe tècnic de valoració de\nl’acompliment del conveni emès per l’Oficina d’Habitatge de Ciutat Vella en\nnovembre de 2011, la condició imposada pel planejament de referència per al\nreconeixement de la nova qualificació urbanística, clau 12b, per a la finca del\ncarrer del Peu de la Creu, núm. 19; precisar que ambdós informes consten a\nl’expedient i, a efectes de motivació, s’incorporen a aquest acord; i donar-ne\ncompte a la Comissió d’Hàbitat Urbà i Medi Ambient.\n19. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 4 de setembre de 2007 entre Foment de Ciutat Vella, SA\n(Ajuntament de Barcelona) i el Sr. Francesc Riba Farré, propietari de l’edifici situat\nal carrer del Peu de la Creu, núm. 19bis, formalitzat en el marc del Pla especial de\nreforma interior del Raval per a l’ajust d’alineacions viàries a les finques núms. 79 i\n81 del carrers dels Tallers, núms. 17b al 27 del carrer del Peu de la Creu i núms.\n1-5 del carrer de Xuclà; conveni que té per objecte la rehabilitació de la finca de\nreferència i el manteniment de les condicions d’habitabilitat en els pisos, per a la\nqualitat de vida dels seus ocupants; tenir per complida, de conformitat amb\nl’informe tècnic de valoració de l’acompliment del conveni emès per l’Oficina\nd’Habitatge de Ciutat Vella de setembre de 2012, la condició imposada pel\nplanejament de referència per al reconeixement de la nova qualificació urbanística,\nclau 12b, per a la finca del carrer del Peu de la Creu, núm. 19bis; precisar que\nambdós informes consten a l’expedient i, a efectes de motivació, s’incorporen a\naquest acord; i donar-ne compte a la Comissió d’Hàbitat Urbà i Medi Ambient.\nAcords de la Comissió de Govern de 3 d’abril de 2013:\n20. Aprovar definitivament, a l’empara de l’article 119.2.a del Decret Legislatiu\n1/2010, de 3 d’agost, pel qual s’aprova el Text refós de la Llei d’urbanisme, el\nProjecte de reparcel·lació, en la modalitat de compensació bàsica, del Polígon\nd’actuació urbanística del Pla especial urbanístic de concreció del tipus\nd’equipament i ordenació volumètrica dels terrenys de l’Escola Betània-Patmos,\nsituats a l’avinguda de la Mare de Déu de Lorda, núms. 2-16, formulat per la\nFundació Privada Betània-Patmos; determinar, de conformitat amb l’article 153 del\nReglament de la Llei d’urbanisme, que la fermesa en via administrativa de l’acord\nd’aprovació definitiva del Projecte de reparcel·lació, produirà essencialment els\nefectes econòmics i jurídics continguts a l’article 127 del Text refós de la Llei\nd’urbanisme i, per tant, entre d’altres, la cessió, en ple domini i lliure de càrregues,\na l’administració actuant dels terrenys de cessió obligatòria per a llur afectació als\nusos previstos en el planejament, i l’extinció dels drets i càrregues que es\nrelacionen en document annex 1; publicar aquest acord en el Butlletí Oficial de la\nProvíncia i en un diari dels de més circulació de la província; notificar-lo\nindividualment als interessats afectats; i donar-ne compte a la Comissió d’Hàbitat\nUrbà i Medi Ambient.\n21. Resoldre les al·legacions formulades per l’Associació de veïns i veïnes Joan\nMaragall del Guinardó i la Coordinadora d’entitats del Guinardó, conjuntament, en\nel sentit de desestimar-les tot i recollir les observacions en relació als bancs en\nfase d’obra, d’acord i pels motius exposats a l’informe de la Direcció de Serveis de\nProjectes i Obres de BAGUR, SA, de 13 de març de 2013, el qual consta a\n\n2517\n\n\f2518\n\nGASETA MUNICIPAL DE BARCELONA\n\nNÚM. 17\n\nl’expedient i és dóna per reproduït a efectes de motivació; aprovar definitivament\nel “Projecte d’urbanització de la UA3 de la MPGM de l’àmbit del Primer Cinturó en\nel tram comprès entre el carrer de Sant Quintí i l’avinguda Meridiana. Districte\nd’Horta-Guinardó”, d’acord amb els articles 89.6 i 119.2 del Decret Legislatiu\n1/2010, de 3 d’agost, pel que s’aprova el Text Refós de la Llei d’Urbanisme de\nCatalunya de 2010, amb un pressupost d’execució per contracte, per a\nconeixement de l’Administració, d1.181.249,98 euros, IVA exclòs, promogut per\nREGESA, d’acord amb l’informe de 14 de març de 2013 emès per BAGUR, SA, el\nqual consta a l’expedient i es dóna per reproduït; publicar aquest acord al Butlletí\nOficial de la Província de Barcelona i a la Gaseta Municipal; notificar-lo als\ninteressats; i donar-ne compte a la Comissió d’Hàbitat Urbà i Medi Ambient.\nb) Mesures de govern\nc) Informes\nA la Comissió:\n1. Pla per a la millora de la qualitat de l’aire a Barcelona.\nEl Sr. Puigdollers diu que intentarà ser breu, atès que tots els grups municipals\nja tenen la documentació del Pla de millora de la qualitat de l’aire de Barcelona.\nAnuncia que farà dos comentaris de dos aspectes paral·lels i marcarà tres accions\nd’àmbit polític com a forma d’actuar del govern municipal en aquest tema.\nNotifica que aquest pla –enviat pel govern de Catalunya al govern de l’Estat\nperquè sigui enviat a la Comissió Europea– va ser aprovat per la Taula Tècnica de\nla Qualitat de l’Aire el 15 de febrer de 2013 i que alhora s’ha elaborat el Pla\nespecífic d’emergències municipals per risc sanitari en cas d’accidents ambientals\nrelacionats amb temes de contaminació atmosfèrica, sorgit d’un compromís\nadquirit amb una proposició, creu, del Grup d’Unitat per Barcelona.\nA continuació, passa a comentar les tres accions polítiques assumides pel govern\nmunicipal. Parla, en primer lloc, d’un compromís de transparència: la voluntat de\nfer públiques totes les dades ambientals, i en concret de contaminació atmosfèrica.\nEn segon lloc, parla de passar a l’acció, i ho divideix en tres tipus d’accions. D’una\nbanda, les trenta-set mesures que formen part del document que tenen els grups.\nDe l’altra, accions incentivadores, com ara mesures fiscals. Posa com a exemple de\nmesura fiscal el pla Renove de vehicles comercials –camions i camionetes– posat\nen marxa pel Ministeri d’Agricultura, Alimentació i Medi Ambient amb el Reial\ndecret 89/2013, publicat al Butlletí Oficial de l’Estat el 9 de febrer de 2013, que\nconsisteix en beneficis fiscals per a les persones que canvien la seva camioneta per\nuna de menys contaminant.\nDiu que s’està treballant en el fet que hi pugui haver una modificació de la Llei\nd’hisendes locals en l’àmbit de l’Estat, que només afectaria el tema de l’impost de\ncirculació de vehicles per tal que aquest no anés lligat a la potència del vehicle,\nsinó a les emissions que produeix. Però explica que s’hauria d’aprovar molt\nràpidament per poder-ho posar en marxa l’any que ve.\nComenta que, a més d’aquestes dues grans accions incentivadores, hi ha temes\nque afecten la ciutat de Barcelona en els quals el govern no té una responsabilitat\ndirecta, com el port i l’aeroport, dos exemples molt clars d’això. Explica que, tot i\nno poder adquirir el compromís de fer-les, hi ha la voluntat d’insistir en els\norganismes corresponents per poder-ho fer.\nCom a tercer tema, demana el compromís dels ciutadans. Explica que el govern\nmunicipal, d’una banda, serà transparent amb les dades i, de l’altra, farà totes les\naccions possibles, però alhora també demana que els ciutadans es comprometin a\ncol·laborar en la millora dels nivells de contaminació atmosfèrica per complir amb\nla legislació europea.\nLa Sra. Escarp agraeix al Sr. Puigdollers la presentació del pla. Lamenta, però,\nque, tot i tenir la documentació, el Sr. Puigdollers no n’hagi explicat algun dels\ncontinguts, cosa que ajuda a buscar el consens en el tema de l’energia i la qualitat\nde l’aire, en què Barcelona sempre ha volgut ser pionera.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nDiu que és un tema important, el dels conflictes amb la qualitat de l’aire\nrelacionats amb la circulació i infraestructures com el port. Explica que l’objectiu\nfonamental de les accions del seu grup és assolir els nivells de qualitat per a les\npartícules PM10 i la reducció del diòxid de nitrogen, en el mateix sentit que la\nprova pilot que ha fet el govern al carrer Indústria per evitar la resuspensió de les\npartícules.\nCreu que el pla és tècnicament bo i d’alguna manera una prolongació de moltes\nactuacions ja dutes a terme per l’Ajuntament, com ara l’ambientalització de la flota\nd’autobusos, en la qual ja fa anys que es treballa. Li sembla, però, un pla poc\nambiciós, atès el seu objectiu: «Recollir les actuacions en curs implantades a la\nciutat fins al 2015 per tal de millorar la qualitat de l’aire.»\nExplica que, de fet, el pla és una recopilació de diferents actuacions i plans de\nl’Ajuntament de Barcelona i que el fet de diluir aquests aspectes dins d’altres plans\nfa que es percebi com un traspàs de la responsabilitat de la qualitat de l’aire a\naltres departaments.\nDiu que l’objectiu final del pla és millorar la qualitat de l’aire que es respira a\nBarcelona i assolir els nivells permesos per la normativa, però destaca que no li\nqueda clar si es podran assolir aquests nivells el 2015. Assenyala que moltes veus\ndiuen que Barcelona, com altres ciutats europees, no podrà assolir aquests\ncompromisos europeus el 2015. I reitera que moltes actuacions ja es troben en\ncurs, però el pla no diu quines estan iniciades i quines no.\nRemarca que en el pla no hi ha el calendari d’inici de cada mesura ni tampoc el\nfinal previst d’execució. Li preocupa també que queda diluïda la responsabilitat\nd’executar cada una de les mesures, ja que no hi ha un ens que faci el seguiment\nde tots els indicadors d’aquest pla. Creu que és important que hi hagi una\nmetodologia de seguiment. I troba a faltar el pressupost públic destinat al pla.\nPregunta al Sr. Puigdollers sobre el tema de les millores en el servei del taxi. Diu\nque no sap si estan iniciades les negociacions amb l’Institut Metropolità del Taxi ni\nquantes parades noves s’incrementaran. Li agradaria saber com està la mesura\nsobre els xamfrans de l’Eixample i la seva col·lisió amb la càrrega i descàrrega i el\nsempre minvat aparcament.\nConstata que és sorprenent que la pacificació dels carrers generi una reducció\nd’emissions tan alta comparada amb altres, i vol saber quin és el càlcul, però diu\nque si el Sr. Puigdollers no ho té en aquest moment, en poden parlar en un altre\nmoment.\nPel que fa al vehicle elèctric, explica que es donen xifres de la previsió que es va\nfer a Catalunya segons l’IVECAT: 76.000 unitats a Catalunya fins al 2015. Però diu\nque no s’indica quants vehicles elèctrics hi ha previst que circulin per Barcelona el\n2015 i, per tant, quants vehicles facilitaran la reducció de 150 tones/any. Recorda\nque estem en un any de crisi encara i que les previsions són molt difícils. Explica\nque la previsió del Ministeri d’Indústria, segons recull un informe del RACC, era de\n20.000 vehicles venuts l’any 2011, però fins al mes d’agost s’havien matriculat 783\ncotxes aquell any, dels quals 213 eren turismes. Creu, per tant, que les mesures\nper al vehicle elèctric són difícils d’assolir.\nPregunta al Sr. Puigdollers si el pla específic d’emergència es presentarà a la\nComissió de Seguretat i Mobilitat. El felicita tant per l’acció de transparència com\nper les mesures fiscals d’incentivació, ja que creu que el govern ha de ser capaç de\nfacilitar alhora que demana.\nTorna a agrair el compromís del govern, que diu que ve de lluny i que vol anar\nmés lluny encara. I recalca que, malgrat que li hauria agradat poder-ho treballar\nmés, el seu grup hi serà.\nEl Sr. Ramírez agraeix al regidor Puigdollers la presentació del Pla per a la\nmillora de la qualitat de l’aire a Barcelona i felicita tot l’equip tècnic i els\nresponsables de l’àrea que han treballat en la redacció del pla.\nConstata que a Barcelona es respira un aire contaminat i que les dades del pla\nsuavitzen aquest fet, tot i que reconeixen que la Comissió Europea va denegar, el\njuliol del 2012, la moratòria que permetia evitar durant cinc anys l’obligació de\ncomplir els límits màxims de contaminació per diòxid de nitrogen –40 micrograms\nper metre cúbic. Explica que aquest gas tòxic, procedent de l’intens trànsit de la\nciutat, irrita les vies respiratòries i agreuja problemes de salut com l’asma i les\n\n2519\n\n\f2520\n\nGASETA MUNICIPAL DE BARCELONA\n\nNÚM. 17\n\nal·lèrgies. Així mateix, diu que, segons l’última enquesta de la ciutat de Barcelona\nde l’any 2012, la qualitat de l’aire apareix a la cua de la valoració dels serveis de la\nciutat.\nEl seu grup manifesta que les iniciatives encaminades a millorar la qualitat de\nl’aire són benvingudes. Recorda que des de l’inici de la legislatura tots els grups\nhan presentat diverses iniciatives sobre la qualitat de l’aire i han plantejat la seva\npreocupació pels nivells de contaminació. Per això celebra aquesta proactivitat del\ngovern i aquest passar a l’acció que esmentava el Sr. Puigdollers.\nDiu que aquest pla recull les mesures d’altres plans i per això, tal com deia la\nSra. Escarp, s’ha diluït en certa manera. Malgrat que en el pla es fa referència als\ngestors, té dubtes sobre les decisions que s’han de prendre. Com que es tracten\ndiferents àmbits, vol saber quins tindran preferència sobre els altres –per exemple,\nMedi Ambient sobre Mobilitat o sobre Urbanisme. Diu que el seu grup dóna ple\nsuport al pla i que només dubta si aquesta sistematització és la més adequada o\ncrea més confusió.\nCoincideix en el fet que no hi ha un calendari ben definit ni una diagnosi ni un\npressupost per a cada una de les mesures, encara que entén que, pel fet de ser un\npla molt transversal, és difícil delimitar-ho. Creu que cal concretar totes les\nactuacions, més enllà de recollir les actuacions implantades en el període 20112015. D’altra banda, sap que la contaminació atmosfèrica no comença ni acaba a\nBarcelona. Creu que seria bo incorporar al pla una menció al treball conjunt amb\nl’Àrea Metropolitana i altres administracions.\nPel que fa a les mesures de mobilitat, li agradaria que s’hagués recollit dins del\nPla de mobilitat urbana el que s’està desenvolupant per part de l’Agència\nd’Ecologia Urbana, una feina força avançada en què es presenten diversos\nescenaris de futur que no tenen res a veure amb el Pla de mobilitat 2009-2012 que\ns’ha incorporat. Entén que el fet d’incrementar les parades de taxi perquè no hi\nhagi circulació en buit –sense clients– és una bona mesura.\nSobre el tema de l’energia, valora les actuacions que s’estan duent a terme –69\nen edificis municipals, 72 en enllumenat d’edificis municipals i 3 en ascensors–,\nencara que no se’n parli amb detall. I creu que és bàsica la unificació d’aquesta\nnormativa per evitar la dispersió d’ordenances; per això demana menys\nadministració i més llibertat d’actuació en alguns àmbits.\nEn l’apartat del port de Barcelona, diu que en comparteix totes les mesures i\nque des del Grup Municipal del Partit Popular van formular una pregunta per escrit\nsobre l’electrificació del port de Barcelona, concretament sobre el subministrament\nelèctric des del terra –on shortpowersupply, tal com en diu el grup del govern.\nCreu que és bàsic, atesa la gran afluència de creuers, que incrementa any rere\nany.\nPel que fa al verd urbà, demana que el govern informi del resultat, les\nconclusions i l’efectivitat de mesures com el projecte pilot del formigó porós o la\nincorporació d’additius a les aigües de reg. Reitera el suport del seu grup al tema\nde les cobertes vegetals –roofgardens–, al foment de la plantació de diferents\nespècies d’arbres i a l’eix prioritari del Pla verd i la biodiversitat dels corredors i\nanells verds de la ciutat.\nEn el punt de la comunicació i la transparència informativa, comparteix el\ncompromís que ha d’adquirir la ciutadania. Considera que introduir les TIC en\naquest àmbit servirà com a eina per millorar la qualitat de l’aire de la ciutat. Creu\nque el fet de consultar els indicadors de contaminació atmosfèrica i els consums de\ncombustible ajudarà a la conscienciació de la ciutadania i a desenvolupar una\nciutat més sostenible.\nEn conclusió, reitera el suport a les mesures per millorar la qualitat de l’aire a\nBarcelona, que creu que són positives, perquè no només és una qüestió de\npreservació del medi ambient, sinó també de salut i qualitat de vida. I insisteix en\nel fet que manca treball conjunt amb l’Àrea Metropolitana de Barcelona, ja que la\ncontaminació no és estanca i aquesta ja està treballant en el nou pla de\nsostenibilitat.\nLa Sra. Sanz agraeix al Sr. Puigdollers la presentació de l’informe, però lamenta\nque no s’hagi presentat prèviament, cosa que li fa pensar que o bé no té la\nvoluntat d’escoltar les aportacions dels grups municipals o bé no està obert a\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nincorporar-les. Amb referència al que deia la Sra. Escarp, creu que amb aquesta\nno-presentació prèvia trenca una manera de fer, i pensa que simbolitza un\nmenysteniment al tema en si, perquè la lluita contra la contaminació atmosfèrica\nno és una cosa que el govern pugui fer sol.\nRecrimina al Sr. Puigdollers que sap que dos dies són insuficients per valorar\namb profunditat un pla de 95 pàgines i que els deu minuts que tenen els grups\nmunicipals en la sessió no donen per fer un debat com cal sobre la qüestió.\nManifesta que, malgrat que el Sr. Puigdollers ha dit que els grups municipals tenen\ntota la informació, els grups només tenen aquest document de síntesi de 95\npàgines. Però no sap si hi ha algun document més. Tot i haver hagut de fer un\ntreball ràpid, vol transmetre les valoracions sobre aquest tema que preocupa el\nseu grup.\nOpina que, després dels debats tinguts en la comissió i de totes les proposicions\nque s’han presentat sobre el tema des de fa dos anys, el pla es queda molt curt i\nés molt poc ambiciós. Diu que es tracta d’un recull de propostes amb la pretensió\nde fer patxoca en què poques són noves, però sense veritables mesures amb\ncapacitat d’incidència per capgirar el problema de la qualitat de l’aire a Barcelona.\nCreu que, de la lectura de les 95 pàgines, el que s’hauria de treure no és la\nsensació que el govern vol fer alguna cosa amb la qualitat de l’aire, sinó que\nrealment té voluntat, ambició i valentia per abordar aquesta problemàtica.\nPel que fa a la mobilitat, diu que el govern no ha fet una aposta decidida pel\ntransport públic i que, en canvi, ha seguit fomentant la mobilitat privada en certes\nzones de la ciutat, fins i tot cedint aparcaments gratuïtament. Manifesta que el\ngovern sovint s’omple la boca parlant de la necessitat de potenciar el transport\npúblic, però no esmenta la línia 9 ni parla del tramvia. Diu que ja sap que algunes\nno són competència del govern, però que tampoc ho són ni el port ni l’aeroport i\nbé que les esmenten. Creu, doncs, que cal fer una referència integral al transport\npúblic. Opina que les propostes del govern per fomentar la bicicleta són insuficients\ni que cal prendre nota de les ciutats que són capdavanteres en l’ús d’aquesta, com\nCopenhaguen.\nPel que fa al projecte de les superilles, diu que el govern continua sense\nconcretar-lo, tot i que farà dos anys que es va aprovar la proposició al Plenari. Es\nqueixa que el govern no parla d’una concepció integral de la mobilitat sostenible,\nsinó de coses concretes com pacificar el trànsit o zones de càrrega i descàrrega.\nLi sobta que en el pla es determina que els contaminants principals a què cal fer\nfront per millorar la qualitat de l’aire a Barcelona són els que ocasiona bàsicament\nel trànsit i que, en canvi, aquest és el gran absent en les 95 pàgines del document\nque els han lliurat, ja que no es preveu cap mesura per reduir el nombre de\nvehicles privats que circulen per la ciutat. Reconeix, però, que és un tema complex\ni que el seu grup no va ser capaç de tirar-ho endavant. Explica que hi ha diverses\nciutats que han impulsat diferents propostes en aquest àmbit, i ofereix el suport\ndel seu grup en cas que el govern plantegi una proposta encaminada a disminuir el\ntrànsit privat, ja que creu que és l’únic que pot tenir un impacte significatiu a curt\ntermini.\nPel que fa a l’autosuficiència energètica, reclama que també s’apliqui al que ja\nestà construït, i no només al que es construeix de nou. Diu que en aquest apartat li\nhauria agradat trobar incorporada la proposta del seu grup, aprovada en aquesta\ncomissió, que el govern municipal es comprometi a assolir el 100% del consum\nenergètic de procedència renovable.\nInsisteix que en el pla hi ha poques mesures noves i que aquest passar a l’acció\ndel govern sembla una mica posar pedaços. Creu que és una mostra de la\nperspectiva del govern a l’hora d’abordar els temes ambientals, que no és un canvi\nde paradigma, que implicaria l’assumpció dels conceptes de sostenibilitat i fixar\nlímits. Diu que el govern municipal entén la perspectiva ambiental i sostenible com\nla introducció de la millora tecnològica i com ser més eficaços i eficients. D’aquesta\ninterpretació, explica, sorgeixen propostes com que tot ho ha de resoldre el vehicle\nelèctric. Opina que una part sí, perquè no contaminarà amb la circulació, però, en\ncanvi, la producció d’energia per fer funcionar aquests vehicles també produeix\ncontaminació. Així mateix, fa referència a la proposta que ha sortit als mitjans de\n\n2521\n\n\f2522\n\nGASETA MUNICIPAL DE BARCELONA\n\nNÚM. 17\n\ncomunicació del compost químic per reduir les PM10. Troba, doncs, a faltar una\nvisió integral i no tot aquest recull de pedaços.\nQuant a la transparència de la democràcia, diu que el Sr. Puigdollers parla del\ncompromís de garantir aquesta transparència. Tanmateix, remarca que en el\ndocument diu «contemplar la transparència», i troba que hi ha una diferència\nsignificativa lingüísticament entre garantir i contemplar. En aquest aspecte, el seu\ngrup proposa que es publiquin les dades de contaminació al web barcelona.cat, al\ncostat del trànsit i del temps, en un lloc fàcilment visible per a la ciutadania.\nCelebra la proposta dels panells informatius i espera que s’acabi produint.\nEn conclusió, com han dit altres regidors, remarca que no li queda clar ni el\ncalendari ni el pressupost. I creu que cal que aquesta voluntat política es tradueixi\nen una millora substantiva dels recursos destinats a fer-ho possible. Diu que no\nestà en contra de cap de les mesures proposades, però que és un compendi de\ncoses que ja s’estaven fent i només algunes coses noves, poc ambicioses. Per tant,\ncreu que, tot i no estar-hi en contra, el pla és del tot insuficient per abordar\naquesta problemàtica.\nEl Sr. Portabella agraeix tant als tècnics com al Sr. Puigdollers l’elaboració i la\npresentació d’aquest document. També agraeix al Sr. Puigdollers que en la seva\nexposició hagi esmentat que Esquerra Republicana ha fet diferents iniciatives –4\nproposicions, 3 preguntes i 1 prec–, ja que és un tema que preocupa el seu grup i\nque sap que al regidor Puigdollers també el preocupa i que és cabdal per a la\nsostenibilitat i la qualitat de l’aire a Barcelona.\nExplica que valora aquest document com un bon document de diagnosi, i creu\nque la situació de la qualitat de l’aire a Barcelona i els seus condicionants hi\nqueden ben reflectits. Diu que és un pla multidisciplinari que el seu grup valora\ncom un pla complet. Comenta que en el pla es fa un repàs de les eines disponibles\n–plans, programes, normativa amb els topalls d’emissions establerts–,\ns’identifiquen els problemes principals de la ciutat en contaminació atmosfèrica –\nPM10 i òxids de nitrogen–, i es va descrivint la situació. Explica que també\ns’estableixen algunes mesures que, ben aplicades, poden significar un esforç\nd’innovació i una aportació de valor afegit en recerca i desenvolupament en la línia\nde la indústria vinculada a la sostenibilitat. Creu, doncs, que la presentació està\nbé.\nEl seu grup creu que condiciona aquest pla el fet que des del 2011 –amb un\nimpacte determinant per part de la crisi econòmica– no s’hagi assolit el fet d’haver\nsobrepassat les concentracions de gasos contaminants a la ciutat. Explica que el\ngovern té un punt de sortida el 2011-2012 que és millor que el 2009-2010, i que,\nlluny de relaxar-se, sabent que és conjuntural i conseqüència d’una situació\neconòmica, és el moment de posar-s’hi forts per establir una situació que en\nèpoques de desenvolupament posterior no assoleixi indicadors preocupants en\ncontaminació atmosfèrica com ha passat a l’inici d’aquesta dècada.\nEn resum, creu que el corol·lari és encertat i el comparteix, però troba a faltar\nuna mica més d’atreviment en el fet de posar l’accent en alguna de les mesures\nque es consideren determinants per disminuir realment la contaminació\natmosfèrica. Pensa que la situació de Barcelona com a ciutat amb una\ncontaminació atmosfèrica alta és perfectament comparable a la majoria de ciutats\neuropees, i que això fa que es pugui seguir què fan les grans ciutats europees.\nExplica que el debat a França en aquests moments és espectacular a partir del que\nva dir la ministra de Medi Ambient un mes enrere i que a Europa es plantegen\npropostes on posar l’accent, ja que cap gran ciutat d’Europa compleix la normativa\neuropea. En canvi, en el pla troba a faltar que es doni el do de pit, que es prioritzi i\nque es determini la solució a la contaminació atmosfèrica.\nTroba a faltar, per tant, uns objectius clars i la coordinació d’aquest pla amb\naltres plans aprovats recentment –el Pla d’il·luminació, el Pla verd i de biodiversitat\ni el Programa de compensació de CO2. Creu que aquí és on s’hauria de produir\nl’encreuament, perquè li sembla que és un document molt correcte, però que no va\nmés enllà d’assolir el compliment de la normativa vigent. Pensa, doncs, que cal fer\nun esforç de coordinació, de definició d’uns objectius clars –com han dit la resta de\ngrups– i d’uns calendaris més concrets per tal de fer una aportació més\nsignificativa i que marqui les línies de futur.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nD’altra banda, creu que no queda clar quin òrgan o comissió de seguiment serà\nresponsable de monitorar el desplegament del pla. Esmenta la referència a la taula\ntècnica que ha fet el Sr. Puigdollers en la presentació inicial, però demana que\naclareixi si aquesta taula tècnica és la que farà d’òrgan de seguiment i serà la\nresponsable de monitorar el desplegament del pla.\nAixí mateix, diu que troba a faltar els indicadors de salut pública. Pensa que és\nevident que l’Agència de Salut Pública té un paper i que la relació entre qualitat de\nl’aire i salut és estreta. Per això creu que s’hi hauria d’haver fet referència\nexpressa i que hi hauria d’haver un programa de qualitat ambiental i salut\nespecífic.\nFinalment, explica que el Sr. Puigdollers ha acabat la presentació demanant un\ncompromís de la ciutadania, necessari atesa la procedència de les aportacions\nmajoritàries de gasos contaminants en l’àmbit atmosfèric. Diu, però, que ni en la\nseva exposició ni en el pla cita quins són els mecanismes previstos per poder\ncanalitzar aquesta participació, més enllà de l’Agenda 21. Reconeix que es parla\nd’informació a través del web, de sensibilització, d’educació, però que, en canvi,\ntota la branca de participació no queda clara en el desenvolupament del pla. Per\ntant, creu que és un bon pla, un corol·lari que no es deixa res, però que hi falta\nuna priorització i on cal posar l’accent, i la definició de com podrà participar la\nciutadania, peça imprescindible en aquest camp.\nEl Sr. Puigdollers dóna les gràcies a l’equip tècnic que ha elaborat aquest\ndocument, perquè, en paraules de la Sra. Escarp, és un pla tècnicament bo. Diu\nque l’objectiu del govern municipal és que l’oposició qualifiqui el pla de\ntècnicament bo, cosa que han fet els quatre intervinents, i per això els dóna les\ngràcies.\nAclareix que el pla el coordina tot el govern, ja que, en ser un pla per millorar\nels nivells de contaminació atmosfèrica a la ciutat de Barcelona, difícilment és\nd’una regidoria sola, sinó que és de tot el govern. Remarca que la voluntat és que\naquest pla s’apliqui des de tots els àmbits del govern i afirma que, tal com ha dit\nalgú, és un pla transversal. Per això el coordina el govern municipal.\nA continuació, explica que un pla de contaminació atmosfèrica és un pla que\nl’Ajuntament de Barcelona presenta davant del Govern de la Generalitat perquè és\ncom s’ha de fer d’acord amb l’ordenament jurídic vigent. Admet que l’Àrea\nMetropolitana hi juga un paper i diu que, si no està mal informat, el Govern de la\nGeneralitat ja li ha demanat que elabori aquests plans per a la resta de municipis\nde l’àrea metropolitana. Vol dir, per tant, que el pla que es presenta en aquesta\ncomissió forma part del document que està elaborant el Govern de la Generalitat,\nque s’ha de complementar amb el que està elaborant l’Àrea Metropolitana per a la\nresta de municipis metropolitans que també incompleixen la legislació europea.\nPensa, doncs, que, evidentment, Govern de la Generalitat, Ajuntament de\nBarcelona i Àrea Metropolitana han d’anar coordinats.\nPel que fa als taxis, comenta que estan parlant del tema amb l’Institut\nMetropolità del Taxi. Explica que està funcionant molt bé el fet que hagi aparegut\nal mercat un vehicle híbrid, ja que, per l’experiència dels mateixos taxistes, s’està\nrevelant com un vehicle absolutament útil per a la funció del taxi i també per a la\nfunció de menys emissions contaminants. Quant al tema de les parades, n’estan\nparlant amb el gerent de l’Institut del Taxi. Tanmateix, com sap la Sra. Escarp, és\nun tema complicat, perquè cal posar d’acord, d’una banda, els taxistes i, de l’altra,\ntots els ciutadans, que s’acostumin a no aixecar la mà pel carrer i anar a la parada\nde taxi com es fa a moltes ciutats europees.\nQuant al vehicle elèctric, remarca la voluntat del govern municipal d’una aposta\npolíticament potent pel que fa a aquest tema. Diu que això se sap perquè el Sr.\nVives i altres regidors i tinents d’alcalde ho han dit públicament més d’una vegada.\nDemana que tothom es posi un paradigma al cap: si la societat aconsegueix que el\nvehicle elèctric es converteixi en una alternativa viable de transport a les ciutats,\ns’haurà acabat el discurs en contra del cotxe, perquè el vehicle elèctric serà\nperfectament compatible amb la ciutat. Explica que l’aposta, doncs, del govern\nmunicipal és el vehicle elèctric, i especifica que quan diu vehicle elèctric no vol dir\nnomés cotxe, sinó també moto o bicicleta elèctrica i el transport de mercaderies\nque es pugui fer servir per a aquest tema.\n\n2523\n\n\f2524\n\nGASETA MUNICIPAL DE BARCELONA\n\nNÚM. 17\n\nAmb referència al transport públic, explica l’aposta potentíssima del govern per\nfer una cosa que històricament a Barcelona havia quedat en un segon pla: fer\ncompetitiu el transport públic de superfície. I diu que el desenvolupament de la\nxarxa ortogonal va en aquesta línia. Concreta que s’ha fet una primera fase el mes\nd’octubre i que es farà una segona fase tornant de les vacances d’estiu. Remarca,\ndoncs, que és una aposta clau del govern municipal. Assenyala que als usuaris de\ntransport públic de superfície el que els desincentiva és la baixa freqüència de pas\nd’aquests vehicles, però que justament la xarxa ortogonal demostra que l’autobús\narriba amb una freqüència bastant més alta del que arribava abans. Reconeix,\nperò, que encara té una dificultat: li falten molts trams. Tanmateix, afirma que, en\nel moment que es tirin endavant aquests trams, el transport públic de superfície\nhaurà deixat de ser la germaneta dels pobres del transport públic de la ciutat.\nFinalment, agraeix a Unitat per Barcelona l’impuls, i remarca que bona part de\nles seves iniciatives s’han anat incloent en aquest document. Acaba dient que\naquest pla, com tots els plans, és un document obert, però aquest encara més,\nperquè està convençut, com deia el Sr. Portabella, que és un tema que enfronta\nles ciutats europees amb la Comissió Europea. Recalca que pràcticament no hi ha\ncap ciutat d’Europa que compleixi les normatives europees sobre aquest tema, i\nestà convençut, per tant, que entre tots seran capaços de fer una reflexió sobre el\nque són nivells legals i el que són nivells sanitaris. Creu, doncs, que en els propers\nmesos i anys, les ciutats europees i la Comissió Europea arribaran a algunes\nconclusions, gràcies als grups de treball que hi estan treballant.\nTorna a agrair el to de les intervencions i que els grups hagin considerat que el\npla és un bon document des del punt de vista tècnic.\nLa Sra. Escarp aclareix que és evident que el govern ho coordina tot, perquè és\nel que governa, però que en un pla transversal, si no hi ha algú que estiri el carro,\nque exigeixi a la resta que se sumi a la transversalitat, és difícil. En altres\nparaules, explica que la coordinació espontània és difícil que sorgeixi, per les\npròpies responsabilitats i perquè possiblement el Sr. Puigdollers té una sensibilitat\nque no tots els membres del govern tenen. De totes maneres, diu que això és lògic\ni que passa a tot arreu, però creu que el tema és important.\nNo coincideix amb el Sr. Puigdollers en el tema del vehicle elèctric ni amb el fet\nque, si l’alternativa és viable, s’acabarà la lluita contra el cotxe. No creu que sigui\nun tema de lluites. Comenta que és com si el seu grup digués que és feminista\nperquè està contra els homes, i no és així. Opina que tot poden ser mesures\ncomplementàries. Atès que l’objectiu comú és la reducció de les emissions i que se\nsap que el que les genera en un 82% és la mobilitat de la ciutat, pensa que cal\nposar totes les mesures per desincentivar el cotxe privat i potenciar el transport\npúblic. Constata que la xarxa ortogonal no ha nascut del no-res, sinó que el seu\ngrup va deixar una part de l’obra feta i els cotxes comprats, perquè, si no, algunes\ncoses serien difícils.\nPensa que el tema és apostar pel transport públic –i està d’acord amb la Sra.\nSanz que no s’han de parar les obres del metro– i alhora també pel vehicle\nelèctric, potser no amb destí final Barcelona, sinó àrea metropolitana, que també\ndóna per això. Considera, per tant, que no s’han de contraposar discursos, sinó\nbuscar totes les mesures complementàries, i que, com en la transversalitat, la\nsuma ha de portar a un objectiu comú, que a més és un objectiu de salut.\nLa Sra. Sanz, pel que fa a l’aposta pel vehicle elèctric, creu que s’obvia, d’una\nbanda, el repte energètic i, de l’altra, que l’aposta pel cotxe no resol els problemes\nd’ocupació d’espai públic ni els problemes de trànsit. Comenta que ha sortit la\nproposta del Plan de mejora de calidad del aire en l’àmbit nacional, que es pretén\nque serveixi de marc de referència per a altres plans autonòmics i locals, i que una\nde les propostes és restringir el trànsit més contaminant a través de les zones\nurbanes protegides. Pregunta, doncs, si el govern incorporarà aquesta proposta o\nno.\nEl Sr. Portabella reconeix que en un programa d’aquesta importància i d’aquesta\ntransversalitat el que l’ha de governar és tot el govern. Tanmateix, creu que cal\nalgú que, quan es fan propostes en plenaris que inicialment no hi tenen una relació\ndirecta, recordi que ho han de tenir en compte. I constata que això sí que\nnecessita un organisme específic. Posa l’exemple de la reforma de la Diagonal, en\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nquè s’ha pensat ampliar les voreres i fer desaparèixer el carril bici. I comenta que\nal matí ha arribat amb temps a la Junta de Portaveus de la Diputació i ha observat\nque a un quart de nou del matí les bicicletes van una darrere l’altra pel carril bici\nde la Diagonal. Així doncs, assenyala que eliminar aquest carril bici necessita motiu\nde reflexió i que, tot i que la decisió la prengui el govern, cal que hi hagi algú que\nrecordi que hi ha un pla. Comenta que hi ha altres projectes en aquesta situació\nque el govern s’està plantejant.\nPel que fa al tema del cotxe, remarca que, encara que no és ni ha estat mai\nanticotxe, cal reconèixer que el cotxe ocupa tot l’espai que se li deixa. Assenyala,\nper tant, que el vehicle de motor no tan sols influeix sobre la sostenibilitat de la\nciutat pel que fa a l’emissió de contaminants –conseqüència negativa principal que\nté–, sinó que també desconfigura l’espai públic de la ciutat, perquè més de la\nmeitat d’aquest espai públic està dedicat al cotxe. I afegeix que la producció\nelèctrica té diverses fonts i que algunes no són clares ni són netes, i que, per tant,\nla solució no és el cotxe elèctric. Creu que el paradigma és abordar quin és el futur\nde les grans urbs.\nEs dóna per tractat.\nd) Compareixences Govern municipal\nDel Grup Municipal PSC:\n2. Que comparegui el responsable municipal d’Hàbitat Urbà per tal d’informar\nsobre les negociacions entre l’Ajuntament i la Generalitat relatives a les obres de\nles línies 9 i 10 del metro a la ciutat; que s’informi sobre l’horitzó temporal de\nfinalització previst per al tram II, incloent l’entrada en servei de les estacions als\nbarris de la Marina del Port i la Marina del Prat Vermell; que s’informi igualment de\nl’horitzó temporal previst per a l’execució del tram III, i en conseqüència del\ntractament previst per als pous existents en dit tram. Es sol·licita còpia per escrit\nde la compareixença.\nLa Sra. Escarp saluda els veïns de Can Baró i de l’Associació de Veïns presents a\nla sessió.\nEl Sr. Carnes recorda que s’acumula amb el punt 17.\nLa Sra. Escarp explica que la compareixença són tres punts: la negociació amb\nla Generalitat de Catalunya, poder saber l’horitzó temporal plantejat i, depenent\nd’aquest horitzó, les solucions provisionals o definitives dels pous oberts. Destaca\ndos aspectes que vol que es concretin més: el tram de la línia 9 Marina - Zona\nFranca i el pou de la plaça Sanllehy. Diu que després de la compareixença farà la\nprimera intervenció.\nEl Sr. Bolaños comenta que la proposta del seu grup va en la línia d’alguna de\nles coses que ha comentat la Sra. Escarp pel que fa als pous oberts del tram\ncentral de la línia 9. Explica que el tram fa temps que ha quedat paralitzat i exigeix\na la Generalitat que es tanquin tots els pous que han quedat oberts, perquè no té\ncap sentit que alguns estiguin oberts i altres no. Concreta que exigeix a la\nGeneralitat que es tanquin els pous del carrer Sanllehy, de Lesseps, de Mandri i de\nSarrià.\nEl Sr. Vives comença la compareixença recordant que l’Administració que té\natribuïdes les competències per tirar endavant la línia 9 i a qui cal exigir la solució\ndels pous és la Generalitat de Catalunya, concretament el Departament de Territori\ni Sostenibilitat. Amb això prefigura la posició del govern sobre la proposició que\nplanteja el Partit Popular.\nExplica que l’Ajuntament de Barcelona té dos àmbits en què fa un seguiment\nmensual d’aquestes obres –tant obres en marxa com aturades. D’una banda, la\nreunió amb la Direcció General de Transport i Mobilitat, Infraestructures de\nCatalunya i l’Ajuntament, i, de l’altra, una reunió en què també intervé Transports\nMetropolitans de Barcelona. Comenta que les obres de la línia 9 no afecten només\nel terme municipal de Barcelona, sinó que són obres metropolitanes, i això ha fet\nque l’Àrea Metropolitana –que té com a president l’alcalde de Barcelona,\nacompanyat d’ell mateix i d’altres alcaldes metropolitans com l’alcalde del Prat i\n\n2525\n\n\f2526\n\nGASETA MUNICIPAL DE BARCELONA\n\nNÚM. 17\n\nl’alcaldessa de l’Hospitalet– hagi tingut diverses reunions amb el conseller per tal\nd’exigir una solució tant a les estacions com a l’acabament de la línia 9, sobretot\npel que fa al tema de la compareixença: Marina del Port i Marina del Prat Vermell i\nla connexió amb la línia 5, que ha de permetre anar des del centre de la ciutat fins\na aquests municipis i fins a l’aeroport de Barcelona.\nPel que fa a la continuïtat del tram aeroport-Collblanc, diu que l’últim anunci de\nla Generalitat és que el vol posar en servei el 2016, cosa que va provocar que\ns’accelerés una nova reunió metropolitana amb el departament. Afirma que l’Àrea\nMetropolitana continuarà pressionant perquè aquests terminis s’abreugin, però,\natès que la Generalitat ha d’entomar el pagament de la privatització de les\nestacions l’any 2008, creu que és molt complicat i diu que cal imaginar solucions\ndiferents. Explica que és públic i notori que les obres del tram Collblanc - la\nSagrera estan aturades. Es compromet, doncs, a continuar pressionant la\nGeneralitat, no perquè sigui l’obligació del govern, sinó perquè vol que aquestes\nobres tirin endavant com més aviat millor, encara que la situació és la que és.\nQuant a les estacions, assenyala que hi ha actuacions finalitzades, que són la\nplaça Maragall, la plaça Joaquim Folguera i la vorera del costat muntanya de\nl’avinguda Verge de Montserrat de l’estació de Sanllehy. Afegeix que hi ha en\nexecució l’estació de Pau Alcover i de Sarrià, que hi ha unes actuacions\nimmediates, com ara la restitució de la vialitat de Mandri, i que hi ha en estudi la\nrecuperació parcial de la plaça Lesseps, la plaça Sanllehy i l’estació de Guinardó.\nFa esment especial de la plaça Sanllehy perquè li sembla que és flagrant la\nnecessitat de restituir d’alguna manera aquesta plaça. Comenta que en aquest cas\nno és només una afectació com passava a la plaça Maragall, per exemple, en què\naquesta era severa, però es podia respirar, sinó que a la plaça Sanllehy l’impacte\nés total i absolut perquè no hi ha plaça; hi ha un mur de formigó i un pou al\ndarrere. Comenta que el compromís de la Generalitat amb l’Ajuntament és que\ns’aportarà la solució la setmana següent, perquè l’Ajuntament vol que els veïns\npuguin utilitzar la plaça per tal que l’impacte sigui mínim.\nDiu que dóna suport a la iniciativa del Partit Popular de seguir instant –més que\ninstar, que és el que diu la proposta– des de l’Ajuntament de Barcelona, juntament\namb l’Àrea Metropolitana, el Govern de la Generalitat.\nLa Sra. Escarp diu que li semblen interessants algunes coses que ha dit el Sr.\nVives, sobretot aquest seguir instant de l’Ajuntament. Es queixa que ja fa massa\ntemps que es parla de les línies 9 i 10 i que hi ha hagut massa converses i\ndeclaracions els últims temps: des del conseller Recoder el juny del 2011 fins a\nuna entrevista al conseller Vila poc després de ser nomenat. Afirma, a més, que\nqualsevol d’aquestes declaracions o entrevistes l’únic que donen a entendre és que\ncada vegada hi ha un retard més important; d’una banda, es passa del 2014 al\n2016 i, de l’altra, del tram de la Zona Franca ja gairebé ni se’n parla. Afegeix que\ntampoc no es parla dels pous provisionals ni de la continuïtat ni l’horitzó temporal\ndel tram 3, que el Sr. Vives ha definit com el tram des de Collblanc fins a Sagrera.\nDiu que la va preocupar l’entrevista al conseller Vila poc després de ser nomenat\nen què deia que havien acordat amb l’Ajuntament que el prioritari era el tram de la\nlínia 10 fins a la Fira i que, tot i que s’havia parlat d’arribar a la Zona Universitària,\nhavien convingut amb el consistori que no. Hi afegeix unes declaracions de\nl’alcalde Trias en què deia que calia buscar fórmules intel·ligents, però en què\nsemblava que, en lloc de defensar els interessos dels seus ciutadans, era massa\ncomprensiu i poc exigent amb el Govern de la Generalitat. Comenta que els\ndarrers dies un col·lectiu d’enginyers de camins feien una crida a les institucions a\nreprendre algunes de les obres aturades al país, sobretot les que tenen més retorn\neconòmic i social, com ara els accessos definitius al port i l’acabament de la línia 9,\nespecialment el tram central, que ha de transportar usuaris de la línia i que té dues\ntuneladores aturades.\nComenta que el seu grup donarà suport, per tant, a la proposició del Partit\nPopular, però vol que quedi clar que creu que cal continuar insistint en el fet que\ns’executi la totalitat de la línia 9 i que cal tenir clar quin és l’horitzó temporal o com\na mínim un calendari, perquè això permetria tant al govern municipal com\nautonòmic avaluar els costos i veure si és convenient treure les grues o no. Creu\nque, si el govern s’està plantejant una restitució provisional del pou de la plaça\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nSanllehy o de Lesseps, és alhora una bona i una mala notícia. Diu que, d’una\nbanda, és una mala notícia perquè confirma la paralització de la línia 9, però, de\nl’altra, és una bona notícia perquè, si es parla de retorns econòmics i socials, el\nforat de la plaça Sanllehy és de tot menys un retorn, no només per la sensació\nd’inseguretat generada arran de les pluges entre el 6 i l’11 de març, sinó també\nper les dificultats d’accés, del comerç o l’afectació al trànsit.\nPer acabar, a part de reiterar el vot favorable del seu grup a la proposta del\nGrup Popular, demana dues coses al govern. En primer lloc, atès que els veïns han\nintentat reunir-se amb el consistori i no han acabat de trobar una resposta com la\nque el Sr. Vives ha donat en la sessió –de compromís o que s’està treballant en\nuna recuperació parcial–, demana que l’Ajuntament es pugui reunir amb les\nentitats afectades i associacions de comerciants per tal de plantejar què és el\nmillor per a aquest entorn.\nEn segon lloc, explica que el Col·legi d’Enginyers demana que intentin no abaixar\nla guàrdia al voltant d’una infraestructura que utilitzen tots per anar els uns contra\nels altres. I recorda que la va començar el Grup de Convergència, la va continuar\nel Grup Socialista i l’ha reprès el Grup de Convergència; per tant, que es va\ncomençar a parlar de la línia 9 als inicis del 2003.\nEl Sr. Bolaños considera tota la línia 9 en si com una infraestructura fonamental\ni que no és de ningú; és a dir, insisteix que la comencés qui la comencés i la\ncontinués qui la continués, la infraestructura és dels ciutadans, que són els que\npaguen totes les infraestructures. Atès que és una infraestructura de tots,\nindependentment de l’ús, creu que ha de ser una realitat com més aviat millor,\ncosa que no treu que és una infraestructura amb un cost elevadíssim –diu que es\nparla d’un cost total 16.000 milions d’euros– i, per tant, cal instar la Generalitat a\nfer el màxim possible, però sent realistes del que es parla.\nComenta que en l’entrevista que va fer el conseller va dir que no es reprendrien\nles obres ni a curt ni a mitjà termini, i interpreta que mitjà termini són almenys\ncinc anys. Explica que les persones que viuen a prop dels pous oberts, tenint en\ncompte aquest mitjà termini, demanen una solució per restituir l’espai públic com\nestava abans que comencessin les obres. Precisa que el cas de Pau Alcover no té\nuna incidència tan gran en els veïns com el de Sanllehy, en què, tal com ha dit el\nSr. Vives, hi ha una incidència fins i tot de seguretat. Reclama, per tant, que es\ndoni una solució provisional a tots quatre que no sigui costosa per poder reprendre\nles obres quan sigui possible, però que sigui una solució segura i que restitueixi a\ncomerciants i veïns l’espai públic com estava.\nPel que fa a la compareixença presentada pel PSC, espera que la Generalitat\npugui complir els terminis que s’ha marcat respecte a la zona de Sants i passeig de\nla Zona Franca i que l’Ajuntament i l’Àrea Metropolitana siguin exigents amb el fet\nque almenys es pugui arribar fins a Collblanc. Aclareix que no vol un objectiu\nmínim, sinó que el nou Govern compleixi el que ha dit que faria.\nLa Sra. Blasco afirma que la línia 9 és una infraestructura de vital importància\nper millorar la mobilitat de Barcelona i que cal acabar-la com més aviat millor, no\nnomés perquè amb la suspensió de les obres es deixa en l’aire l’aposta pel\ntransport públic –que considera important per aconseguir una mobilitat més\nsostenible i reduir la contaminació i la qualitat de l’aire–, sinó perquè suposa tenir\nempantanegats molts espais clau de la ciutat obstaculitzant projectes municipals i\nmetropolitans de certa envergadura.\nPresenta la llista d’aquests espais clau estació per estació: a la Sagrera, la\nBiblioteca Marina Clotet té problemes d’accés; a Maragall, la mateixa plaça, tot i\nque es diu que s’està acabant i que segueix a bon ritme; al Guinardó, el complex\nesportiu no pot fer la nova piscina descoberta, malgrat que l’antiga està en un\nestat molt precari; a la plaça Sanllehy, a més a més de no tenir la plaça, hi ha el\ntema de mobilitat i accés al Parc Güell, i a Lesseps la plaça està sense acabar.\nAfegeix que hi ha més punts, però que no es vol estendre.\nDiu que pel seu grup el problema no és tancar els pous, sinó que no continuï la\nlínia 9. Anuncia que votarà a favor de la proposició de prendre una solució\nprovisional, tot i que no és el que voldria. Comenta que el Sr. Vives ha explicat un\nseguit d’àmbits en què negocien amb la Generalitat, tant en l’àmbit municipal com\nmetropolità, i que ha anomenat alcaldes d’altres poblacions de tots els colors per\n\n2527\n\n\f2528\n\nGASETA MUNICIPAL DE BARCELONA\n\nNÚM. 17\n\ndemostrar que el seu govern està fent el mateix que altres alcaldes, però considera\nque hi deu haver alguna diferència, ja que a Barcelona hi ha la gent manifestant-se\nal carrer. Creu que deu ser que no acaben de sentir que l’Ajuntament està al seu\ncostat, perquè, si no, no es manifestarien al carrer demanant solucions per a\naquests espais de la ciutat de Barcelona.\nDiu que té la sensació que el govern de la ciutat i l’alcalde no han acabat de\nliderar aquesta exigència que el Sr. Vives deia que fan en petit comité, o que\nalmenys públicament ningú no ho ha copsat. Afegeix que amb les declaracions\npúbliques de responsables de la Generalitat el que arriba és un molt baix nivell\nd’exigència cap a la Generalitat, mentre que l’Ajuntament i la ciutat pateixen un\nmenysteniment del Govern de l’Estat i la Generalitat amb retallades i invasions\ncompetencials. Diu, per tant, que el que li agradaria sentir és que l’Ajuntament\nestà al costat dels veïns per trobar solucions, provisionals, si cal, però sobretot\ndefinitives per acabar la línia 9.\nTorna a dir que el seu grup votarà a favor de la proposició, però reitera que el\ngovern no hi és, perquè, si no, els veïns no estarien al carrer com estan.\nEl Sr. Portabella recorda que acaben de parlar de la gran aportació del transport\npúblic a la societat, tant pel que fa a la mobilitat com a la contaminació\natmosfèrica, tot presentant un pla de millora de la qualitat de l’aire en què tots els\ngrups mostraven les bones intencions perquè es pogués dur a terme. Passant al\npunt 2, comenta que les línies 9 i 10 són peces clau en una futura mobilitat\nsostenible i que no només estan en risc, sinó que ara per ara estan aturades.\nDiu que el seu grup no accepta que es pugui desprogramar el desenvolupament\nde les línies 9 i 10, i afegeix que, si de cas, ateses les circumstàncies, pot pensar\nen una reprogramació, però en cap cas que es doni per segur que no es fa algun\ntram d’aquestes línies. Tanmateix, afegeix que l’objectiu del seu grup és intentar\nque les dues línies es puguin desenvolupar el més ràpidament possible per donar\nservei al conjunt de la ciutat i deixar de produir els problemes que provoca el fet\nque no hi hagi activitat.\nDiu que la paralització de les obres no permet la visibilitat dels comerços,\nempitjora la mobilitat de la zona i també les condicions de vida dels veïns afectats,\ni creu que sobre això sí que s’ha de poder actuar. És a dir, considera que una cosa\nés el cost de la construcció d’una línia de metro, que admet que és elevat, i que\nl’altra és que no es pugui disposar d’uns diners, que tampoc són tants, per poder\nadequar uns espais que fa temps que estan en una situació que no és l’adequada i\nque comporta unes conseqüències negatives clares tant per al veïnatge com per a\nl’activitat econòmica de la zona.\nCreu, doncs, que cal continuar instant i pressionant, però amb més voluntat de\nsortir-se’n, perquè això acabi succeint.\nPel que fa a la proposició del Partit Popular, afirma que el seu grup hi votarà a\nfavor si a més d’instar la Generalitat s’insta l’Estat, i que, si no, s’abstindrà.\nRemarca que, tot i que tothom sap que la Generalitat no té diners i que això no\njustifica que no faci activitats bàsiques com cobrir els pous de la línia 9, no es\npoden fer l’orni a l’hora de saber que una bona part del finançament de la\nGeneralitat està ofegat pel mal finançament que té aquesta i per la distribució del\ndeute que es fa entre l’Estat i les comunitats autònomes. Diu que posarà uns\nexemples pràctics perquè se l’entengui més ràpidament. Comenta que l’Estat\nespanyol el 2012 va gastar 28.000 milions d’euros en armament, i considera que si\nes tanquessin aquells ministeris que no tenen competència, s’estalviarien 4.500\nmilions anuals. Assenyala que l’espoli fiscal que rep Catalunya de mitjana està a\nl’entorn dels 9.000 milions, i per això creu que també cal instar el govern central.\nReitera que si el Partit Popular, a més d’instar la Generalitat a tancar i urbanitzar\namb la major celeritat possible els pous de la línia 9 que han quedat oberts als\ndistrictes de Barcelona, afegeix que insta l’Estat espanyol a complir els\ncompromisos establerts de finançament a Catalunya i a millorar-ne el finançament,\nel seu grup hi votarà a favor, i, si no, no, perquè creu que el Partit Popular busca\nla palla i s’oblida de la biga que té a l’ull.\nPensa que està clar que tots els grups volen que es desenvolupi el transport\npúblic. I fa referència a una frase de John Hoffman, conseller delegat de GSMA –\norganitzadora del Mobile WorldCongress–, en què reclama les línies 9 i 10, perquè\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nles necessiten per a la Fira. Conclou, doncs, que el tema també afecta l’àmbit\neconòmic. I pel que fa als pous oberts, diu que tenen incidència sobre la ciutadania\ndirectament afectada i sobre l’activitat econòmica local. Anima, doncs, els grups a\nposar-se d’acord i a reclamar a qui s’ha de reclamar: a la Generalitat, però també\na l’Estat, que hi té una responsabilitat directa.\nEl Sr. Bolaños diu que el Sr. Portabella vol amenitzar la comissió i que porta\ndebats que potser corresponen a altres comissions, i fa referència al fet que el dia\nanterior van acabar a les 12 de la nit.\nEl Sr. Portabella diu que és perquè el Sr. Mulleres no callava.\nEl Sr. Bolaños diu que el Sr. Portabella no té gaires ganes de votar la proposició\ndel Partit Popular i que per això dóna una sèrie d’arguments que serveixen per a\ntotes les comissions, tant per als pous de la línia 9 com per a qualsevol altra\nqüestió.\nAgraeix, doncs, el vot favorable del govern, del Partit Socialista i d’Iniciativa\nrespecte al fet que cal donar una solució a aquests pous, i diu que se n’han tancat\ndos: el del Putxet –Joaquim Folguera– i el de Maragall. Assenyala que cal fer el\nmateix amb els altres quatre i que, tal com deia la Sra. Escarp, és una bona i una\nmala notícia. Especifica que és una mala notícia perquè tots els grups voldrien que\ns’acabessin les obres, però, com que la situació és la que és, pensa que val més\ntancar els pous, en comptes de tenir-los oberts, i que els veïns i comerciants\npuguin tenir l’espai públic tal com el tenien abans.\nLa Sra. Escarp vol confirmar amb el Sr. Vives que no hi ha un calendari per al\ntram de Zona Franca ni per al tram central i és aquest llarg termini al qual feia\nreferència.\nEl Sr. Vives li respon que, efectivament, no tenen el tram central ni el de la\nZona Franca.\nLa Sra. Escarp vol confirmar que la setmana següent aportaran la solució\nprovisional.\nEl Sr. Vives diu que l’Ajuntament no.\nLa Sra. Escarp entén, doncs, que l’Ajuntament està pendent que la Generalitat\nde Catalunya aporti la solució provisional la setmana següent. I demana, per tant,\nal Sr. Vives que, tot i que tots els grups saben que això és competència de la\nGeneralitat de Catalunya, la setmana següent traslladi aquesta exigència a la\nGeneralitat per tal que hi hagi un horitzó temporal de la restitució provisional de\nles zones de pous afectades –entre d’altres, el de la plaça Sanllehy–, perquè és\nl’única cosa que es pot abordar en aquest moment.\nLa Sra. Sanz recalca que espera que hi hagi respostes ben aviat, perquè els\nveïns fa massa temps que conviuen amb aquests pous. Lamenta, però, que s’hagin\nde fer aquestes obres provisionals, perquè els diners que s’han de fer servir per fer\naquests cobriments podrien servir per continuar la línia 9. I torna a demanar al\ngovern de la ciutat que faci tot el possible perquè els veïns sentin que tenen\nl’Ajuntament al costat, no com ha passat fins llavors.\nEl Sr. Portabella diu que cadascú interpreta les coses com vol i que sí que té\nganes d’aprovar la proposició, sobretot si serveix per a alguna cosa. Creu que\naprovar una proposició que insta la Generalitat a fer un tancament que ha dit que\nno farà, perquè no té diners, no té sentit. Pensa, doncs, que cal buscar els diners\nperquè la Generalitat ho pugui dur a terme, i aquests han de venir del govern\ncentral. Per tant, conclou que cal instar el govern central i la Generalitat, i llavors\nel seu grup hi votarà a favor. Creu que, si no, no servirà de res aprovar la\nproposició, perquè la Generalitat no tindrà més diners pel fet que aquesta s’aprovi i\nno podrà tancar els pous.\nTorna a demanar, doncs, que el Partit Popular accepti posar «instar la\nGeneralitat i l’Estat», perquè, si no, no servirà per a res.\nEl Sr. Carnes diu que no han avançat ni amb el temps ni amb els diners i que no\nho resoldran en la sessió. Però creu que queda clar que el Grup d’Unitat per\nBarcelona s’absté.\nEs dóna per tractada.\nDel Grup Municipal ICV-EUiA:\n\n2529\n\n\f2530\n\nGASETA MUNICIPAL DE BARCELONA\n\nNÚM. 17\n\n3. Que comparegui el responsable del Govern municipal de Medi Ambient per\nexplicar les actuacions realitzades i les actuacions previstes al Rec Comtal al barri\nde Vallbona. Sol·licitem aquesta resposta també sigui lliurada per escrit a la\nmateixa Comissió.\nLa Sra. Sanz explica que el Rec Comtal és d’origen romà, que, en el tram de\nMontcada i Reixac fins a Barcelona, transcorre en paral·lel a les vies del tren,\npassant pel barri de Vallbona, al Districte de Nou Barris, i que entre el Rec i les\nvies hi ha un camí d’ús exclusiu per a vianants.\nComenta que, com és sabut, aquest espai té una gran importància, perquè és la\nconnexió natural entre el barri de Can Sant Joan, de Montcada –o Montcada\nBifurcació, que és el nom popular i també de l’estació de Renfe–, i el barri de\nVallbona, de la ciutat de Barcelona. Assenyala que pràcticament és l’únic espai per\nfer aquesta connexió i que està bastant transitat perquè la manca de comerços i\nserveis al barri de Vallbona obliga els veïns a desplaçar-se fins a Montcada i\nReixac, cosa que fa que s’acabi convertint en un pas d’ús diari.\nExplica que una part dels terrenys pertanyen a Barcelona, que una petita part és\npropietat de l’Ajuntament de Montcada i Reixac i que limiten també amb les vies\ndel tren, que és propietat d’Adif.\nDestaca que tant l’estructura com l’estat de conservació de tot aquest camí que\nacompanya el Rec Comtal no són els adequats per a l’ús dels vianants, i explica,\ndoncs, que el camí no està urbanitzat, que no hi ha senyalització ni enllumenat\npúblic, que no hi ha pavimentació ni cap sistema de seguretat, que l’amplada és\nforça insuficient –raó per la qual hi ha moments que costa que hi passin dues\npersones i més si porten un carret–, que també hi falten baranes, etcètera,\nelements que el fan més perillós.\nInforma, a més, que en l’àmbit corresponent a Montcada no s’està fent el\nmanteniment de neteja corresponent, cosa que afavoreix l’acumulació de brutícia i\ncreixement intensiu de plantes, i això acaba afectant, diu, la part de Barcelona,\nperquè una part d’aquesta brutícia també es desplaça, tal com s’ha pogut\ncomprovar. Per això creu que cal adequar el Rec Comtal a les necessitats que\nexpressen tant els veïns de Montcada com de Vallbona, que són els que hi\ntransiten i en fan ús.\nPensa que és important mantenir aquest paratge natural i que no és una cosa\nque es pugui partir. El seu grup fa, doncs, la sol·licitud de compareixença per saber\nquines actuacions ha desenvolupat l’Ajuntament de Barcelona i quines són les que\npensa fer. Ha demanat també que les facin arribar per escrit a la comissió.\nEl Sr. Puigdollers diu que parlarà del tros del Rec Comtal del municipi de\nBarcelona, ja que entén que el tros de Montcada s’hauria de plantejar a Montcada,\ntot i que reconeix que es podria parlar del tema en el marc del Consorci del Besòs,\ndel qual Barcelona també forma part.\nExplica que pel seu grup el Rec Comtal té tres vessants complementàries. En\nprimer lloc, pel que fa a l’aigua del Rec Comtal, recorda que tradicionalment\ns’havia conegut com «l’aigua de Montcada», perquè era aigua del Besòs que es\ncaptava en aquella zona de Montcada i que històricament arribava fins a la font de\nCanaletes, però que a mitjans dels anys vuitanta es va haver de deixar d’utilitzar\nperquè estava contaminada per nitrats.\nComenta que el govern està caracteritzant químicament i micrològicament\nl’estat de l’aigua del Rec Comtal per veure si se li pot donar algun ús a Barcelona,\nja que no és una ciutat que tingui grans excedents d’aigua i cal ser el màxim\nd’eficients possibles en la utilització de les aigües que hi ha.\nEn segon lloc, diu que hi ha l’aspecte ambiental i recorda el Pla de biodiversitat\nde què van informar uns dies abans a la comissió, en què hi ha una referència\nconcreta a la recuperació del Rec Comtal des del punt de vista ambiental.\nI, en tercer lloc, parla de la vessant històrica i cultural del Rec Comtal, que\ncomença a Montcada i Reixac, a la llera del Besòs, entra a Barcelona per Vallbona,\nperò llavors va fins a Sant Andreu, on en queden unes restes a les antigues\ncasernes. Explica que també hi ha Rec Comtal a les ruïnes del Born, a l’espai que\ns’està fent com a museu, i d’aquí la vessant cultural.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nCreu, doncs, que qualsevol actuació sobre el Rec Comtal cal mirar-la en aquests\ntres sentits: de l’aigua, ambiental i cultural. Insisteix en el fet que en el tema de\nl’aigua s’estan fent les analítiques per veure quin ús se li pot donar; que, en\nl’aspecte ambiental, forma part del Pla de biodiversitat de la ciutat, i que, en\nl’aspecte cultural, el seu grup està en contacte amb el tinent d’alcalde de Cultura,\nper parlar-ne en els àmbits de Sant Andreu i del Born.\nInforma que el govern prepara l’actuació en el Rec Comtal, però diu que cal\ndefinir l’ordre de prioritats, que cal plantejar-se si la recuperació del Rec Comtal és\nuna prioritat immediata per a Barcelona, atès la situació de la ciutat i dels seus\nhabitants. Explica, doncs, que, tot i que forma part del programa del govern,\naquest té com a prioritat atendre les persones i no es vol despistar.\nLa Sra. Sanz agraeix les explicacions del regidor Puigdollers i creu que\ncompartiran una reflexió, que és que aquesta part de la ciutat de connexió entre el\nbarri de Vallbona i el municipi de Montcada no pot ser una part oblidada, com si fos\nterritori de ningú. Pensa que hi ha d’haver un lideratge per part de l’Ajuntament de\nBarcelona i que cal evitar que sembli un «abocador il·legal», tal com el van titllar\nen un mitjà de comunicació, ja que aquesta percepció s’estenia no només a\nMontcada, sinó també a la part de Barcelona.\nOpina, doncs, que cal una intervenció transversal en el Rec Comtal, que integri\nel paisatge i que revalori les seves qualitats ambientals i històriques, i també\ngarantir la mobilitat, l’accessibilitat, la seguretat dels vianants, la il·luminació i la\nneteja del Rec i el seu entorn. Reconeix que entra en conflicte amb moltes de les\ncoses que no fa l’Ajuntament de Montcada, però creu que és responsabilitat de\nl’Ajuntament de Barcelona posar-s’hi en contacte a través del Consorci del Besòs.\nPel que fa a la prioritat del govern d’atendre les persones que ha manifestat el Sr.\nPuigdollers, reclama que els veïns de Vallbona també són persones. I, per tant,\ncreu que és una prioritat.\nA més, destaca que necessita molt poca inversió, només una senyalització i una\ninformació històrica del Rec Comtal. I explica que els veïns hi volen participar,\nperquè l’utilitzen i saben quines serien les millores necessàries.\nReitera, doncs, que cal una responsabilitat conjunta i proporcional entre els\najuntaments de Barcelona i Montcada i Reixac. Informa que Adif ja ha expressat\nque està disposat a col·laborar i cedir la part del terreny que afecta les vies per\npoder fer la intervenció global necessària. I diu que només cal el compromís i la\nvoluntat política, perquè això també és atendre les persones, concretament els\nveïns del barri de Vallbona.\nLa Sra. Escarp diu que serà breu perquè el regidor Puigdollers i la regidora Sanz\nja han definit molt bé les funcions del Rec Comtal en l’àmbit de Vallbona i de\nMontcada, més enllà del seu valor històric i cultural, és a dir, la funció\nmediambiental, la d’esbarjo i la funció associada a la mobilitat.\nReconeix que, tal com ha dit el Sr. Puigdollers, el Rec Comtal requereix\nactuacions més en profunditat, de recuperació de mitjans i de marcar prioritats.\nPerò també constata que, tal com ha dit la Sra. Sanz, possiblement al voltant de\ncada un d’aquests aspectes hi poden haver intervencions més puntuals, que no\nrequereixen una gran inversió i, en canvi, poden evitar la deterioració cada vegada\nmés constant.\nAssenyala que a la part de Barcelona s’ha fet molta part de rehabilitació, però\nque la part de Montcada s’havia usat anys enrere com a abocador il·legal i té una\ndeixadesa important, cosa que en fa molt difícil l’oci i l’ús de l’aigua.\nCreu que una de les coses més complicades és l’aspecte lligat a la mobilitat.\nExplica que el pas de vianants entre els barris de Vallbona i Can Sant Joan té unes\ncondicions difícils, sobretot quan el pas és entre l’aigua i la via. Creu, per tant, que\nval la pena mirar el conjunt i programar-ho abordant el que sigui més difícil.\nTambé apunta el tema d’ampliar la presència de bicicletes en aquesta secció tan\nestreta, entre aigua i via, que, de fet, faria encara més complicat el pas i la\nmobilitat.\nCoincideix amb el fet que el Rec Comtal requereix una mirada metropolitana i,\nper tant, diu que cal integrar-lo en el conjunt del Pla Besòs, del qual el seu grup és\nun gran defensor per aquest valor mediambiental i cultural. Creu, però, que no s’hi\nincorporarà si Barcelona no ho lidera, igual que en un punt anterior es deia que les\n\n2531\n\n\f2532\n\nGASETA MUNICIPAL DE BARCELONA\n\nNÚM. 17\n\nactuacions poden ser transversals, però que si algú no les lidera és difícil que les\ncoses surtin.\nEl Sr. Bolaños diu que està a favor que es recuperin tots els espais del Rec\nComtal possibles, tant els que pertanyen a Barcelona com a la resta de municipis\nmetropolitans. Reconeix que en l’àmbit de Vallbona es va fer una bona feina\nrecuperant una zona digna d’elogi en gran part, però destaca que en aquest àmbit\ntambé hi ha zones que tenen problemes seriosos d’un altre tipus, no només en\nl’àmbit del Rec Comtal. Pel que fa a les persones, considera que això és important i\nque es pot fer una programació per recuperar espais i millorar-los. Quant a l’àmbit\nde Vallbona i la seva connexió amb Montcada i com es troben algunes\ninfraestructures, creu que algunes zones realment necessitarien una millora.\nEl Sr. Portabella creu que tots coincideixen en el criteri bàsic, que el Rec Comtal\nés un rec que vertebra bona part dels municipis de les lleres del Besòs i té un\ntractament irregular. I pensa que valdria la pena fer un esforç perquè hi hagués\nuna continuïtat a l’entorn del Rec Comtal que fos d’ús ciutadà i estigués en millors\ncondicions ambientals, cosa que es pot expressar de formes diferents, amb\nactuacions diferents en funció del tram. Comparteix, doncs, l’essència de la\ncompareixença, que cal actuar de manera encertada, pensant en quina és la\nnecessitat de cada tram perquè el conjunt estigui ben adequat.\nEl Sr. Puigdollers comparteix el que ha dit el Sr. Portabella que cal mirar el Rec\nComtal de manera global, amb les tres vessants que ha esmentat abans.\nExplica que el mes de setembre es va posar en marxa el Consorci del Besòs per\ntal que els quatre ajuntaments que tenen llera a la part final del Besòs puguin\nactuar coordinadament. Pensa, doncs, que té tot el sentit del món que el que es\nplanteja del Rec Comtal es faci en el marc d’aquest consorci on hi ha els quatre\najuntaments representats.\nEs compromet com a ciutat a veure si es pot utilitzar el Rec Comtal amb algun\nús a la ciutat de Barcelona en funció de les qualitats que tingui aquesta aigua i fer\nalguna cosa per mantenir-ne les qualitats.\nLa Sra. Sanz demana al Sr. Puigdollers que agafi també la responsabilitat de fer\naquell pas segur per als veïns que es mouen entre Vallbona i Montcada, ja que no\nés tan difícil, al contrari. I el convida a fer el passeig i a veure que no hi ha\nil·luminació ni seguretat en aquest pas utilitzat per veïns que van i vénen entre\nBarcelona i Montcada.\nVol que, igual que entomen aquest repte en el marc del Consorci i del mateix\nAjuntament, expressin aquesta voluntat política de garantir que això es farà al més\naviat possible per garantir una mínima seguretat als veïns de Vallbona.\nEs dóna per tractada.\nDel Grup Municipal UpB:\n4. Que comparegui el/la responsable municipal d’Habitatge per tal de donar\ncompte de les actuacions que s’han dut a terme per tal de revisar els criteris\nd’accés a les promocions de pisos de protecció oficial.\nEl Sr. Portabella explica que el gener d’aquest any es va presentar el Reglament\nmodificat del Registre de sol·licitants d’habitatge amb protecció de Barcelona, i que\nel nou Reglament no fa cap modificació respecte dels annexos, que és on\ns’estableixen els ingressos mínims que es reclamen per accedir a aquest tipus\nd’habitatge. És a dir, que li interessa aquest punt.\nDiu que se centra, doncs, en això per tal que el govern li pugui donar resposta i\nque ja donarà la seva opinió sobre com està. Comenta que el seu grup ja va\ndemanar que es modifiquessin els annexos, perquè ja va explicar que era més fàcil\naccedir a un pis de compra que no de lloguer.\nEl Sr. Vives indica que el Reglament que s’està treballant en el Consorci de\nl’Habitatge anul·la tot l’anterior, annexos inclosos, i que, per tant, no hi haurà\naquesta contradicció flagrant i la situació quedarà regularitzada.\nAfegeix que no és la persona indicada per parlar-ne i que caldria seure fora de la\ncomissió per mirar el gràfic. Insisteix, però, que els annexos que implicaven que hi\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nhagués una diferència entre lloguer i compra –el 30%, el 40% dels ingressos–\nqueden anul·lats en el nou Reglament.\nEl Sr. Portabella considera, doncs, la compareixença feta i ho destaca perquè en\nprenguin nota els seus companys del PP.\nAgraeix la resposta perquè la finalitat era que s’eliminessin aquestes barreres\nper accedir al lloguer d’habitatges dotacionals.\nLa Sra. Andrés dóna les gràcies al grup que ha demanat la compareixença i al\ngovern per la resposta. Així mateix, s’hi afegeix perquè el seu grup ja havia fet\nconstar, en el moment de la presentació de la modificació del Reglament, la\nnecessitat d’atendre les demandes de lloguer davant la impossibilitat de la\nciutadania d’adquirir pisos.\nFinalment, pregunta si li poden recordar el calendari d’aprovació de modificació\ndel Reglament per fer les al·legacions que el seu grup va fer de paraula a la\ncomissió.\nEl Sr. Bolaños diu que el seu grup ja va presentar una proposició o un prec\nsobre aquest tema, i pensa que és una qüestió que cal resoldre immediatament.\nSap que el govern està treballant en el tema i demana que els portin l’esborrany\ndel Reglament com més aviat millor per poder començar a treballar i millorar la\nsituació del Registre de sol·licitants, que tenia un nombre tan elevat de\ndesistiments i renúncies que ja no feia la funció social per a la qual està destinat.\nLa Sra. Blasco diu que el seu grup ja va manifestar en el seu moment que no\ncompartia el fet de no adjudicar tot el parc de protecció, tant públic com privat, a\ntravés del Registre, que això era la porta que obria a la Llei òmnibus. Expressa el\nseu acord amb el canvi de criteris i amb el fet que s’anul·lin les diferències per\naccedir al lloguer, perquè les condicions i les necessitats de la gent han canviat\nmolt. Vinculat a això, demana també un estudi de les necessitats d’habitatge que\npermetin alhora fer el producte adequat a les condicions adequades i amb tota la\ncadena de producció i d’adjudicació vinculada, donant resposta a les necessitats\nreals de la població.\nEspera que això pugui ser així finalment, no només l’estudi, sinó també que els\ndonin el resultat final de totes les modificacions que el Sr. Vives està anunciant.\nEl Sr. Portabella només vol confirmar, perquè quedi clar el que ha dit el Sr.\nVives, que aquella part que es demanava respecte dels ingressos del sol·licitant\nper a un lloguer o per a una compra –que abans era un 40% del que cobrava en el\ncas de venda i un 50% en habitatges dotacionals en lloguer– ha desaparegut i que\nels topalls ja no són aquests i queden equilibrats o s’afavoreix el lloguer.\nEl Sr. Vives li ho confirma.\nEs dóna per tractada.\nIII) Propostes a dictaminar\na) Ratificacions\nb) Propostes d’acord\n5. Adoptar, en l’exercici de les competències reservades a l’Ajuntament com a\nsoci únic de la Societat Barcelona Infraestructures Municipals, SA, els acords\nsegüents: Designar el Sr. Albert Vilalta Cambra i el Sr. Francesc Xavier Machado\nMartin membres del Consell d’Administració de l’esmentada Societat, en\nsubstitució del Sr. Vicente Guallart Furió i el Sr. Enric Lambies Ortin,\nrespectivament; establir que el termini de designació dels consellers que es\nnomenen serà el previst en els respectius estatuts, sens perjudici de llur renovació\nque fos procedent en el canvi de mandat consistorial; facultar indistintament el\nPresident i el Secretari del Consell d’Administració de la Societat esmentada per\ncomparèixer davant notari i elevar a escriptura pública els nomenaments anteriors,\ncom també per complir els tràmits necessaris per a la seva inscripció al Registre\nMercantil i també la correcció d’errors materials en cas necessari.\nEs dictamina amb el posicionament favorable de tots els grups.\n\n2533\n\n\f2534\n\nGASETA MUNICIPAL DE BARCELONA\n\nNÚM. 17\n\n6. Adoptar, en l’exercici de les competències reservades a l’Ajuntament, com a\nsoci únic de la Societat Privada Municipal Barcelona d’Infraestructures Municipals,\nSA, els acords següents: designar el Sr. Roger Clot Duñach membre del Consell\nd’Administració de l’esmentada societat, en substitució de la Ima. Sra. Janet Sanz\nCid; establir que el termini de designació del conseller que es nomena serà\nl’establert en els respectius Estatuts, sens perjudici de la renovació que fos\nprocedent en el canvi de mandat consistorial; facultar indistintament el President i\nel Secretari del Consell d’Administració per comparèixer davant de notari i elevar a\nescriptura pública el nomenament anterior, com també per complir els tràmits\nnecessaris per a la seva inscripció en el Registre Mercantil, i també la correcció\nd’errors materials en cas necessari.\nEs dictamina amb el posicionament favorable de tots els grups.\n7. Adoptar en l’exercici de les competències reservades a l’Ajuntament com a\nsoci únic de la Societat Barcelona Gestió Urbanística, SA, els acords següents:\ndesignar al Sr. Albert Vilalta Cambra i al Sr. Francesc Xavier Machado Martin\nmembres del Consell d’Administració de l’esmentada Societat, en substitució del\nSr. Vicente Guallart Furió i el Sr. Enric Lambies Ortin, respectivament; establir que\nel termini de designació dels consellers que es nomenen serà el previst en els\nrespectius estatuts, sens perjudici de llur renovació que fos procedent en el canvi\nde mandat consistorial; facultar indistintament al President i al Secretari del\nConsell d’Administració de la Societat esmentada per comparèixer davant notari i\nelevar a escriptura pública els nomenaments anteriors, com també per complir els\ntràmits necessaris per a la seva inscripció al Registre Mercantil i també la correcció\nd’errors materials en cas necessari.\nEs dictamina amb el posicionament favorable de tots els grups.\n8. Resoldre les al·legacions que s’han presentat als estatuts i a la creació de\nl’Associació Barcelona Clúster Nàutic, en el sentit i termes que figuren en l’informe\nque consta a l’expedient i que es dóna per reproduït. Aprovar definitivament la\ncreació de l’Associació Barcelona Clúster Nàutic. Aprovar definitivament la proposta\nd’Estatuts de l’Associació, segons documentació adjunta. Facultar l’Alcalde per a\nquè pugui dur a terme les actuacions necessàries per a la plena efectivitat del\npresent acord.\nEs dictamina amb el posicionament favorable de CiU, PSC i PP, amb el\nposicionament contrari d’ICV-EUiA i amb la reserva de vot d’UpB.\n9. Resoldre les al·legacions que s’han presentat als estatuts de la Fundació\nBarcelona Institute of Technology for the Habitat (BIT Habitat), en el sentit i\ntermes que figuren en l’informe que consta a l’expedient i que es dóna per\nreproduït. Aprovar definitivament la creació de la Fundació Barcelona Institute of\nTechnology for the Habitat (BIT Habitat). Aprovar definitivament els estatuts de la\nFundació, segons documentació adjunta. Facultar l’Alcalde per a què pugui dur a\nterme les actuacions necessàries per a la plena efectivitat del present acord.\nEs dictamina amb el posicionament favorable de CiU, PP i UpB i amb la reserva\nde vot del PSC i ICV-EUiA.\nDistricte de Ciutat Vella\n10. Aprovar provisionalment, de conformitat amb l’article 66.3 de la Carta\nMunicipal de Barcelona, la Modificació del Pla General Metropolità en l’àmbit\ndiscontinu de la plaça del Teatre i el pati de San Rafel de la Casa de Misericòrdia\nper a la regulació de l’ampliació del pati de l’Escola Labouré, d’iniciativa municipal;\nresoldre les al·legacions presentades en el tràmit d’informació pública de\nl’aprovació inicial, de conformitat amb l’informe emès pel Departament de\nPlanejament, de valoració de les al·legacions esmentades, que consta a l’expedient\ni, a efectes de motivació, s’incorpora al present acord; i trametre l’expedient a la\nSubcomissió d’Urbanisme de Barcelona per a la seva aprovació definitiva.\nEs retira.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nDistricte de Sants-Montjuïc\n11. Aprovar provisionalment, de conformitat amb l’article 66.3 de la Carta\nMunicipal de Barcelona, la Modificació del Pla General Metropolità en l’àmbit\ndiscontinu del Parc de l’Espanya Industrial i els jardins de les Tres Xemeneies, per\na la regulació d’un equipament, d’iniciativa municipal; i trametre l’expedient a la\nSubcomissió d’Urbanisme de Barcelona per a la seva aprovació definitiva.\nEs dictamina amb el posicionament favorable de tots els grups.\nDistricte de Sarrià-Sant Gervasi\n12. Aprovar definitivament, de conformitat amb l’article 68 de la Carta Municipal\nde Barcelona, el Pla especial urbanístic d’ordenació del subsòl a la ronda de\nGeneral Mitre i el carrer de Muntaner, d’iniciativa municipal (BIM/SA).\nLa Sra. Escarp comenta que aquest pla especial es va aprovar inicialment,\ndesprés es va retirar i hi va haver unes al·legacions del Grup de Convergència i\nUnió, però veu que el pla que es presenta és l’inicial, sense les al·legacions de\nConvergència, i pregunta si és correcte.\nEl Sr. Puigdollers li diu que sí.\nEl Sr. Portabella pregunta si la part de sota és la del dipòsit.\nLa Sra. Escarp diu que sí.\nEl Sr. Portabella manifesta que si s’expliqués no caldrien totes aquestes\nintervencions.\nEs dictamina amb el posicionament favorable de tots els grups.\nDistricte de Nou Barris\n13. Aprovar definitivament, de conformitat amb l’article 68 de la Carta Municipal\nde Barcelona, el Pla especial urbanístic d’ordenació i definició d’usos del subsòl de\nl’illa delimitada pels carrers dels Nou Barris, dels Cirerers i de Les Torres, al barri\nde Roquetes, d’iniciativa municipal, amb els ajustos, respecte al document aprovat\ninicialment, a què fa referència l’informe de la Direcció de Planejament, que consta\na l’expedient i a efectes de motivació s’incorporen a aquest acord.\nLa Sra. Escarp manifesta la reserva de vot i diu que vol fer una pregunta al\ngovern. Explica que aquest expedient té informe negatiu del Districte de Nou\nBarris, ja que bastants grups municipals s’hi van posicionar en contra, tot i que el\nseu grup es va abstenir.\nPrecisa que en termes urbanístics l’expedient és correcte, però que hi ha alguns\ndubtes de futur. Atès que es parla de fer un aparcament d’ús privatiu, vol saber\nqui el paga, si es farà en termes de concessió o de construcció, explotació. Diu\nque, encara que no formi part de l’expedient urbanístic, marca el futur de\nl’expedient.\nEs mostra sorpresa que l’aparcament sigui d’ús privatiu i no mixt, com a mínim,\nen un lloc on és molt necessari l’aparcament, i diu que fa la sensació que està\nrelacionat amb una activitat econòmica en concret.\nEl Sr. Civit diu que és un aparcament de concessió.\nEl Sr. Portabella demana si aquest pàrquing pot acabar supeditat a l’ús exclusiu\nd’un possible supermercat, és a dir, si podrà ser utilitzat indistintament per les\npersones que considerin que és del seu interès o estarà vinculat a l’interès\nespecífic d’una activitat comercial.\nEl Sr. Civit aclareix que és un aparcament públic que es concessionarà i que les\ncondicions d’utilització estan determinades per la concessió, no pel planejament,\nque encara s’està aprovant.\nEs dictamina amb el posicionament favorable de CiU i amb la reserva de vot del\nPSC, PP, ICV-EUiA i UpB.\n\n2535\n\n\f2536\n\nGASETA MUNICIPAL DE BARCELONA\n\nNÚM. 17\n\nIV) Part decisòria / Executiva\na) Ratificacions\nb) Propostes d’acord\n14. Concedir a la Comunitat de Propietaris de la finca de l’avinguda Frederic\nRahola, 63, de conformitat amb l’Ordenança Fiscal 2.1 de l’any 2010, la bonificació\ndel 90% sobre la quota de l’Impost de Construccions, Instal·lacions i Obres\ngenerada per la concessió de la llicència d’obres per a la instal·lació d’un ascensor\nexterior en edifici plurifamiliar, el 23 de juny de 2011 (essent la quota total de\n3.224,81 euros i aplicant la bonificació del 90%, la quota resultant exigible és de\n322,48 euros); donat que s’ajusta a allò establert en l’article 7è de l’esmentada\nordenança, en tant que es tracta d’unes obres que afavoreixen les condicions\nd’accés i habitabilitat de les persones amb discapacitat i que no s’integren en obres\no construccions d’abast general i donar trasllat a l’Institut Municipal d’Hisenda als\nefectes pertinents.\nEl Sr. Vives expressa el vot favorable de CiU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S’aprova.\n15. Aprovar inicialment, de conformitat amb l’article 66.3 de la Carta Municipal\nde Barcelona, la Modificació puntual de la Disposició Transitòria Sisena, apartat 3,\npunt 3.1 del Pla General Metropolità a l’àmbit del municipi de Barcelona,\nd’iniciativa municipal, en el sentit a què fa referència l’informe de la Direcció de\nPlanejament que, a efectes de motivació, s’incorpora a aquest acord; exposar-la al\npúblic pel termini d’un mes; i precisar que l’apartat 3 que ara es modifica va ser\nafegit a la Disposició Transitòria Sisena del Pla General, per la MPGM sobre\ndefinició i regulació de la nova zona de dotació hotelera (clau 10), i la determinació\ndels sòls que s’afecten per aquest ús a l’àmbit del terme municipal de Barcelona,\naprovada definitivament per Resolució del Conseller de Política Territorial i Obres\nPúbliques de 6 d’octubre de 1989.\nLa Sra. Escarp declara –tal com ha dit directament al govern o a les persones\nque a vegades expliquen cada una de les actuacions en aquesta comissió– que no\ns’estan simplement actualitzant els terminis màxims d’unes concessions i drets de\nsuperfície, tot i que es planteja així. I comenta que el govern fa un informe jurídic i\namb una memòria en justifica la necessitat, l’oportunitat i la conveniència, perquè\nl’interès públic sempre s’ha de justificar.\nDiu que ja en la comissió anterior va demanar una avaluació econòmica i\nfinancera del pla. Creu que és evident que una part important de la contraprestació\neconòmica o l’estudi de la part més patrimonial ha d’anar en els mateixos\nexpedients patrimonials, i així ho ha expressat. Però també pensa que es fa molt\ndifícil definir una posició al voltant de la posició estrictament urbanística si no hi ha\ntots els expedients patrimonials. Creu, segons el que li han dit, que el govern està\ntreballant en tota la part econòmica patrimonial, i pensa que valdria la pena\nesperar-se per mirar-ho tot globalment.\nReconeix que la creació d’aquesta clau 10 va ser una cosa innovadora en el seu\nmoment i que, tot i que va generar força discussió en el si de la ciutat i de\nl’Ajuntament, va partir d’una operació equilibrada, equilibri que es pot alterar amb\nl’ampliació. Suggereix, per tant, que, atès que s’està treballant en la quantificació\ndels rendiments econòmics i el que vol dir tot l’expedient patrimonial, caldria\nintentar veure-ho tot globalment i tramitar l’expedient urbanístic a partir d’aquí.\nEl Sr. Bolaños expressa el seu vot a favor perquè el tràmit administratiu pugui\ncontinuar, cosa que no vol dir que el vot definitiu hagi de ser favorable, però vol\nque el tràmit administratiu continuï i es pronunciarà en el tràmit d’exposició\npública i tramitació posterior.\nLa Sra. Blasco expressa el seu vot en contra amb la intenció de motivar el seu\nposicionament. Explica que el 1989, tres anys abans dels Jocs Olímpics, la ciutat\ntenia un dèficit evident de places hoteleres i en aquell moment es va decidir\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nutilitzar la màquina d’enginyeria urbanística per donar-hi resposta amb la creació\nd’aquella clau 10. Així, diu, aquests hotels van tenir unes condicions avantatjoses\nper potenciar la creació de places hoteleres a la ciutat de manera ràpida.\nDeclara que aquesta enginyeria avui no té sentit i seria impensable, perquè la\nsituació dels hotels a la ciutat és totalment una altra i que la ciutadania demana,\nen canvi, plans d’usos per limitar i distribuir aquesta activitat hotelera a la ciutat\nde manera endreçada.\nReitera que no té sentit continuar utilitzant aquella enginyeria urbanística, i\nassenyala que el Pla estratègic de turisme va suposar un punt d’inflexió en la cerca\nde solucions i estratègies que distribuïssin aquesta activitat a la ciutat i\nl’ordenessin, dins de l’èxit que té i que tothom celebra. Però insisteix que tots els\ngrups volen endreçar-la perquè sigui beneficiosa per a tothom i que es puguin\nsocialitzar els perjudicis, en comptes de concentrar-los.\nEntén que avui dia aquests hotels necessiten una renovació per continuar, però\ndiu que 25 anys enrere, quan els propietaris dels hotels van acceptar les\nconcessions, ja sabien que haurien de renovar les instal·lacions al cap d’uns anys i\ndiu que encara queden més de 25 anys de concessió, que són molts per renovar i\nretornar qualsevol crèdit per fer la inversió necessària, si no han fet calaix durant\naquests anys.\nCreu, doncs, que és la mateixa concessionària qui s’ha de fer responsable de\nmantenir en condicions les instal·lacions durant tot el període de concessió del dret\nde superfície, i assenyala que els contractes que s’incorporen a l’expedient ho\ndeixen ben clar, ja que expliciten que les obligacions fonamentals del superficiari\nsón explotar l’hotel de manera que els serveis que presta mantinguin amb el pas\ndel temps el nivell i la categoria inicials i conservin en perfecte estat d’ús les\nedificacions, les instal·lacions i els equipaments. Pensa, per tant, que, si els\npropietaris dels hotels no són capaços de mantenir en condicions l’hotel pels seus\npropis mitjans, el que han de fer és renunciar a la concessió o al dret de superfície\ni retornar l’hotel a la ciutat.\nEn tot cas, l’obligació de l’Ajuntament, diu, és vetllar perquè el conveni es\ncompleixi, i si no és així, assegurar la millor opció per a la ciutat, no impulsar la\nmodificació urbanística per afavorir els interessos concrets d’aquests hotels que\nper trobar un millor finançament demanen ampliar la concessió o el dret de\nsuperfície.\nTorna a dir que, si el concessionari no pot afrontar les seves obligacions, ha de\nretornar l’hotel a la ciutat, i l’Ajuntament ja decidirà quina és la millor sortida en\nfunció de les necessitats. Dóna com a opció tornar a fer una concessió perquè\nl’hotel segueixi o bé intercanviar el sòl per donar resposta a les necessitats\nd’equipament o d’habitatge i dedicar l’edifici d’habitatge dotacional a centre\nsanitari, per exemple. No comparteix el fet d’obrir la porta a allargar la concessió,\nperquè ja va ser prou dificultosa en el seu moment i es va fer per unes necessitats\nconcretes que ja no es donen en l’actualitat. Creu que no es poden allargar les\nconcessions simplement per una necessitat de la concessió de crèdits per poder\ncontinuar mantenint les instal·lacions.\nEl Sr. Portabella diu que el seu grup votarà favorablement aquesta aprovació\ninicial, perquè no s’imagina que l’Ajuntament de Barcelona hagi de gestionar hotels\nen aquests moments –i menys alguns d’alta gamma– i tampoc creu que se n’hagin\nd’enderrocar. Creu, doncs, que val la pena l’aprovació inicial i parlar-ne.\nEl Sr. Vives manifesta que en aquest moment només s’està possibilitant que\nl’expedient tiri endavant, però que això no vol dir que s’hagin aprovat les\ncondicions definitives, sinó que es posen a treballar i que hi ha temps per tenir tota\nla informació i fer les al·legacions que calguin.\nEl Sr. Vives expressa el vot favorable de CIU, la Sra. Escarp expressa el vot\ncontrari del PSC, el Sr. Bolaños expressa el vot favorable del PP, la Sra. Blasco\nexpressa el vot contrari d’ICV-EUiA i el Sr. Portabella expressa el vot favorable\nd’UpB. S’aprova.\nc) Proposicions\n\n2537\n\n\f2538\n\nGASETA MUNICIPAL DE BARCELONA\n\nNÚM. 17\n\nV) Part d’impuls i control\na) Proposicions / Declaracions de Grup\nDel Grup Municipal PSC:\n16. La Comissió d’Hàbitat Urbà i Medi Ambient acorda: 1. Mantenir els objectius\nglobals del Compromís per Glòries, donant suport a la finalització de les actuacions\nen marxa relatives al Mercat dels Encants i el DHUB, així com al Concurs\nInternacional per al projecte de la plaça de les Glòries. II. Revisar i adaptar el\ncalendari de les actuacions i les inversions previstes a la plaça de les Glòries, amb\nl’objectiu de prioritzar les que tinguin un major retorn econòmic i social, i en\naquest sentit: a) Destinar en aquest mandat 20 M d’euros als equipaments de\nproximitat previstos al Compromís per Glòries, incloent com a mínim aquells que\nno requereixen gestió de sòl i ja compten amb un avantprojecte arquitectònic\n(CEIP Encants, equipament Bolívia - Pamplona, equipament multifuncional Gran\nVia - Independència). b) Dur a terme la urbanització provisional dels sòls que\nvagin quedant disponibles, de forma que es garanteixi un nivell de funcionalitat\ncorrecte des del punt de vista de la mobilitat de vianants i bicicletes en tot l’àmbit\nde les Glòries, així com l’adequació d’espais per a l’ús ciutadà. c) Aplaçar totes les\nactuacions relacionades amb les infraestructures viàries fins que no hi hagi un\nescenari que permeti garantir completament el seu finançament i la seva execució\nsostinguda en el temps.\nEl Sr. Carnes comenta que al cap de mitja hora hi ha un acte a la Universitat\nPompeu Fabra d’una persona que va morir un any enrere i que per motius de les\nseves anteriors responsabilitats hi ha d’anar. Cedeix, doncs, la presidència al Sr.\nVives.\nLa Sra. Escarp diu que la proposició pot sorprendre, però que el seu grup no la\npresenta amb ànim d’obrir una polèmica, sinó d’introduir elements de reflexió i de\ncanviar algunes de les prioritats que sovint es posen sobre la taula.\nManifesta que el seu grup continua donant ple suport al contingut del\nCompromís de Glòries i que no trencarà el consens. No vol, doncs, que la\nproposició s’interpreti com un posar pals a les rodes, sinó que cal tenir en compte\nquè porta a vegades a plantejar dubtes sobre algunes coses que es fan.\nDestaca les raons socials i econòmiques. D’una banda, comenta que les\nreferències sobre les previsions de recessió es van allargant –del 2013 al 2014, i\nara al 2015– i que les perspectives econòmiques de futur cada vegada semblen\nmés negres. De l’altra, pel que fa als aspectes socials de la ciutat, cada cop es fan\nmés evidents els problemes, a mesura que s’allarga la recessió econòmica. A\naquests dos aspectes hi afegeix la planificació inversora que va presentar el govern\nen l’última reunió de la Comissió de Glòries, en la qual en aquest mandat hi havia\n37 milions i se’n derivaven 205 per al mandat següent, i d’aquests 205 el 84%\neren d’obres d’infraestructures viàries.\nLi sembla que això podia portar a un risc de començar una obra i per la situació\neconòmica general, que podria provocar un canvi de prioritats per part de\nl’Ajuntament de Barcelona, no poder-la acabar. D’altra banda, també li preocupa\nque l’import de la infraestructura viària sigui tan elevat i que, en canvi, no hi hagi\nprevista la construcció d’equipaments.\nEn un exercici de reflexió i de responsabilitat, doncs, proposa revisar i adaptar el\ndarrer calendari d’actuacions i inversions previst a la plaça de les Glòries, de\nmanera que es prioritzin les inversions relatives a equipaments. És a dir, proposa\nno enderrocar l’anella i deixar la part viària tal com està, i d’aquests 37 milions\ndedicar-ne 20 a l’Escola Encants, a l’equipament de Bolívia o a l’equipament\nmultifuncional de Gran Via, i alhora començar la part de la urbanització –després\ndel concurs internacional– que quedarà lliure després de l’enderroc dels Encants\nVells, un cop traslladats.\nEl Sr. Bolaños expressa el vot en contra del seu grup pel que fa a aquesta\nproposició del PSC, perquè no entén el canvi de postura respecte a\nl’enderrocament de l’anella. Diu que qualsevol responsable polític pot canviar\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nd’opinió, però que en aquest cas no entén per què s’aposta per un canvi tan radical\nen els objectius impulsats per l’anterior equip de govern respecte al Compromís\nper Glòries, ja que la primera actuació que se’n derivava era justament\nl’enderrocament de l’anella viària.\nTot i que li sap greu fer aquest comentari, li diu a la Sra. Escarp que en el\nmandat anterior el PSC va apostar per fer dos equipaments que no són\nprecisament el CEIP Els Encants ni el CAP Bolívia ni els habitatges protegits, sinó\nun museu anomenat Disseny Hub, que té 33.000 metres quadrats i que costa als\nbarcelonins 101 milions d’euros, que ara no saben què fer-ne, a part de derivar\nuna biblioteca que en teoria s’hauria de dir del Clot i que ara passa a estar a l’altre\ncostat de la plaça, que ja no és el Clot.\nAfegeix que s’han gastat 55 milions d’euros en un mercat dels Encants, cosa que\nno és una actuació gaire austera. Diu que els paradistes no demanaven això ni de\nbon tros i que no haurien dit res si n’haguessin gastat 15 o 20. Considera, doncs,\nque durant el mandat anterior la plaça de les Glòries va semblar més la plaça dels\ndespropòsits, perquè s’hi van gastar 155 milions d’euros.\nCreu que és evident que els pares del CEIP Els Encants, que tenen els nens en\nbarracons, no deuen estar gaire contents que s’hagin gastat 155 milions d’euros en\ndos equipaments en què no hi havia demanda social. Diu que la gent no es\nmanifestava per tenir un Disseny Hubi, en canvi, sí que es manifesten per tenir\ntancat el pou de la plaça Sanllehy. Insisteix a la Sra. Escarp que no li ho diu com\nun tema personal, sinó tal com ho sent el seu grup.\nComenta que ara es faran una sèrie d’actuacions que es poden compartir més o\nmenys, i el cronograma de les quals es pot compartir més o menys, per exemple,\nsi cal destinar-hi 37 milions o 54 començant els túnels l’any 2015, que és el que el\nseu grup ha acordat amb el govern municipal. Considera que això són qüestions\nrealistes, que es poden fer. Manifesta que al seu grup i a tots els grups de la\ncomissió els agradaria que es poguessin fer tots els equipaments de la plaça, però\ndiu que la gran majoria depenen de la Generalitat i la realitat és la que és, i és que\nGlòries és molt important per als quatre barris que hi ha al voltant, però que\ntambé hi ha molts altres equipaments de la Generalitat que necessita la ciutat en\naltres barris i que tampoc s’estan fent ni es podran fer en els pròxims exercicis.\nConclou, doncs, que l’Ajuntament faci el que pugui. Comenta que es pot discutir\nla inversió, però que el seu grup no comparteix aquest voler canviar el discurs i dir\nque l’anella no és prioritària, quan era la primera actuació del Compromís per\nGlòries.\nLa Sra. Blasco recorda que en la comissió de març es va aprovar per unanimitat\nuna proposició presentada pel seu grup que instava a recuperar el calendari de\nprioritats i el volum d’inversió previstos en la Comissió Especial per a la Plaça de\nles Glòries Catalanes el juliol del 2012 per tal de poder fer la inversió que permetés\ndesenvolupar els equipaments de proximitat, enderrocar l’anella viària i iniciar les\nobres del túnel i de la urbanització del parc.\nManifesta que amb aquesta proposició el seu grup pretenia que el govern fos\nfidel als acords de juliol del 2012 amb els veïns i amb tots els grups municipals i\nfes de Glòries la seva prioritat d’inversió. I, atès que aquesta es va aprovar per\nunanimitat, també amb els vots del PSC,no entén, doncs, què ha passat durant\naquest mes perquè en aquesta sessió el Partit dels Socialistes presenti una\nproposició per ajornar totes les infraestructures viàries, és a dir, l’enderrocament\nde l’anella i la construcció del túnel.\nFa referència al que ha dit la Sra. Escarp d’introduir una reflexió i diu que el seu\ngrup el que presenta és sempre fruit d’una reflexió. Afegeix que comparteix que\nels equipaments són absolutament prioritaris dins d’aquest acord global de Glòries,\nperò el seu grup planteja que tot el conjunt sigui una prioritat per al govern de\nConvergència i Unió a la ciutat. Demana, doncs, que, dels 1.169 milions d’euros\nd’inversió previstos a la ciutat per a aquest mandat, se’n destinin 100 –un 8,5%– a\nGlòries, cosa que pensa que és raonable i possible. I creu que el govern de\nConvergència, amb el Sr. Vives com a representant, també ho veia possible i\nraonable, ja que, si no, no entén per què el mes de juliol van subscriure aquell\nacord del qual després s’han volgut desdir, raó per la qual Iniciativa va presentar\naquella proposició.\n\n2539\n\n\f2540\n\nGASETA MUNICIPAL DE BARCELONA\n\nNÚM. 17\n\nPensa que l’argument no pot ser que no hi ha diners, perquè bé que hi ha diners\nper a una rambla Catalunya, per a un passeig de Gràcia, per al tram més\nbenestant de la Diagonal o per a la Fórmula 1. Creu, doncs, que és una qüestió de\nprioritats i diu que cal que Glòries sigui una prioritat per a aquesta ciutat, perquè li\ntoca i perquè ja s’ha allargat massa en el temps. Finalment, torna a dir-li a la Sra.\nEscarp que ni el seu grup ni els veïns que formen part de la comissió especial no\nentenen la proposició que presenta el PSC en aquesta sessió.\nManifesta que el seu grup votarà en contra d’aquesta proposició per coherència\namb el que sempre ha defensat i per la convicció que és possible fer de Glòries un\nfocus de prioritat a la ciutat durant aquest mandat.\nEl Sr. Portabella diu que si sabés cantar recordaria la cançó del Club Super3 que\ndiu «Benvinguts al club», perquè el que exposa el Partit Socialista és el que el seu\ngrup ha estat exposant des del primer moment. Comenta que a l’inici se sentien\nsols i que la seva posició era que mentre hi hagués un acord majoritari per dur-ne\na terme el desenvolupament hi votarien a favor i no posarien pals a les rodes.\nTanmateix, el seu grup creu que de la manera que està planificat no es pot dur a\nterme i que el primer que s’ha de fer és construir el túnel i després enderrocar el\ntortell, perquè, si no, es generen unes tensions i unes inviabilitats de mobilitats\nclamoroses.\nPer tant, està encantat que un altre grup comenci a veure que el primer que\ns’ha de fer és el túnel i després enderrocar el tortell, i creu que ho acabarà veient\ntothom, ja que abans estaven sols i ara ja són dos grups en aquesta posició.\nEl seu grup també creu que el cronograma i els objectius urbanístics del conjunt\nde la plaça no es duran a terme. Repeteix que hi va votar a favor a contracor i diu\nque si cal ho continuarà fent, però dubta molt que al cap de tres mesos es\ncomencin les adaptacions de mobilitat per tirar el tortell i que al cap de mig any es\ncomenci a enderrocar, tot i que ho digui el cronograma. Comenta que cal fer una\naposta clara i prioritària pels equipaments, que fa temps que s’arrosseguen i que\nsón els serveis que són realment útils a la ciutadania. Creu, doncs, d’una banda,\nque hi ha un dubte raonable respecte de la mobilitat prevista, i, de l’altra, que\nacceptar enderrocar primer el tortell és acceptar les inconveniències de la mobilitat\ni el trànsit associat als carrers adjacents.\nManifesta que el seu grup continuarà votant a favor del pla perquè no vol que es\npugui posar com a excusa que no hi estaven d’acord, però que a mesura que\ns’acosten els terminis s’adona que això no es complirà.\nEl Sr. Vives diu que el seu grup votarà en contra de la proposició. Creu que, tot i\nque sempre és bo tenir en compte les reflexions, sobretot si vénen de persones\nque han tingut responsabilitat de govern, el moment per fer-les era un altre, tenint\nen compte el compromís a què es va arribar del fet que l’àmbit en què s’havien de\nfer aquestes reflexions era la comissió de seguiment del Compromís per Glòries.\nPensa, doncs, que el moment en què arriba aquesta reflexió no és l’indicat,\nsobretot tenint en compte que hi ha hagut oportunitat de parlar-ne temps enrere,\nfins i tot poques setmanes abans, en l’àmbit de la comissió de seguiment del\nCompromís per Glòries, on es va arribar a un consens per tirar endavant tot un\nseguit d’actuacions.\nPel que fa al contingut, discrepa de l’anunci d’inviabilitat de la planificació de les\nobres, ja que les obres no les planifiquen els polítics, sinó persones expertes,\npersonal de les empreses municipals i personal de les empreses contractades per\ntirar endavant totes aquests planificacions, i diu que són aquestes les que\nrecomanen que això es faci a un ritme determinat.\nLi sembla un error contraposar obres d’infraestructures com si no fossin obres\ncapitalitzables des del punt de vista de l’estoc de capital públic per part de\nl’Ajuntament de Barcelona a d’altres. Comparteix la visió de la Sra. Blasco quan\nparla de la necessitat d’integrar totes les obres, tant les d’infraestructura com les\nd’equipaments, que, a més, en cap cas no s’han posat en dubte. Diu que en\nl’última comissió de seguiment va explicar que es tirava endavant el CEIP igual que\nes tiraven endavant tots els equipaments de responsabilitat municipal recollits allà,\nfins i tot algun, com el CEIP, que no és de responsabilitat municipal.\nEs compromet a continuar tirant endavant els acords produïts en la comissió de\nseguiment, encara que algunes qüestions s’hauran de definir pel resultat del\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nconcurs i d’altres ja van tirant endavant, com ara el trasllat dels paradistes dels\nEncants, la restitució de l’àmbit que quedarà alliberat pels encantistes, el fet\nd’enderrocar l’anella, etc. Explica que en la darrera comissió els veïns van demanar\n–amb el suport de la major part dels membres de la comissió– que es tirés\nendavant la planificació dels túnels a començament del 2015, en comptes de ferho a finals del 2015, tal com havia proposat el govern, i que així es farà, atès que\nels tècnics han dit que és possible.\nPensa que ara cal ser molt consistents, ja que hi ha un pla de treball i la\ncapacitat pressupostària per tirar-lo endavant. En resposta al qüestionament del\nSr. Portabella pel que fa al començament de les obres de viabilitat associades, diu\nque aquestes obres ja estan en marxa, i, per tant, té plena confiança que aquest\nés un camí en què cal continuar tirant endavant, tot respectant els processos de\nreflexió que es puguin fer, malgrat no entendre’ls.\nLa Sra. Escarp confirma que continuaran treballant i que continua creient en el\nCompromís per Glòries, però opina que els esdeveniments exògens no estan a\nl’abast de l’Ajuntament ni de Barcelona i estan marcant la vida en general. Per això\ndubta de si seran capaços de començar i poder acabar.\nPel que fa al retorn econòmic i social, explica que el mateix estudi del Col·legi\nd’Enginyers de Camins –que parla del retorn de les infraestructures i de la\nnecessitat de fer les que tinguin un alt retorn i que demana que es faci la línia 9–\nno considera prioritari el túnel de Glòries ni aquesta obra de mobilitat.\nArgumenta que ha fet la reflexió en aquesta comissió perquè considera que la\nreflexió política s’ha de fer en aquest àmbit, i que en la reunió del dia 30 de la\ncomissió especial de Glòries continuaran treballant com fins ara. Agraeix el vot al\nSr. Portabella i defensa la legitimitat d’introduir en qualsevol fet en què estiguin\nimmersos els dubtes que es poden plantejar sobre si es podrà acabar si això\ncontinua anant com està anant.\nLa Sra. Blasco diu que el seu grup no anirà a remolc d’aquesta trajectòria\nerràtica i incomprensible que ha engegat el PSC i que Iniciativa Verds continuarà\ndefensant que Glòries ha de ser una prioritat per a aquest mandat. Creu que les\ninversions han de fer possible el trajecte final i definitiu de Glòries i torna a\ndemanar al govern de Convergència i Unió que compleixi els acords a què es va\narribar amb els veïns i els grups municipals el juliol del 2012.\nDiu que el seu grup defensa el Compromís per Glòries, tal com el va defensar a\nla proposició presentada a la darrera comissió i a la pregunta a l’alcalde en el\ndarrer Plenari. Manifesta que el seu grup està convençut que cal invertir aquests\n100 milions d’euros que demanen els veïns i que en aquest mandat cal iniciar\nl’enderrocament de l’anella, impulsar els equipaments, iniciar el túnel i en el tram\nfinal acabar la urbanització del parc. Diu que no entrarà en quin ordre s’ha de fer,\nperquè no vol fer d’enginyera, i que les prioritats pel que fa als equipaments i al\ntema viari poden fer camins paral·lels.\nRemarca que no caurà en el parany que no hi ha diners, perquè sembla com si\ninvertir a Glòries fos malgastar diners, quan és un cas de justícia urbana i és un\nprojecte important no només per a la ciutat, sinó també per als quatre barris que\nl’envolten, que donarà resposta a les necessitats d’aquests quatre barris.\nEl Sr. Vives expressa el vot contrari de CIU, la Sra. Escarp expressa el vot\nfavorable del PSC, el Sr. Bolaños expressa el vot contrari del PP, la Sra. Blasco\nexpressa el vot contrari d’ICV-EUiA i el Sr. Portabella expressa el vot favorable\nd’UpB. Es rebutja.\nDel Grup Municipal PP:\n17. La Comissió d’Hàbitat Urbà i Medi Ambient acorda: Instar a la Generalitat a\ntancar i urbanitzar, amb la major celeritat possible, els pous de la línia L9 de metro\nque han quedat oberts als diversos districtes de Barcelona, com a conseqüència de\nl’aturada del tram central de la línia per par de la Generalitat de Catalunya.\nTractada conjuntament amb el punt núm. 2 de l’ordre del dia.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa el vot favorable del PP, la Sra. Blasco\n\n2541\n\n\f2542\n\nGASETA MUNICIPAL DE BARCELONA\n\nNÚM. 17\n\nexpressa el vot favorable d’ICV-EUiA i el Sr. Portabella expressa l’abstenció d’UpB.\nS’aprova.\nDel Grup Municipal ICV-EUiA:\n18. La Comissió d’Hàbitat Urbà i Medi Ambient acorda que: L’Ajuntament de\nBarcelona impulsi la construcció immediata de tots els habitatges necessaris per\nfinalitzar el procés de reallotjament del Barri de Trinitat Nova: - Instant a la\nGeneralitat a complir el conveni signat entre l’Institut Català del Sòl, l’Ajuntament\nde Barcelona i l’Associació de Veïns per a la renovació urbanística del Barri de la\nTrinitat Nova i les successives addendes. - En el cas que la Generalitat no executi\nla inversió, l’Ajuntament assumirà temporalment la inversió necessària.\nLa Sra. Sanz diu que tots els grups coneixen la problemàtica del barri de Trinitat\nNova, que ve de lluny.\nExplica que el 1999 l’Institut Català del Sòl, l’Ajuntament de Barcelona i\nl’Associació de Veïns i Veïnes de la Trinitat Nova –alguns dels quals, entre els quals\nla presidenta, són a la comissió i aprofita per saludar-los– van acordar que\naproximadament 900 habitatges havien de ser substituïts abans de l’any 2012.\nConstata que han passat 14 anys i que s’han fet més de 500 habitatges, però\nencara queden 12 edificis amb patologies, 6 dels quals encara estan habitats, i 133\nfamílies que esperen ser reallotjades en habitatges nous de manera immediata,\ncom és el cas del bloc D, que s’havia de començar a construir el 2012.\nDiu que el seu grup té coneixement que la Generalitat de Catalunya iniciarà les\nobres del bloc D, però només construint 13 habitatges, és a dir, una escala de les\n7 que té previstes aquest bloc. Així mateix, explica que la Generalitat ha dit que\ntrigarà prop de 20 mesos a fer-ho, amb el compromís que si mentrestant hi ha\nmés diners, s’hi dedicaran més diners.\nManifesta que Iniciativa presenta aquesta proposició davant de la degradació\ninsuportable que pateixen moltes famílies que encara conviuen en aquests edificis,\nigual que ha presentat diverses iniciatives en el Parlament de Catalunya, com ara\nuna resolució i una pregunta al Govern de la Generalitat per denunciar aquest\ncompromís incomplert i que les propostes presentades per la Generalitat són\ninsuficients. I creu que l’Ajuntament de Barcelona no pot mirar cap a una altra\nbanda i ha d’entomar i resoldre aquesta problemàtica com a responsable darrer de\ncara als veïns de Trinitat Nova.\nRemarca que el que demana, doncs, aquesta proposició és exigir a la Generalitat\nque compleixi els seus deures i les seves responsabilitats davant de l’Ajuntament\nde Barcelona i els veïns de la Trinitat Nova –és a dir, el conveni de l’any 1999–, i,\nsi no, cal que l’Ajuntament trobi la solució que permeti garantir la inversió\nnecessària per desenvolupar aquest projecte íntegrament de manera immediata.\nLa Sra. Andrés manifesta que farà la intervenció en relació amb la proposició\nd’Iniciativa i el prec, tot alhora. Explica que el conveni acordava substituir 891\npisos de la Trinitat Nova per aluminosi i que es van fer construccions successives\ndes del 2003, que es quan es van lliurar els primers pisos –60–, i a partir d’aquí el\n2006, 189; el 2009, 102; el 2010, 81 més 66 veïns recol·locats al Turó de la Peira,\ni el 2011, 28, que són els últims que es van lliurar. Diu que des de llavors no hi ha\nhagut cap més construcció ni lliurament de pisos.\nExplica que l’única notícia que s’ha tingut és la reunió en què s’ha comunicat als\nveïns que només es farà una construcció de tretze pisos, quan encara queden 103\nfamílies per reallotjar. Considera que la gran aturada d’aquests anys no es pot\npermetre a la Trinitat Nova perquè hi ha 13.000 pisos afectats per una patologia\ngravíssima, situació en la qual s’ha intervingut sempre de manera contundent i\ncontinuada amb l’acord de totes les forces polítiques. S’afegeix, per tant, a la\nproposició d’Iniciativa i està d’acord amb el fet que, en cas que la Generalitat no\ntingui la voluntat política de prioritzar aquestes construccions, l’Ajuntament faci el\nque calgui per tal que es puguin reallotjar urgentment aquestes famílies en els\npisos que els corresponen de nova construcció.\nAprofita per saludar l’associació de veïns, i comenta que l’associació, a més\nd’acudir als grups polítics –cosa que ha provocat que el PSC presentés una\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nresolució, dues preguntes, el grup del districte tres preguntes al districte i el grup\nmunicipal del PSC aquest prec–, també ha anat a la premsa per posar l’atenció\nsobre aquest greu problema i ha presentat un escrit a l’alcalde el 13 de març, del\nqual estan esperant resposta. Comunica que l’associació de veïns no només parlen\nd’aquests pisos pendents de construcció, sinó també d’una greu problemàtica\nd’habitabilitat i seguretat al barri, on hi ha hagut ocupacions, robatoris, trencament\nde vidres, etc.\nExplica que el prec del seu grup demana que el govern de la ciutat, a través del\nConsorci, resolgui els problemes d’habitabilitat i seguretat a la Trinitat Nova fins\nque no es construeixin els habitatges pendents, i que s’insti la Generalitat a\naccelerar-ne la construcció, ja que hi ha problemes greus d’habitabilitat als pisos\nque estan parcialment habitats, també hi ha blocs de pisos on hi ha un o dos\nhabitatges i la resta està absolutament deixat i hi ha problemes d’inseguretat\ngreus al barri. Remarca que queden pendents de resoldre deficiències de\nconstrucció en el primer bloc dels lliurats el 2003, amb plaques que poden caure\nde les façanes, i demana que s’esmercin tots els esforços possibles per resoldre-ho\nde manera urgent i immediata.\nEl Sr. Bolaños diu que el Grup Popular també hi votarà a favor i reitera el que ja\nhan dit Iniciativa i el PSC: s’han d’acabar els projectes perquè encara falta gent\nper reallotjar en aquests 130 pisos, i cal fer tot el possible per resoldre-ho tant per\npart de l’Ajuntament com d’altres administracions competents. Considera que en\ncas que la Generalitat no pugui fer-ho, l’Ajuntament ha de buscar una sortida\nperquè els veïns ja no es poden esperar més.\nEl Sr. Portabella diu que el seu grup també hi votarà favorablement, tal com va\ncomunicar a l’associació de veïns quan s’hi van entrevistar. Explica que el 1999\nl’Incasòl, l’Ajuntament de Barcelona i l’Associació de Veïns de Trinitat Nova van\nsignar un conveni que preveia la substitució, per part de l’Incasòl, de prop de 900\nhabitatges que estaven obsolets als carrers Palamós, Tamariu, Aiguablava, Llosa i\nSa Tuna.\nConsidera que és evident que qui no ha pogut tirar endavant aquest compromís\nés la Generalitat de Catalunya, a causa de les seves conegudes dificultats\nfinanceres, però creu que l’Ajuntament de Barcelona ha d’ajudar els ciutadans que\npassen per dificultats tan bàsiques com no tenir un habitatge o no tenir-ne un en\ncondicions.\nPensa, doncs, que l’Ajuntament de Barcelona, tot i no ser responsable de la\nconstrucció dels nous habitatges, ha de tirar endavant la inversió necessària per\nfer-los, d’una banda, com a signant de l’acord el 1999, i de l’altra, com a institució\nque s’ha de posar al servei dels ciutadans. I creu que és evident que han d’estar\nen proporció a les famílies que no tenen garantit l’habitatge de qualitat, que són\n130, per a les quals els 13 pisos previstos són clarament insuficients.\nEl Sr. Vives expressa el vot a favor del seu grup pel que fa a la proposició\nd’Iniciativa, i atén el prec que formula el Grup Socialista diferenciant dos punts.\nExplica que la proposició original tenia dos punts, el primer dels quals deia que\ncalia instar la Generalitat a continuar fent el que ha de fer i el segon dels quals\ndeia que si la Generalitat no ho podia fer, que ho fes l’Ajuntament. Manifesta que\naquest segon punt ha estat transaccionat i ara diu que l’Ajuntament busqui les\nsolucions per fer-ho possible. Vol deixar clara la diferència de cara també als veïns\nde la Trinitat, a part dels regidors i tècnics presents a la comissió.\nCreu que seria una irresponsabilitat dir que l’Ajuntament es pot fer càrrec\nautomàticament del que correspon, segons uns convenis signats, a la Generalitat\nde Catalunya, concretament a l’Incasòl. Diu que el que es farà, per tant, és que en\ncas que l’Incasòl no ho pugui tirar endavant, l’Ajuntament buscarà la manera de\nfer-ho.\nConstata que hi ha alguna actuació més a Barcelona responsabilitat de l’Incasòl,\ncom ara la Colònia Castells, una barriada al Districte de les Corts en què també hi\nha retards i promeses incomplertes. Diu que, si l’Ajuntament de Barcelona hagués\nhagut d’assumir el 100% de la responsabilitat de l’Incasòl, no hauria pogut tirar\nendavant.\nManifesta que per això han volgut transaccionar amb el Grup d’Iniciativa i amb\nla resta de grups. Explica que han mirat de buscar un camí col·lateral per fer\n\n2543\n\n\f2544\n\nGASETA MUNICIPAL DE BARCELONA\n\nNÚM. 17\n\npossible que la Colònia Castells anés evolucionant, i pensa que en aquest cas\ncaldrà fer una cosa similar, però que no és una cosa d’avui per demà, com seria el\nfet que l’Incasòl disposés dels 11 milions d’euros que fan falta per tirar endavant\ntots els blocs. Comenta, a més, que l’Incasòl està en una situació crítica i que\naquest és el problema, però que això no vol dir que calgui resignar-se.\nConclou que el seu grup votarà a favor de la proposició, atenent també el prec.\nPensa que totes les qüestions relacionades amb seguretat, amb el fet que hi ha\nfamílies que viuen aïllades en alguns blocs, són qüestions que cal tractar des de\ndiferents punts de vista, però aclareix que escapen a la seva responsabilitat\npersonal; per això es compromet a passar el requeriment a qui l’hagi de passar.\nReitera que el seu grup dóna suport a la proposició tal com ha estat feta, tenint\nmolt present la problemàtica de la Trinitat i les esperances de l’any 99. Es recorda\npassejant amb un company pel barri, quan feia de regidor de l’oposició, i com\naquest company li manifestava que després de tants anys veia possible que es fes\nrealitat aquest somni. Creu, doncs, que, malgrat la circumstància dramàtica per la\nqual passen algunes institucions, cal buscar com a mínim el camí de sortida, que\nés el compromís que adquireix en aquesta sessió.\nLa Sra. Sanz diu que no és que l’exigència a la Generalitat no hagi d’existir, sinó\nque el seu grup considera que, si la Generalitat no disposa d’aquests 11 milions,\nl’Ajuntament els ha de posar, ja que té un superàvit de 60 milions. Considera que\ntambé poden sortir dels 103 milions que ja s’han pactat per fer reformes al passeig\nde Gràcia o a altres zones de la ciutat, perquè la Trinitat Nova és una zona\nprioritària. Tot i que sap que és una obligació de la Generalitat, si aquesta no ho\nfa, diu que cal buscar solucions de manera immediata, perquè la gent es desespera\ni no pot esperar més.\nPensa que el fet d’aprovar aquesta proposició per unanimitat no és producte del\nfet que Iniciativa la porti, sinó que és producte de la bona feina dels veïns, de la\nseva insistència perquè això sigui realitat davant la greu situació que pateixen les\nfamílies. Creu que podrien no fer-ho i que ho estan fent, que s’estan veient amb\ntots els grups polítics, intentant negociar i exigir que això es tiri endavant, perquè\nja no poden més d’aquesta situació angoixant i crítica. Insisteix en la urgència,\nperquè aquestes famílies se senten menystingudes per l’Administració i les forces\npolítiques, amb raó, ja que aquesta no compleix les seves obligacions.\nTot i que s’alegra que s’aprovi la proposició, se n’alegrarà més quan es\ncompleixi, igual que els veïns. Pensa que només el compliment d’aquesta\nproposició podrà ajudar a recuperar la confiança de totes aquestes persones en\nl’Administració, perquè és un problema, que perdin la confiança, i creu que és el\nque cal replantejar-se com a forces polítiques. Opina que seria una\nirresponsabilitat no complir aquesta proposició i, per tant, manifesta que\nl’Ajuntament tindrà tot el suport del seu grup en aquesta comissió i a la Generalitat\nper tirar-ho endavant.\nRemarca que donaran la batalla fins a l’últim alè perquè aquest compromís es\ncompleixi i perquè realment se solucionin els problemes d’infrahabitatge que\nencara pateix la ciutat.\nLa Sra. Andrés demana que es comenci a treballar ja en les solucions, atès que\nsaben que la Generalitat tindrà dificultats per assumir-ho, i la urgència exigeix\nposar-se immediatament a buscar les solucions. Diu que el Sr. Vives, com que va\nser regidor adscrit a Nou Barris, coneix perfectament la problemàtica i li demana\nque passegi per Trinitat Nova i doni les indicacions perquè els temes de seguretat\nals habitatges es puguin resoldre de manera immediata.\nEl Sr. Portabella diu que cal aprofitar aquesta unanimitat entre totes les forces\npolítiques amb representació a l’Ajuntament de Barcelona perquè aquest procés\ns’acceleri i faci els passos de manera clara i coordinada amb el mateix veïnatge en\nla seva màxima brevetat. És a dir, remarca que és una bona notícia que hi hagi\nuna proposició que s’aprovi per unanimitat, perquè això ha de passar del terreny\npolític al terreny pràctic, i, per tant, facilitar velocitat en la resolució d’una situació\ninjusta per a les persones que la pateixen cada dia i cada minut.\nEl Sr. Vives diu que es demana una solució immediata i urgent, però que això no\nés possible, perquè és una responsabilitat lligada jurídicament per un conveni\nsignat amb l’Incasòl i que, per experiència, això fa molt complicat desfer aquesta\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nmena de convenis i refer-los per fer altres coses. Diu que està costant en una\nsituació no tan dramàtica com la de Trinitat, i que en aquesta situació encara s’hi\nhan de posar. Manifesta, doncs, que no vol enganyar a ningú, però que buscaran la\nmanera de fer-ho. Però diu que no vol fer demagògia, tot aclarint que ni els grups\nni ell no n’han fet.\nEn segon lloc, comenta que cal veure com s’aconsegueixen els diners necessaris\nper fer això, que cadascú sap la responsabilitat que té i cal fer possible que la\nciutat tiri endavant. Reconeix que hi ha situacions més dramàtiques que d’altres,\nperò diu que algunes situacions dramàtiques tenen complexitats que obligaran a\ndesfer una part de l’ordit per després refer-lo adequadament.\nFinalment, explica que ha estat regidor adscrit de Nous Barris i que s’estima el\nbarri especialment, perquè hi ha après coses, també de la regidora titular en aquell\nmoment, però que continua passejant per la ciutat i sap el pa que s’hi dóna en\naquests moments a Trinitat. Pensa, doncs, que, efectivament, això pot facilitar\ntrobar alguna mena de camí.\nEl Sr. Vives expressa el vot favorable de CIU, la Sra. Andrés expressa el vot\nfavorable del PSC, el Sr. Bolaños expressa el vot favorable del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S’aprova amb el redactat següent:\nLa Comissió d’Hàbitat Urbà i Medi Ambient acorda que: L’Ajuntament de\nBarcelona impulsi la construcció immediata de tots els habitatges necessaris per\nfinalitzar el procés de reallotjament del Barri de Trinitat Nova: - Instant a la\nGeneralitat a complir el conveni signat entre l’Institut Català del Sòl, l’Ajuntament\nde Barcelona i l’Associació de Veïns per a la renovació urbanística del Barri de la\nTrinitat Nova i les successives addendes. - En el cas que la Generalitat no executi\nla inversió, que l’Ajuntament trobi la solució per fer efectiva la inversió necessària\nper dur a terme el projecte pendent de forma íntegra, immediatament.\nDel Grup Municipal UpB:\n19. La Comissió d’Hàbitat Urbà i Medi Ambient acorda instar el Consell Comarcal\ndel Barcelonès a garantir: 1. La resolució del 100% de les incidències detectades\nen la Promoció Casernes UH5 del c/ Fèlix Amat 5, de Sant Andreu, en un termini\nmàxim de 3 mesos.2. L’accés de la comunitat de propietaris d’aquesta promoció al\ncalendari detallat d’execució de les actuacions per solucionar aquestes incidències.\nEl Sr. Portabella indica que la proposició demana que l’Ajuntament de Barcelona\ninsti el Consell Comarcal a garantir el 100% de la resolució de les incidències\ndetectades en la promoció de les casernes UH5 de Sant Andreu, perquè des del\nmoment que es van entregar en mà les claus d’aquesta promoció d’habitatge\npúblic fet per Regesa els veïns han arribat a fer una llista de desperfectes de 900\nunitats, que han lliurat a Regesa exercint el seu dret de reclamació en una entrega\nde pisos francament deficitaris.\nEnumera algunes de les deficiències: instal·lacions elèctriques sense aïllament,\nalguns magnetotèrmics sense cablejat, filtracions importants d’humitat a les\ncobertes, inundació quan plou, ascensors que deixen de funcionar segons el\nmoment, múltiples elements oxidats, portes tallafocs que no tanquen, esquerdes,\netc. El seu grup pensa, per tant, que –tot i ser coneixedors de la situació complexa\nde Regesa, sobre la qual es va fer un gran pas endavant el dia anterior tant en el\nConsell Comarcal com en la Comissió Econòmica– l’Ajuntament de Barcelona s’ha\nde poder comprometre a instar el Consell Comarcal per tal que aquest actuï amb\nceleritat i aquesta promoció, de la qual es van lliurar les claus el juliol del 2012,\ntingui la solució que li pertoca.\nComenta que el segon punt de la proposició ha estat esmenat i incorporat pel\nPartit Socialista, en el qual es demanava que també s’instés el govern del Districte\nde Sant Andreu, cosa que el seu grup també creu que és necessari. Reconeix,\ndoncs, que qui ha de fer el seguiment i les intervencions de primera mà és\nl’Ajuntament del Districte, encara que és el Consell Comarcal qui ha de reclamar\nque Regesa actuï amb celeritat perquè aquests desperfectes es puguin arreglar al\nmés aviat possible.\n\n2545\n\n\f2546\n\nGASETA MUNICIPAL DE BARCELONA\n\nNÚM. 17\n\nLa Sra. Andrés agraeix al Sr. Portabella que hagi recollit l’esmena d’addició que\nacaba de comentar, i vol remarcar la data de lliurament de claus d’aquesta\npromoció, que era el juliol de 2012, tal com s’esmenta en la proposició d’UpB,\nperquè només queden tres mesos per la garantia d’aquests pisos i cal córrer a\nsolucionar els problemes.\nExplica que, des del moment que van ser coneixedors per comunicació dels\nveïns de totes aquestes deficiències, el seu grup va instar de manera verbal el\nConsell Comarcal per tal que atengués totes aquestes demandes, i el Consell en\natenció a les demandes de tots els grups va comunicar un calendari per resoldre\naquestes 739 incidències, de les quals el Consell diu que Regesa ja n’ha resolt més\nde 500. Comenta que dins d’aquest calendari hi havia també una classificació de\nles incidències entre urgents, substitució de materials, estètiques i d’altres menys\nimportants.\nPer això considera que era molt important incloure aquesta addició: que el\nDistricte de Sant Andreu faci el seguiment que, efectivament, es compleix el\ncalendari de solució d’incidències i que van per aquest ordre d’importància, ja que\ncreu que l’Ajuntament, des de la seva funció de proximitat, ha de vetllar perquè\naquestes reparacions i millores es facin en temps i forma i que els serveis tècnics\ndel Districte s’hi han d’implicar el màxim possible.\nEl Sr. Bolaños diu que el seu grup donarà suport a aquesta proposta amb la\ntransacció, i explica que el Grup del Partit Popular també ha presentat aquesta\niniciativa en el Districte de Sant Andreu i ha visitat els pisos, amb les calderes que\nno funcionen, les goteres, etc. Vol fer, però, un petit comentari al Sr. Portabella.\nLi demana si es recorda d’una pel·lícula que es diu Kramer contra Kramer, i el\nSr. Portabella diu que sí, però que ells no s’han divorciat. Creu que amb aquesta\nproposició ha fet la segona part de la pel·lícula, que és «Portabella contra\nPortabella», perquè el Sr. Portabella és vicepresident del Consell Comarcal i, per\ntant, té fil directe amb el gerent del Consell i amb tots els responsables de Regesa\ni només els ha de dir que ho arreglin tot. Diu que li sembla molt bé que ho porti a\nla comissió, però que a qui ho ha de dir és als responsables de Regesa, perquè ell\nés jutge i part allà. Li agradaria que l’interès que posa el Sr. Portabella en aquesta\ncomissió, també el posés quan va al Consell Comarcal per fer-los-ho saber.\nLa Sra. Sanz manifesta que el seu grup donarà suport a aquesta proposta\nperquè està d’acord amb el que proposa, ja que va en la mateixa direcció de totes\nles propostes que s’han dut a terme en els diferents espais on s’ha debatut el\ntema, però especialment per això que li preocupa al Sr. Bolaños, perquè els\nmembres del Consell Comarcal han fet arribar tot això tant al Consell\nd’Administració de Regesa com al govern del Consell Comarcal del Barcelonès.\nConclou, doncs, que cal resoldre al més aviat possible els desperfectes i les\nincidències d’aquesta promoció de casernes de Sant Andreu.\nConsidera que la Sra. Andrés ha explicat molt bé que hi ha la resolució amb el\ncalendari, les propostes, on es tipifica també diferentment si són incidències de\nsubstitució de material, si són més estètiques, urgents i immediates, etc. Creu que\nde la informació que es té es dedueix que el que cal és pressionar; per això pensa\nque és important que l’Ajuntament de Barcelona tiri endavant aquest acord,\nperquè és un element més de pressió perquè tot això es resolgui al més aviat\npossible.\nRemarca la importància del paper del govern del Districte, perquè no s’hi ha\nimplicat des del primer moment, no ha assistit els veïns en el seguiment i en la\nresolució d’aquesta problemàtica, i el seu grup considera que és indispensable, ja\nque els veïns s’han vist obligats a anar als mitjans de comunicació a expressar els\ninconvenients que s’estaven trobant en els seus habitatges perquè no trobaven\nl’altra banda amb qui dialogar i que atengués les seves necessitats.\nReitera el suport del seu grup a la proposició i a seguir reclamant, per tant,\nl’execució d’aquests compromisos tant al Consell d’Administració de Regesa, del\nqual el seu grup forma part, com al Consell Comarcal del Barcelonès, com en\naquesta comissió, perquè creu que fer-ho només a la comissió no té sentit.\nEl Sr. Vives diu que el govern donarà suport a aquesta proposició, amb el\nbenentès que es tracta d’una qüestió flagrant i que cal que la situació es resolgui,\ntot i que Regesa sembla que ha posat la solució damunt de la taula. Recorda que\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nabans parlaven de l’Incasòl i diu que surten del foc per caure a les brases, i que\nhan de ser molt conscients del que estan parlant. Així i tot, dóna suport a la\nproposició per solucionar els problemes de la gent, que al final és el que els ha\nd’importar.\nEl Sr. Portabella agraeix el vot favorable de tots els grups. Diu que el\nrepresentant del Partit Popular té raó, és a dir, que ell mateix és membre del\nConsell Comarcal i no seria raonable que la primera actuació que es fes a l’entorn\nde l’arranjament d’aquests pisos de la caserna de Sant Andreu fos a l’Ajuntament\nde Barcelona i no al Consell. Comenta, però, que el representant del Partit Popular\na la Junta de Portaveus pot donar fe que n’han parlat en diverses ocasions al\nConsell, no només ell mateix, sinó gairebé tots els grups.\nExplica que es va fer un petit pas, ja que Regesa va fer uns papers en què\nparlava del procediment, de la resolució, del compromís de resoldre, etc. Diu que\nabans de la sessió han parlat amb els veïns i els han informat que els últims dies\nhavien vist alguns tècnics que voltaven pels edificis, que miraven i contrastaven,\nperò que no s’havia arreglat res.\nEl seu grup ha pensat, doncs, que una de les vies que podia fer per augmentar\nl’interès de Regesa per resoldre la situació era doblar els esforços; per això no\nnomés ho han portat al Consell Comarcal, sinó també a la comissió. Diu que\nKramer conra Kramer era la separació de la senyora Kramer i el senyor Kramer,\nperò que ell de moment és únic i indivisible.\nEl Sr. Vives expressa el vot favorable de CIU, la Sra. Andrés expressa el vot\nfavorable del PSC, el Sr. Bolaños expressa el vot favorable del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S’aprova amb el redactat següent:\nLa Comissió d’Hàbitat Urbà i Medi Ambient acorda: 1. Instar el Consell Comarcal\ndel Barcelonès a garantir: a. La resolució del 100% de les incidències detectades\nen la Promoció Casernes UH5 del c/ Fèlix Amat 5, de Sant Andreu, en un termini\nmàxim de 3 mesos. b. L’accés de la comunitat de propietaris d’aquesta promoció al\ncalendari detallat d’execució de les actuacions per solucionar aquestes incidències.\n2. Instar al govern del Districte de Sant Andreu a vetllar per tal que aquestes\nreparacions i millores es facin en temps i forma, així com a assistir els veïns i\nveïnes d’aquesta promoció per avaluar i corregir noves incidències que poguessin\nsorgir.\nb) Proposicions amb contingut de Declaració institucional\nc) Precs\nDel Grup Municipal PSC:\n20. Que el govern de la Ciutat, a través del Consorci de l’Habitatge de\nBarcelona, resolgui els problemes d’habitabilitat i seguretat del barri de la Trinitat\nNova fins que no es construeixin tots els habitatges pendents, i insti a la\nGeneralitat de Catalunya a l’acceleració d’aquestes noves edificacions.\nEs tracta conjuntament amb el punt núm. 18 de l’ordre del dia.\nEs dóna per tractat.\n21. Que es faciliti per escrit un llistat dels carrers i vies de la ciutat on es preveu\nfer una inversió d’urbanització, reurbanització o manteniment, desglossat per\ndistrictes, amb l’import previst en cada cas a la superfície de l’actuació.\nLa Sra. Escarp diu que ha vist que, d’acord amb el pacte que el govern ha fet\nd’inversions amb el Partit Popular, es donen algunes pinzellades sobre inversions\nen urbanització, manteniment d’alguns carrers de la ciutat, com ara passeig de\nGràcia, rambla de Catalunya o la Diagonal. Explica també que, pel que fa a les\ninversions aprovades en la Comissió de Govern, hi ha paquets de millora d’espais\npúblics, paquets d’urbanització per districtes, però que sempre es parla en terme\ngenèric: o bé per Comissió de Govern o bé algunes derivades a BIMSA.\n\n2547\n\n\f2548\n\nGASETA MUNICIPAL DE BARCELONA\n\nNÚM. 17\n\nDiu que, atès que els PAD de districte no han estat aprovats –que és on sempre\nhi havia hagut, en termes de manteniment integral, urbanització, reurbanització, el\npla de manteniment integral amb una relació per districtes dels carrers on\ns’actuaria–, li agradaria tenir, en aquests epígrafs grans que el govern aprova com\na inversió, quins són els carrers per districtes en què es pensa actuar, amb\nurbanització, reurbanització o manteniment.\nExplica que, si no, es troba amb notes de premsa com la del 30 de març, on es\ndiu que el Districte de les Corts farà 207 actuacions de millora de l’espai públic –\nque li surten a 6.000 euros per actuació, que creu que ja deu ser això. En tot cas,\nvol saber si ho trobaran així o hi ha la possibilitat de tenir el desglossament\nd’aquests paquets.\nEl Sr. Vives es pensava que el prec demanava que es facilités immediatament.\nManifesta que ara no ho poden tenir perquè estan acabant de tancar aquests\npaquets d’inversió, on també hi ha el pla de manteniment integral, però diu que\nquan ho tinguin li facilitaran la informació.\nLa Sra. Escarp aclareix que el prec no deia «immediatament», sinó que es\nfacilités per escrit, però s’adona que el Sr. Vives no manifestava que el prec ho\ndigués, sinó que s’ho havia pensat. Agraeix, doncs, l’acceptació del prec i esperarà\nla informació.\nEs dóna per tractat.\nDel Grup Municipal PP:\n22. Que l’Ajuntament de Barcelona prengui mesures per impedir la presència de\nporcs senglars al nucli urbà de la ciutat que no posi en risc la seguretat de les\npersones i que eviti en tot cas la utilització d’armes de foc com a mode de captura.\nEl Sr. Ramírez comenta la problemàtica que els porcs senglars de la serra de\nCollserola baixin al nucli urbà de la ciutat de Barcelona, que no és un problema\nmenor, perquè causen danys. I fa referència a l’esdeveniment recent que va\nprovocar que un agent dels Mossos d’Esquadra fos ferit per un company en\nintentar abatre un porc senglar amb una arma de foc.\nManifesta que no discuteix tant les mesures que s’estan prenent des del govern\nmunicipal –ja que creu que les campanyes informatives o els programes de\ncaptures estan sent prou efectius, atès la disminució de les incidències en més\nd’un 40% respecte de l’any anterior–, sinó més aviat el protocol utilitzat en aquest\ncas pels Mossos d’Esquadra, tot i que entén que aquest cos de seguretat no està\nsota l’àmbit d’actuació del govern municipal. Opina, però, que s’haurien d’establir\nuns protocols perquè creu que ningú vol que els agents abatin aquests animals a\ntrets dins de la ciutat.\nEl Sr. Vives diu que li accepta el prec, ja que no només cal que qui se n’ocupa se\nn’ocupi bé, sinó que és evident que cal incrementar les mesures, perquè s’està\nconvertint en un problema que va més enllà del tractament d’alguns animals que\nbaixen per la muntanya, com s’ha vist els dies anteriors.\nEl Sr. Ramírez agraeix l’acceptació del prec.\nEs dóna per tractat.\nDel Grup Municipal ICV-EUiA:\n23. Que el Govern municipal: - Impulsi la reurbanització de l’espai públic i la\nmillora dels serveis urbans a l’àmbit del PMU La Clota conservació, especialment en\naquelles zones que no estan incloses en unitats de gestió urbanística. - Doni\nresposta a les situacions d’infrahabitatge dels veïns afectats pel PMU La Clota\nReordenació, instant a la Junta de Compensació a donar una solució.\nLa Sra. Blasco diu que el passat mandat es van impulsar i aprovar al barri de la\nClota dos plans de millora urbana: la Clota reordenació i la Clota conservació, però\nque han anat sorgint problemes que no són irresolubles. Demana, doncs, amb\naquest prec que l’Ajuntament torni a agafar el lideratge de la millora d’aquest barri\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nen un moment en què el seu futur urbanísticament ja està clar i té una línia de\nfutur absolutament resolta.\nPel que fa al Pla de millora urbana de la Clota reordenació, explica que es va\nconstituir la Junta de Compensació i s’ha començat a desenvolupar tot aquest pla.\nComenta que al voltant de la Riera de Marcel·lí han anat enderrocant les cobertes\ndels edificis els propietaris dels quals han acceptat les indemnitzacions, però que\nno n’han tret la runa i els han deixat abandonats. Atès que aquests edificis\nenderrocats estan entre edificis on encara viuen veïns, tots de lloguer indefinit i\npendents de ser reallotjats, aquests veïns han vist empitjorades les seves\ncondicions de vida a causa de l’aparició d’esquerdes, d’humitats, de la presència de\nrates, i han arribat a situacions d’insalubritat i d’infrahabitatge, amb el\ndeteriorament de l’entorn que això també acaba comportant.\nIndica que, preveient aquesta situació, es va intentar que aquests afectats\naccedissin a un dret de superfície a l’edifici de la Clota construït allà al costat, però\nl’economia d’aquests llogaters no els ho ha permès. Considera, per tant, que\nl’Ajuntament ha de vetllar per evitar aquesta situació d’infrahabitatge i li demana\nque insti la Junta de Compensació, de la qual forma part en un 48%, a complir les\nseves obligacions i emprendre urgentment les mesures necessàries per evitar\naquesta situació, traient la runa, adequant els habitatges i buscant una solució de\nreallotjament assumible per a les quatre famílies afectades.\nPel que fa a la Clota conservació, diu que hi ha una part de l’àmbit que no està\ninclosa en cap unitat de gestió urbanística i que, per tant, ja s’hi poden fer\ninversions definitives per reurbanitzar i dotar de serveis urbans en condicions\naquest barri en tot un seguit de carrers. Indica, doncs, atès els dubtes urbanístics\namb què ha viscut d’afectació, que, com que es poden urbanitzar definitivament\nalguns carrers, ja hi poden haver actuacions de clavegueram i dels serveis bàsics\nque no s’hi han pogut realitzar.\nEl Sr. Vives diu que farà una acceptació genèrica del prec, ja que la Sra. Blasco\nha baixat molt al detall. D’una banda, comparteix la necessitat d’impulsar\nl’execució dels dos àmbits de la Clota, i creu que cal treballar per abaixar les\ncàrregues urbanístiques. I, de l’altra, el govern està en contacte amb els\npropietaris constituïts en Junta de Compensació per tal de garantir la solució de les\npatologies que esmentava la Sra. Blasco. Conclou dient que és un àmbit complicat\ni que cal seguir treballant perquè tot plegat es reurbanitzi com cal i actuar-hi\nràpidament.\nLa Sra. Blasco comenta que estan parlant d’aproximadament quatre famílies i\ncreu que ha de ser possible trobar una solució per a aquestes famílies.\nEs dóna per tractat.\n24. Que el Govern municipal: - Paralitzi les obres a la Rambla del Poblenou. Iniciï un procés participatiu que finalitzi amb una consulta ciutadana per definir el\nfutur de la Rambla del Poblenou.\nLa Sra. Blasco diu que tots comparteixen la importància de la Rambla del\nPoblenou com a eix vertebrador del barri. Explica que el Districte de Sant Martí ha\nplantejat –i en alguns casos iniciat– una sèrie d’actuacions per transformar la\nRambla del Poblenou amb un canvi de paviment de les lloses de granit per asfalt,\nremodelació de les rodones, treure els artesans, canvi d’ubicació del monument del\ndoctor Trueta, ampliació de terrasses, etc. Comenta que tots aquests canvis s’han\nfet sense acord del moviment veïnal, fet que ha generat una resposta ciutadana,\namb concentracions per aturar les obres.\nSap que en el moment que s’està duent a terme aquesta sessió s’està fent una\nreunió entre l’associació de veïns i el Districte, que espera que arribi a bon port. I,\nsense voluntat d’entrar a discutir les actuacions concretes proposades pel Districte,\npensa que en primer lloc cal garantir la participació dels veïns, i creu que en alguns\ntemes el govern encara és a temps de rectificar.\nPer això formula aquest prec, per demanar que s’aturin les obres i que es faci un\nprocés participatiu que finalitzi amb una consulta sobre la rambla i el seu futur per\ndiscutir tots els temes que afecten la rambla, tant pel que fa al paviment, com a\nles terrasses dels bars, els artesans, el monument al doctor Trueta, etc.\n\n2549\n\n\f2550\n\nGASETA MUNICIPAL DE BARCELONA\n\nNÚM. 17\n\nEl Sr. Vives ratifica que en aquell mateix moment hi ha una reunió de la\nComissió de Seguiment de la Rambla del Poblenou, on hi ha l’Associació de Veïns\ndel Poblenou, la Coordinadora d’Entitats, l’eix comercial, la Plataforma d’Usuaris de\nla Via Pública, el casino de l’Aliança, el Centre Moral i diferents restauradors.\nCreu que cal fer tot això amb seny per part de tothom. Comenta que la\nrepavimentació de la rambla ha estat un èxit i que cal intentar que el que es faci a\nles illetes també respongui a un criteri tant estètic com d’eficàcia, fent que els\ninteressos de tothom encaixin, que creu que és la voluntat de totes les parts,\ntambé del districte, que és qui té la responsabilitat de tirar això endavant. Conclou\ndient que no li accepta el prec en el literal, però que pensa que tot això s’està\nrealitzant de la manera com s’ha de fer.\nLa Sra. Blasco pensa que no és només un tema de paviment, sinó que és un\ntema de concepció global del que ha de ser la rambla, de quines activitats hi ha\nd’haver i de quines han de ser les prioritats de remodelació de la rambla. Comenta\nque posa les esperances en la reunió que s’està duent a terme en aquell moment,\ntot i que li hauria agradat que el Sr. Vives hagués acceptat directament el diàleg i\nla consulta, però entén que el moviment veïnal d’aquesta zona té prou força per\nacabar-ho aconseguint.\nEs dóna per tractat.\nd) Preguntes\nDel Grup Municipal PP:\n25. Quantes subvencions s’han concedit respecte a la subvenció prevista per\npart de l’Ajuntament del 50% de l’impost sobre Béns Immobles (IBI) de la Borsa\nJove d’Habitatge de Barcelona i Borsa d’Habitatges de Lloguer Social durant l’any\n2012?\nEl Sr. Bolaños diu que li agradaria que el tinent d’alcalde li contestés respecte de\nles subvencions per a la Borsa Jove d’Habitatge i la Borsa de Lloguer Social durant\nl’any 2012.\nEl Sr. Vives diu que, com que ho té per escrit, prefereix passar-li-ho, igual que a\nla resta de grups, en comptes de llegir-ho\nEs dóna per tractada.\nDel Grup Municipal UpB:\n26. Quin és el capteniment del Govern municipal sobre l’edifici dels antics jutjats\nde Barcelona al Passeig Lluís Companys?\nEl Sr. Portabella no vol formular estrictament la pregunta perquè sap que la\nresposta serà que es va signar un conveni de col·laboració entre la Generalitat i\nl’Ajuntament de Barcelona el març del 2009 i que li acabarà dient que la\nGeneralitat no té diners. Diu que el que li preocupa realment és la situació que es\ncrea sobre els edificis dels antics jutjats de Lluís Companys, que estan en una\nsituació molt inadequada. Vol saber, doncs, què pensa el govern que cal fer.\nEl Sr. Vives creu que la pregunta és molt adient. Comenta que qualsevol edifici\nbuit a la ciutat de propietat pública és un fet rellevant, però que un edifici com\naquest, ubicat on està, és d’una sensibilitat especial. Diu que n’han començat a\nparlar amb la Generalitat, però que parlar de patrimoni amb la Generalitat\ncomporta situacions que el Sr. Portabella es pot imaginar perfectament. Explica\nque el govern està mirant de quina manera poden fer que aquest sigui un àmbit en\nquè es pugui fer alguna cosa rellevant i que no s’acabi convertint en un actiu que\npugui ser utilitzat per a altres finalitats.\nEl Sr. Portabella agraeix al Sr. Vives que el govern sigui sensible amb la situació,\nperquè la ubicació al barri Fort Pienc és una situació on cal estar molt atent, ja que\nla zona es belluga en una línia perillosa. Comenta que el fet que hi hagi edificis\nbuits de la monumentalitat que signifiquen aquests al costat d’un parc que es\ntanca a la nit i que genera unes activitats comercials molt específiques i no de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nvalor afegit fa que calgui estar molt atents. Demana, doncs, que la sensibilitat que\nel Sr. Vives marca d’estar atent es pugui continuar ampliant i que acabi a bon port.\nEl Sr. Vives aclareix que no és una atenció amatent, sinó una atenció activa, i\nque no és a veure què passa, sinó que és una atenció implicant-se en la possible\nsolució.\nEs dóna per tractada.\n27. Quin és el capteniment del Govern municipal sobre l’atorgament de\npermisos d’ocupació de la via pública per desenvolupar accions comercials o de\npromoció?\nEl Sr. Portabella diu que aquesta pregunta ja l’ha formulada de diferents\nmaneres en diverses ocasions, i en una intervenció que el Sr. Vives va fer al\nPatronat de l’Institut del Paisatge Urbà i Qualitat de Vida va albirar una possible\nsolució al fet que s’utilitzin espais de la via pública com a promotors comercials,\ncosa que el seu grup desaprova. Però explica que al cap d’un dia de fer-se la Junta\nRectora d’aquest institut va veure com de bell nou es construïa una parafernàlia\nmolt important en un lloc on ja s’havia produït, davant del centre comercial l’Illa,\nper posar-hi altre cop un cotxe d’una marca diferent de la que hi havia hagut amb\nanterioritat. I diu que venien d’una ocupació de la plaça Catalunya que el seu grup\nva considerar absolutament inapropiada.\nComenta que al seu grup li preocupa l’ocupació de la via pública per obtenir\nbeneficis comercials i que aquesta proliferació acabi degradant l’espai públic de\nmanera incontestable. Diu que, atès que el Sr. Vives ja fa un temps que és a\nl’Institut del Paisatge Urbà, ja sap que les demandes per ocupar la via pública i ferne usos comercials són inacabables i que els espais més recurrents són plaça\nCatalunya, les Rambles, passeig de Gràcia i Diagonal fins a Francesc Macià.\nEl seu grup demana, doncs, que siguin més ferms i més restrictius en la cessió\nde la via pública per a usos comercials i promocionals, perquè a poc a poc es\ntroben més promocions d’impacte visual notori de manera paral·lela a la ciutat.\nEl Sr. Vives diu que comparteix amb el Sr. Portabella certs punts de vista, però\naltres no. D’una banda, considera que és un element fonamental la preservació de\nla qualitat de l’espai públic i que aquest no sigui ocupat per activitats que el puguin\ndegradar; però, de l’altra, creu que també és fonamental el manteniment del valor\nd’aquest espai per quan pugui ser utilitzat efectivament per dur a terme qualsevol\nmena de promoció.\nManifesta que el govern no està en contra que hi hagi una ocupació transitòria\nde l’espai públic perquè hi hagi empreses que puguin promocionar els seus\nproductes, sempre que es compleixi la normativa i sense que els carrers i les\nplaces de Barcelona esdevinguin un aparador. Considera, però, que poden haver-hi\nsensibilitats diferents pel que fa a aquest tema.\nPel que fa al capteniment del govern, concreta que aquest és preservar les dues\ncoses: d’una banda, el valor i, de l’altra, la qualitat, i que així continuaran fent-ho.\nEs dóna per tractada.\ne) Seguiment Proposicions / Declaracions de Grup\nDel Grup Municipal PP:\n28. Es requereix al Govern municipal que informi sobre les gestions realitzades i\nl’estat d’execució de la proposició M1115/5202, aprovada en la sessió de 27 de\nsetembre de 2012 amb el contingut següent: La Comissió d’Hàbitat Urbà i Medi\nAmbient acorda: I. Instar el Govern municipal a presentar una proposta de conjunt\nd’equipament per a l’illa situada entre el passeig de Valldaura i Rio de Janeiro, al\nbarri de Prosperitat del districte de Nou Barris, que compti amb un procés\nparticipatiu per atendre les necessitats ciutadanes d’acord amb el Pla\nd’Equipaments del Districte, en un termini màxim de 3 mesos. II. Comprometre\nl’execució d’aquesta actuació dins d’aquest mandat. III. Garantir que la previsió\nd’habitatge dotacional no disminueixi en el conjunt del districte i, a tal efecte,\npresentar un emplaçament alternatiu per a la reserva de sostre destinat a aquest\n\n2551\n\n\f2552\n\nGASETA MUNICIPAL DE BARCELONA\n\nNÚM. 17\n\nsistema urbanístic que eventualment no es pugui materialitzar a l’actuació del\npasseig de Valldaura, en el termini de 3 mesos.\nEl Sr. Bolaños simplement vol saber com està l’estat de la proposició sobre\nl’autodenominada illa autosuficient.\nEl Sr. Vives explica que, tot i que incompleixen els terminis fixats atesa la\ncomplexitat per tirar endavant el programa, estan acabant de definir el programa\namb totes les parts implicades. Comenta que és un programa molt complex, en el\nqual hi ha una discrepància fins i tot en els metres quadrats que cal construir per\ntirar endavant els equipaments, però diu que el govern s’ha proposat\ndesbloquejar-ho i tirar-ho endavant en el mínim temps possible, ja que això\ns’arrossega de fa molt temps.\nEs dóna per tractada.\nDel Grup Municipal ICV-EUiA:\n29. Que el Govern municipal informi de les actuacions realitzades per presentar\na la Comissió d’Hàbitat Urbà i Medi Ambient un estudi sobre les necessitats actuals\nd’habitatge protegit a Barcelona.\nLa Sra. Blasco comenta que en la darrera comissió ja va fer un seguiment sobre\naquest prec i que el Sr. Vives li va respondre que hi estaven treballant, però que\nno es veien en condicions de complir el termini de quatre mesos que el seu grup\nhavia demanat sobre l’estudi de necessitats actuals d’habitatge protegit a\nBarcelona. Pregunta, doncs, com s’està fent aquest informe, qui l’està fent, si s’ha\nencarregat a fora, a qui i per quan està previst que estigui a punt.\nManifesta que per al seu grup aquest informe és important per poder adequar\naquesta oferta d’habitatge protegit a la demanda i que li agradaria que es pogués\npresentar a la comissió al més aviat possible. Vol tenir pistes de a qui li havien\nencarregat, amb qui l’estaven treballant i si tenien alguna dada que poguessin\navançar.\nEl Sr. Vives explica que s’han fet dues coses. D’una banda, s’ha començat a\ntreballar, sense fer un encàrrec formal, amb experts de diversos àmbits: acadèmic,\ngent que s’ocupa de l’habitatge social a la ciutat. I, de l’altra, esperen que es\npubliqui el cens d’habitatge, ja que el darrer va ser el 2001, i li sembla que fer\nl’encàrrec abans de tenir el cens és haver de fer la feina dues vegades. Per tant,\ndiu que tan bon punt tinguin el cens faran els encàrrecs per tirar endavant l’estudi\nque es demanava.\nLa Sra. Blasco diu que no ho entén, perquè l’altre dia el Sr. Vives li va dir que ja\nestava fet l’encàrrec i s’estava fent l’estudi i que aviat els donarien les dades. I que\nara li diu que encara no han fet l’encàrrec perquè estan esperant el cens\nd’habitatge i que quan el tinguin faran l’encàrrec.\nEl Sr. Vives aclareix que l’encàrrec formal no està fet.\nLa Sra. Blasco comenta que l’altre dia, doncs, no es va ajustar al que era.\nEl Sr. Vives diu que el que volia dir és que havien començat a treballar amb els\ndiferents àmbits, però reitera que un encàrrec formal abans de tenir el cens no té\nsentit.\nLa Sra. Blasco dóna les gràcies al Sr. Vives però diu que li sembla que el més\ncalent és a l’aigüera.\nEl Sr. Vives diu que no és veritat.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n19.58 h.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nAcords\nAcords de les sessions del mes de maig de 2013\nCOMISSIÓ DE PRESIDÈNCIA I RÈGIM INTERIOR\nSessió de 22 de maig de 2013.\nPart Decisòria / Executiva\nPropostes d’acord\n1. Aprovar inicialment la modificació del Plec de Clàusules Administratives\nGenerals de l’Ajuntament de Barcelona, segons contingut del document annex.\nSotmetre’l a informació pública, i a tràmit d’audiència a les entitats representatives\ndel tercer sector, del sector empresarial i als sindicats, per un període de 30 dies.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n2. La Comissió de Presidència i Règim Interior acorda que sempre que es\nconvoqui una vaga que afecti al personal municipal es constitueixi una comissió\nconjunta entre l'Ajuntament de Barcelona i els sindicats convocants per aprovar a\nquins projectes aniran destinades les quantitats descomptades.\nDel Grup Municipal del PP:\n3. La Comissió de Presidència i Règim Interior acorda: Instar al Govern\nmunicipal a traslladar al Consell Plenari per a la seva aprovació, tots aquells\nConvenis interadministratius de notòria rellevància tant de contingut institucional\ncom econòmic així com qualsevol acte de desenvolupament del seu contingut.\nDel Grup Municipal d’ICV-EUiA:\n4. La Comissió de Presidència i Règim Interior acorda instar el Govern municipal\na reclamar al Govern de l'Estat la cessió incondicionada de l'edifici de la Dirección\nGeneral de Policía -a la Via Laietana 43- a l'Ajuntament de Barcelona, per destinarlo a equipament de memòria democràtica.\nDel Grup Municipal d’UpB:\n5. La Comissió de Presidència i Règim Interior acorda, en el marc de les\nrelacions internacionals, institucionals i ciutadanes, promoure convenis de\ncol·laboració per a l'agermanament lingüístic i cultural amb els municipis de parla\ncatalana, i en especial amb els de la Franja de Ponent.\nCOMISSIÓ D'ECONOMIA, EMPRESA I OCUPACIÓ\nSessió de 22 de maig de 2013.\n\n2553\n\n\f2554\n\nGASETA MUNICIPAL DE BARCELONA\n\nNÚM. 17\n\nPart Decisòria / Executiva\nPropostes d’acord\n1. Acceptar la renúncia formulada per Foment de les Arts Decoratives (FAD) el 2\nd’octubre de 2012 i resoldre la concessió de l’ús privatiu de domini públic de part\nde l’edifici conegut com a Convent dels Àngels, situat a la plaça dels Àngels, núms.\n5-6, que fou aprovada per acord del Consell Plenari de 24 d’octubre de 1997 i\nampliada per acord de la Comissió de Presidència, Hisenda i Coordinació Territorial\nel 15 de febrer de 2006, amb efectes a 30 d’abril de 2013, permetent l’ocupació, a\nprecari, dels esmentats espais fins a l’efectiu trasllat de dita entitat a l’edifici\nmunicipal Disseny HUB Barcelona.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n2. La Comissió d'Economia, Empresa i Ocupació acorda instar al Govern de la\nGeneralitat a incorporar l'Ajuntament de Barcelona i Turisme de Barcelona com a\nmembres de la Comissió del Fons per al foment del turisme.\nDel Grup Municipal del PP:\n3. Instar al Govern municipal a posar fi a les traves administratives que\nimpedeixen o dificulten l'activitat emprenedora, i simplificar les normatives\nexistents per facilitar l'activitat econòmica, aplicant les mesures següents\nd'actuació de forma urgent a la ciutat de Barcelona: - Establir un expedient únic de\nl'emprenedor que inclogui totes les autoritzacions necessàries per al\ndesenvolupament de cada activitat econòmica (d'activitat, de mobilitat, etc.). Crear la figura del responsable municipal en l'Oficina d'Atenció a l'Empresa per tal\nque es responsabilitzi que tota la documentació requerida a l'emprenedor o\nempresari està en el mínim temps i en la forma exigida. - Accelerar substituir el\nrègim de llicència pel de comunicació en totes les activitats econòmiques que ho\npermetin, i en els casos que no es pugui fer, implementar la llicència exprés,\nestablint un calendari de compliment.\nDel Grup Municipal d’ICV-EUiA:\n4. La Comissió d'Economia, Empresa i Ocupació acorda, en relació a les\nempreses d'economia verda: - Instar al Govern municipal a presentar un\ninforme/inventari, en el termini de 6 mesos, sobre el nombre d'empreses i sobre\nquins sectors productius realitzen la seva activitat a la ciutat de Barcelona. Tot\nespecificant quin és el nombre de treballadors i treballadores. - Que el Govern\nmunicipal insti al Govern de l'Àrea Metropolitana a realitzar un informe/inventari de\nles mateixes característiques en l'àmbit de l'Àrea Metropolitana.\nDel Grup Municipal d’UpB:\n5. La Comissió d'Economia, Empresa i Ocupació acorda encarregar l'elaboració\nd'un informe que especifiqui el nombre, tipus i distribució territorial dels comerços\nafectats per la finalització de la moratòria en l'aplicació de la LAU, i les possibles\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nmesures que es poden aplicar des de l'Ajuntament de Barcelona per pal·liar l'efecte\nde l'entrada en vigor d'aquesta Llei.\n\nDeclaració Institucional\n6. La Comissió d'Economia, Empresa i Ocupació acorda: 1. L’Ajuntament de\nBarcelona dona suport i seguirà amb interès el desenvolupament del projecte\nDigipay4Growth. 2. L’Ajuntament de Barcelona estarà amatent a properes\nconvocatòries per tal d’acollir a la ciutat projectes similars.\nCOMISSIÓ D'HÀBITAT URBÀ I MEDI AMBIENT\nSessió de 23 de maig de 2013.\nPart Decisòria/Executiva\nPropostes d’acord\n1. Rectificar l’acord adoptat per la Comissió d’Hàbitat Urbà i Medi Ambient en\nsessió del 13 de desembre de 2012 (CT12/12 PR/7), en virtut del que disposa\nl’article 105.2 de la Llei 30/1992 de règim jurídic de les administracions públiques i\ndel procediment administratiu comú, i l’article 74 de la Llei 26/2010 de règim\njurídic i de procediment de les administracions públiques de Catalunya, atès que\namb posterioritat a l’adopció de l’acord, s’ha tingut coneixement de la consignació\nal Jutjat de dos pagaments parcials, un per part de Groupama de 840.000,00\neuros el dia 24 de setembre de 2012 i altre per part de FCC, SA, de 30.000,00\neuros el 14 de novembre de 2012, així com d’error en el tipus d’interès aplicat al\ncàlcul. En conseqüència, el text dispositiu de l’acord, un cop introduïda la\nrectificació és el següent: Executar la sentència núm. 183 de 9 de juny de 2010 del\nJutjat Contenciós Administratiu núm. 6 de Barcelona (rectificada per Interlocutòria\nde rectificació d’error manifest de 23 de juny de 2010) dictada en el recurs núm.\n141/2007 i confirmada per la sentència 588 de 16 de maig de 2012 dictada en el\nrecurs d’apel·lació núm. 399/2010 per la Secció 4ª de la Sala Contenciosa\nAdministrativa del Tribunal Superior de Justícia; rectificar la liquidació realitzada en\nl’acord de la Comissió de Sostenibilitat, Serveis Urbans i Medi Ambient del Consell\nMunicipal d’11 de juliol de 2006; fixar en 2.873.987,54 euros l’import de la\nindemnització a satisfer per FCC SA i Groupama Seguros, sense perjudici de la\nliquidació complementària que pugui correspondre derivada de les sentències\ndictades en els recursos interposats per afectats que no van acceptar la\nindemnització de 10.000,00 euros a què es refereix l’acord d’11 de juliol de 2006;\naprovar la liquidació dels interessos meritats des del 25 de setembre de 2006 fins\nal 30 de novembre de 2012, d’acord amb el document annex; requerir a FCC SA i\nsolidàriament a Groupama Seguros fins al límit de la seva cobertura, tal com\ndisposa la sentència que s’executa, el pagament de la quantitat de 2.994.285,74\neuros - dels que 2.223.554,59 euros corresponen a l’import pendent de la\nindemnització, i 770.731,14 euros a l’import dels interessos meritats fins al 30 de\nnovembre de 2012- en el termini d’un mes des de la notificació d’aquest acord,\nmitjançant ingrés en el compte de l’Ajuntament de Barcelona núm. 2100-0644-540200132204; advertir que finalitzat aquell termini es procedirà a l’execució forçosa\nper la via d’apressament; delegar en el Regidor de Medi Ambient i Serveis Urbans\nla competència per liquidar els interessos que es puguin meritar fins a la data de\npagament efectiu i l’al·ludida liquidació complementària; notificar als interessats la\npresent resolució.\n2. 1r. Aprovar inicialment la modificació de l’article 23 dels Estatuts de la\nSocietat Municipal Barcelona Gestió Urbanística, SA, que restarà redactat com\nsegueix: “La gerència de la societat serà assumida per un/a Director General/a que\n\n2555\n\n\f2556\n\nGASETA MUNICIPAL DE BARCELONA\n\nNÚM. 17\n\nhaurà de reunir les condicions legalment establertes i podrà recaure en un/a\nconseller/a de la societat. El seu nomenament correspondrà al Consell\nd’Administració, que fixarà les atribucions que li siguin conferides, la seva\nremuneració, termini i causes de cessament en les seves funcions i tot allò que\nsigui necessari per atorgar, al seu favor, poders de representació de la societat,\namb les facultats necessàries per al seu compliment i execució. El/la Director/a\nGeneral està sotmès/a al règim d’incompatibilitats aplicable als titulars dels òrgans\ndirectius de l’Ajuntament de Barcelona. El/la Director/a General podrà assistir a les\nreunions del Consell d’Administració per tal d’ésser informat/da i informar, i hi\ntindrà veu però no vot.”. 2n. Sotmetre aquest acord a informació pública durant el\ntermini de trenta dies hàbils mitjançant inserció en el butlletí oficial de la província\nde Barcelona per a al·legacions o suggeriments; tot això de conformitat amb els\nfonaments de l’informe jurídic que figura a l’expedient i que a efectes de motivació\ns’incorporen a aquest acord.\n3. Aprovar inicialment, de conformitat amb allò disposat a l’article 235.2 del\nText Refós de la Llei Municipal i de Règim Local de Catalunya, aprovat per Decret\nLegislatiu 2/2003, de 28 d’abril, i a l’article 37 del Reglament d’Obres, Activitats i\nServeis dels Ens Locals, aprovat per Decret 179/1995, de 13 de juny, el projecte\nd’obres del Pla de Manteniment Integral de l’espai públic (2013-2015), per un\nimport de 45.568.574,34 euros. Sotmetre el projecte a informació pública per un\ntermini de trenta dies hàbils, a comptar des de l’endemà de la publicació de\nl’anunci al Butlletí Oficial de la Província de Barcelona, a la secretaria d’Hàbitat\nUrbà, situada al carrer Torrent de l’Olla, núms. 218-220, 4a planta de Barcelona.\nConsiderar que en cas que no es formulin al·legacions durant el termini\nd’informació pública, l’aprovació inicial esdevindrà definitiva.\nDistricte de l’Eixample\n4. Aprovar el projecte modificat del projecte executiu del nou mercat dels\nEncants de Barcelona, d’iniciativa municipal, segons l’article 42 i ss. del Decret\n179/1995, de 13 de juny, pel qual s’aprova el Reglament d’obres, activitats i\nserveis dels ens locals, i d’acord amb l’informe tècnic jurídic de data 8 de maig de\n2013 que figura a l’expedient administratiu, i que a aquests efectes es dóna per\nreproduït, per un import de 41.453.089,18 euros, el 21% de l’impost del valor\nafegit (IVA) inclòs (aquesta diferència de pressupost inferior a l’aprovat en data 22\nd’octubre de 2009 que va ser per un import de 47.243.458,21 euros, és deguda a\nque l’import de les obres adjudicades va ser de 34.842.862,29 euros derivats de la\nbaixa ofertada per l’adjudicatària de les obres, que sumat amb l’import del present\nmodificat dóna un total de 41.453.089,18 euros); publicar aquest Acord al Butlletí\nOficial de la Província (BOP) i en un diari dels de més circulació de Catalunya, i\nencarregar a la Societat Municipal BIM/SA la gestió de l’actuació.\nDistricte de Sant Martí\n5. Aprovar inicialment, el Projecte de deconstrucció de l’anella viària de la Plaça\nde les Glòries, al Districte de Sant Martí de Barcelona, d’iniciativa municipal,\nd’acord amb l’Informe Tècnic del Projecte, que figura a l’expedient administratiu i\nque a aquests efectes es dóna per reproduït, per un import de 25.964.819,92\neuros, el 21% de l’impost del valor afegit (IVA) inclòs, d’acord amb allò que preveu\nl’article 235.2 del Decret legislatiu 2/2003, de 28 d’abril, pel qual s’aprova el Text\nRefós de la Llei Municipal i de règim local de Catalunya (TRLLMRLC); i sotmetre\nl’expedient a informació pública durant el termini de trenta dies mitjançant anuncis\nal Butlletí Oficial de la Província i en un diari dels de més circulació de Catalunya,\ntermini durant el qual es podrà examinar i formular-hi les al·legacions pertinents.\nPart d’Impuls i control\nProposicions / Declaracions de Grup\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n6. La Comissió d'Hàbitat i Medi Ambient acorda: 1. Que el Govern municipal\npresenti en un termini de 6 mesos un pla de viabilitat per a la recuperació del\nconjunt de Can Ricart, cercant la col·laboració externa que s'escaigui. II. Que\ns'intensifiquin les tasques de gestió de l'àmbit amb l'objectiu de posar en servei els\nespais i els habitatges públics previstos.\nGrup Municipal del PP:\n7. La Comissió d'Hàbitat Urbà i Medi Ambient acorda: Instar al Govern municipal\na presentar en aquesta Comissió un Pla per dotar d'usos a tot el complex de Can\nRicart i rehabilitar els edificis, en el termini de 6 mesos.\nGrup Municipal d’UpB:\n8. La Comissió d'Hàbitat Urbà i Medi Ambient acorda, en el marc de les\npolítiques d'estímul de l'eficiència energètica i de smartcity, posar en marxa un\nestudi energètic de les llars de Barcelona que permeti elaborar un mapa energètic\nde la ciutat, fer una avaluació real del consum i emprendre mesures d'estalvi\nenergètic.\nCOMISSIÓ DE QUALITAT DE VIDA, IGUALTAT, JOVENTUT I ESPORTS\nSessió de 21 de maig de 2013.\nPart d’Impuls i control\nProposicions/Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. La Comissió de Qualitat de Vida, Igualtat, Joventut i Esports acorda: 1.\nReconèixer el dret a una maternitat lliurament decidida, que implica, entre altres\ncoses, que les dones decideixin sobre el seu cos i per tant sobre el seu embaràs i\nque aquesta decisió conscient i responsable sigui respectada. 2. Recordar al\nGovern de l'Estat Espanyol, la aconfessionalitat proclamada en la Constitució i, en\naquest sentit, rebutjar qualsevol ingerència en el dret a una maternitat lliurement\ndecidida. 3. Mostrar-se contrària a la reforma anunciada de la Llei Orgànica\n2/2010, de 3 de març, de salut sexual i reproductiva i de la interrupció voluntària\nde l'embaràs anunciada pel ministre Gallardón i rebutjar la regressió que això\nsuposaria. El pas enrere que suposaria una legislació més restrictiva situaria l'Estat\nespanyol entre els països europeus menys respectuosos amb els Drets sexuals i\nDrets reproductius. 4. Apel·lar a la responsabilitat del Ministre de Justícia i del\nGovern del Partit Popular per a legislar a partir del consens social tot vetllant per la\nigualtat de gènere i del respecte a les llibertats personals. 5. Notificar l'acord\nd'aquesta Comissió al Ministeri de Justícia, al Govern de l'Estat, al Congrés dels\nDiputats, als grups polítics així com les entitats municipalistes.\nDel Grup Municipal del PP:\n\n2557\n\n\f2558\n\nGASETA MUNICIPAL DE BARCELONA\n\nNÚM. 17\n\n2. La Comissió de Qualitat de vida, Igualtat, Joventut i Esports acorda: Instar a\nl'Autoritat Metropolitana del Transport (ATM) a modificar les condicions d'accés a la\ntargeta rosa en la seva modalitat gratuïta per tal d'incloure a totes les persones\nmajors de 60 anys que es troben sota el llindar de la pobresa i que actualment no\nhi poden accedir.\nDel Grup Municipal d’ICV-EUiA:\n3. La Comissió de Qualitat de Vida, Igualtat, Joventut i Esports acorda instar el\nGovern municipal i el Govern de la Generalitat de Catalunya a: 1. Fer efectius els\ncompromisos de finançament dels serveis transferits al Consorci de Serveis Socials\nde Barcelona. 2. Realitzar al llarg d'aquest mandat municipal les transferències al\nConsorci de Serveis Socials de Barcelona de les competències pendents en matèria\nde serveis socials d'atenció especialitzada.\nDel Grup Municipal d’UpB:\n4. La Comissió de Qualitat de Vida, Igualtat, Joventut i Esports acorda: 1.\nEstablir una ronda de contactes amb empreses, fundacions i cooperatives\nd'inserció per valorar la disposició d'aquestes per gestionar un servei de recollida\nde ferralla que faciliti la inserció social i laboral de persones en exclusió social. 2.\nEstablir un sistema de col·laboració entre l'Ajuntament de Barcelona i aquelles\nentitats disposades a gestionar aquest servei de recollida de ferralla, pel qual\nl'Ajuntament de Barcelona es comprometi a donar suport a tots els nivells per tirar\nendavant aquesta proposta.\nCOMISSIÓ DE CULTURA, CONEIXEMENT, CREATIVITAT I INNOVACIÓ\nSessió de 21 de maig de 2013.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. La Comissió de Cultura, Coneixement, Creativitat i Innovació acorda instar al\nGovern municipal a: 1. Suprimir l'actuació al Museu de les Cultures del Món del\nconveni que s'emmarca en el Pla \"Xarxa de Governs Locals 2012-2015\" signat amb\nla Diputació de Barcelona, per considerar que no és un projecte prioritari per a la\nciutat. 2. Reduir l'aportació al Castell de Montjuïc rebaixant-la a la necessària en\nmatèria de seguretat de l'edifici. 3. Destinar els recursos alliberats a altres\nactuacions més prioritàries en el context actual, com per exemple: 3.1. Ampliar els\najuts i subvencions per a la rehabilitació i dotació d'equipament tècnic per a espais\nsocioculturals de base associativa. 3.2. Ampliar les subvencions per a rehabilitació i\ndotació d'equipament tècnic per a espais de creació cultural de pública\nconcurrència. 3.3. Suport a la Sala Beckett. 3.4. Teatre Arnau. 3.5. Can Batlló.\n3.6. Ampliar la dotació per al pla de suport al comerç cultural de proximitat. 3.7.\nInversions en equipaments i instal·lacions esportives com per exemple:\nPoliesportiu del carrer Energia, reforma i ampliació del Poliesportiu Pavelló de l'illa,\nequipament esportiu a Les Planes, Camp de Futbol Municipal El Carmel,\nPoliesportiu de Via Favència/Molí, Poliesportiu del carrer Hondures, Remodelació\ndel Poliesportiu Francesc Abad-Besòs.3.8. Pla de suport a la recerca i a la creació.\n4. Presentar una nova proposta d'actuacions per al conveni amb la Diputació de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nBarcelona a la Comissió de Cultura, Coneixement, Creativitat i Innovació que\nincorpori alguns dels apartats anteriors.\nDel Grup Municipal del PP:\n2. La Comissió de Cultura, Coneixement, Creativitat i Innovació acorda: Instar el\nGovern municipal a modificar les inversions culturals del Conveni del Pla de\nConcertació 2012-2015 de la Diputació de Barcelona en el termini màxim d'un mes\nper tal d'incorporar, entre d'altres, les actuacions següents: 1. Suprimir les\ninversions destinades a les obres d'adequació del Palau Marqués de Llió, en la\npretensió d'adaptar-lo al nou Museu de cultures del Món. 2. Reduir l'aportació al\nCastell de Montjuïc. 3. Finalitzar la segona fase del Teatre de Sarrià. 4. Avançar en\nla rehabilitació dels pavellons modernistes de l'Hospital de Sant Pau i de la Santa\nCreu. 5. Condicionar el Palauet que va albergar el Consolat de Dinamarca al barri\nde Vallcarca, per destinar-lo a usos culturals. 6. Altres inversions vinculades a\nequipaments culturals. Aquesta modificació es presentarà al Consell Plenari.\nDel Grup Municipal d’ICV-EUiA:\n3. La Comissió de Cultura, Coneixement, Creativitat i Innovació acorda instar al\ngovern municipal a donar suport a la realització del Festival de Blues de Barcelona\nal Districte de Nou Barris que passi per la cessió de la seu del Districte com\nemplaçament del Festival, per ajudar-los en la consecució de les infraestructures\nnecessàries, i per la signatura d'un conveni que els permeti la seguretat necessària\nper a planificar la programació amb l'antelació necessària.\nDel Grup Municipal d’UpB:\n4. La Comissió de Cultura, Coneixement, Creativitat i Innovació acorda: 1.\nInstar al Consorci d'Educació de Barcelona a desenvolupar a la nostra ciutat els\nestudis de Formació Professional vinculats a la nàutica. 2. Instar al Govern\nmunicipal a promoure la inclusió del Consorci d'Educació de Barcelona a\nl'Associació Barcelona Clúster Nàutic tant bon punt els estudis de Formació\nProfessional vinculats a la nàutica s'hagin afiançat.\nCOMISSIÓ DE SEGURETAT I MOBILITAT\nSessió de 23 de maig de 2013.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. La Comissió de Seguretat i Mobilitat acorda: 1. Instar al Govern municipal a\nportar a terme les actuacions previstes al Pla Local de Seguretat ciutadana de\nBarcelona 2012-2015 referents a la pràctica de la venda ambulant no autoritzada.\n2. Instar al Govern municipal a elaborar una campanya informativa i de dissuasió,\nen col·laboració amb les associacions de comerciants i de locals de pública\nconcurrència, o a donar suport a aquelles campanyes que ha es portin a terme des\ndel sector del comerç, destinada a comunicar que la compra de productes de la\nvenda ambulant no autoritzada suposa situacions de col·laboració amb la\ncompetència deslleial i altres situacions relacionades amb la seguretat i salut de les\n\n2559\n\n\f2560\n\nGASETA MUNICIPAL DE BARCELONA\n\nNÚM. 17\n\npersones així com d'explotació de les persones que exerceixen l'activitat. 3. Instar\nal Govern municipal a crear una comissió de tractament del fenomen de la venda\nambulant no autoritzada a la ciutat de Barcelona, formada pels diferent actors i\ninstitucions que han de treballar de manera transversal i coordinada per abordar-lo\n(Cossos Policials, Serveis Socials, Immigració, Autoritat Portuària) i amb la\npresència a la vegada de les entitats i associacions de comerciants.\nDel Grup Municipal del PP:\n2. La Comissió de Seguretat i Mobilitat acorda: Instar al Govern municipal a\nelaborar un pla de xoc contra la venda ambulant a la ciutat de Barcelona, coordinat\namb els diferents cossos policials d'acord a les seves competències, amb especial\natenció a aquelles zones de la ciutat més afectades per aquesta pràctica, com ara,\nel Port Vell, el carrer Pelai o el passeig de Gràcia, entre d'altres.\nDel Grup Municipal d’UpB:\n3. La Comissió de Seguretat i Mobilitat acorda instar el govern municipal a\npresentar, en el marc del projecte europeu d’implantació del servei d’ús compartit\nde motos elèctriques i en un termini màxim de 5 mesos, un informe que analitzi la\nviabilitat d'un servei públic d'ús compartit de motos elèctriques a la ciutat.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n2561\n\nCONSELLS MUNICIPALS DE DISTRICTE\nAcords\nDistricte 7. Horta-Guinardó\nAcords de la sessió del dia 7 de maig de 2013\nAprovar l’acta de la sessió del dia 12 de març de 2013.\nPART INFORMATIVA\nQuedar assabentat de la comunicació de les resolucions incloses en el despatx\nd'ofici.\nQuedar assabentat de l’informe sobre l’estat del Districte.\nPART DECISÒRIA\na) Propostes d’acord.\n“informar desfavorablement, de conformitat amb allò disposat a l'art. 23.2.f) de\nla Carta de Barcelona, el Pla especial urbanístic i de millora urbana per a\nl’ordenació del subsòl de la plaça Botticelli, d’iniciativa municipal (Patronat\nMunicipal de l’Habitatge).”\nPART D’IMPULS I CONTROL\nProposicions / Declaracions de grup.\nDel grup del PSC\n“A. Que s’acceleri al màxim la finalització de l’estudi que està elaborant\nl’Ajuntament de Barcelona sobre el cobriment de la Plaça Sanllehy per poder\ncontrastar‐lo amb el que també està realitzant la Generalitat de Catalunya, tal i\ncom va manifestar la Regidora d’aquest Districte, Sra. Francina Vila, estaven fent\nles esmentades administracions al darrer Consell de Barri de Can Baró del dia\ndivuit d’abril (18/04/2013).\nB. Que a partir d’aquest estudi, el Govern d’aquest Districte, Ajuntament de\nBarcelona i Generalitat de Catalunya facin una proposta en ferm sobre la\nurbanització provisional de la totalitat de la plaça, proposta que anirà\nacompanyada d’un calendari, també en ferm.\nC. Que l’esmentada proposta i calendari siguin sotmesos a la consideració dels\nveïns i veïnes del barri per tal de que puguin opinar i deliberar al respecte,\nmitjançant la convocatòria, amb caràcter d’urgència, d’un Consell de Barri\nExtraordinari”.\nDel grup del PP\n\n\f2562\n\nGASETA MUNICIPAL DE BARCELONA\n\nNÚM. 17\n\nQue el Consell del Districte insti a l’òrgan competent perquè realitzin les\nreformes a les estacions no adaptades i així solucionar els problemes\nd’accessibilitat existents a l’actualitat.\nDel grup d’ ICV-EUA\n“El Consell Municipal del Districte d’Horta- Guinardó acorda:\nIncrementar la inversió de l’Ajuntament de Barcelona a la UA3, aportant els\n10M€ addicionals necessaris per a la finalització de tots els equipaments de la UA3\ndel mercat del Guinardó. I exigir a la Generalitat de Catalunya el compliment dels\nseus compromisos amb la finalització i posada en funcionament dels equipaments\ndels que n’és titular.”\nDel grup d’UpB\n“El Consell del Districte d’Horta-Guinardó acorda:\nIncloure en els ordres del dia de tots els Consells de Barri del Districte un punt\nper valorar propostes a elevar a la consideració del Consell Plenari del Districte”.\nDeclaracions Institucionals\n“Al Consell Plenari del Districte d’Horta-Guinardó\nI. El Català és la llengua pròpia de Catalunya. Una llengua mil·lenària que\ncompta amb una comunitat lingüística de més de 13 milions de persones,\nesdevenint la novena llengua més parlada a Europa, i que s’ensenya a 162\nuniversitats de tot el món.\nII. El model denominat d’immersió lingüística –l’ús del català com a llengua\nvehicular en l’ensenyament– ha tingut resultats molt positius tant des del\npunt de vista educatiu, en la preservació del català i, sobretot, en termes de\ncohesió social a Catalunya.\nIII. A nivell educatiu els alumnes a Catalunya assoleixen el coneixement del\ncatalà de la mateixa manera que aprenen el castellà, tal com afirma el\nConsell Superior d’Avaluació del Sistema Educatiu. Demostra, doncs, que\nl’adquisició del castellà està garantida en aquest model. D’altra banda\nl’informe PISA 2009 de l’OCDE constata que el nivell de coneixement de les\ndues llengües oficials a Catalunya és elevat i, en el cas del castellà, fins i tot\nsuperior a la mitjana de l’Estat Espanyol.\nIV. Més de trenta anys han passat des del Reial decret 2092/1978, en què\ns’incorporava oficialment la llengua catalana al sistema educatiu no\nuniversitari, i la immersió lingüística a Catalunya ha estat emulada, elogiada\ni reconeguda arreu. Una immersió lingüística amb necessitats de millora,\nperò que ha comportat un coneixement i un ús del català difícils d’assolir\nsense la incorporació del context escolar en sentit ampli i l’entorn de\nl’alumnat a les oportunitats d’ús de la llengua catalana.\nV. Des del punt de vista social el model d’immersió lingüística ha contribuït a\nevitar la fractura social entre comunitats lingüístiques diferenciades.\nL’escola, estenent el coneixement i l’ús social del català, garantint\nl’aprenentatge i el domini del castellà i, no segregant en centres o classes\ndiferenciades als alumnes per motius lingüístics, ha permès que la llengua\nno sigui motiu de fractura social i faciliti l’establiment d’una sola comunitat a\nCatalunya.\nVI. Les noves realitats socials, fruit de l’arribada de famílies nouvingudes als\nnostres municipis, reforcen la idoneïtat d’un sistema educatiu que ajuda a\nmantenir la cohesió social als barris i als municipis, i que exerceix de sistema\nd’acollida i arrelament dels nois i noies immigrants.\nVII. El català és la llengua pròpia de Catalunya i es troba encara en una situació\nde desavantatge pel que fa al seu coneixement i al seu ús; la bona aplicació i\nactualització de la immersió lingüística és una eina fonamental per garantirne la normalització, a més de garantir la cohesió social al nostre país.\n\n30-5-2013\n\n\fNÚM. 17\n\n30-5-2013\n\nVIII.\nIX.\nX.\n\nXI.\n\nGASETA MUNICIPAL DE BARCELONA\n\nAtès que el Consell Plenari de l’Ajuntament de Barcelona ha mostrat en\ndiverses ocasions el seu suport a la nostra llengua pròpia.\nAtesa l’adhesió de l’Ajuntament de Barcelona a la iniciativa «somescola.cat».\nAtès el desacord manifest del Consell Plenari de l’Ajuntament de Barcelona a\nla sentència del Tribunal Suprem de setembre de 2011 que qüestionava, de\nnou, un model que s’ha demostrat d’èxit, convivencial i plenament acceptat\nper la societat catalana.\nAtesa la interlocutòria del Tribunal Superior de Justícia de Catalunya que\nobliga a introduir la llengua espanyola a tot el grup escolar d’un alumne els\npares del qual hagin sol·licitat per via judicial que rebi classes en espanyol.\n\nDeclaració Institucional\nPrimer. Mostrem la nostra profunda indignació pels atacs constants al sistema\nd’immersió lingüística dels nostres centres educatius.\nSegon. Expressem, una vegada més, el nostre suport i compromís amb l’actual\nsistema d’immersió lingüística dels centres educatius catalans, un model d’èxit\neducatiu i garant de la cohesió social al nostre país.\nTercer. Posem de manifest, com hem fet en moltes altres ocasions, el nostre\ncompromís amb el manteniment, millora i extensió del sistema d’immersió\nlingüística, d’acord amb els preceptes de la Llei d’Educació de Catalunya.\nQuart. Donem suport als membres de la comunitat educativa així com a totes\nles institucions i governs que defensin l’actual sistema d’immersió lingüística als\nnostres centres educatius”\n\n2563\n\n\f2564\n\nGASETA MUNICIPAL DE BARCELONA\n\nNÚM. 17\n\nDistricte 10. Sant Martí\nAcords de la sessió del dia 9 de maig de 2013\nA) Aprovació de l’acta de la sessió anterior núm. 1/2013:\nS’aprova per unanimitat.\nB) Part informativa:\nDespatx d’ofici\nEl Consell Plenari resta assabentat\nInforme Regidor\nEl Consell Plenari resta assabentat\nC) Part decisòria/executiva : No hi ha assumptes a tractar.\nD) Part d’impuls i control.\na) Proposicions / declaracions de grup\nPresentada pel GMDPSC, GMDICV-EUiA i UPB:\nQue el Consell Municipal del Districte de Sant Martí acordi:\nPrimer. Instar a l’Institut Municipal de Serveis Socials de Barcelona, per a que,\nde forma urgent, i en tot cas en el termini d'un mes des de l'adopció d'aquest\nacord, s’articulin els mecanismes adients i s’ampliïn les ajudes perquè cap veïna o\nveí del Districte de Sant Martí que es trobi en tal situació econòmica que no li sigui\npossible subvenir les despeses corresponents als subministraments bàsics, quedi\nsense el subministrament de llum, aigua o gas.\nSegon. Instar a l’Institut Municipal de Serveis Socials de Barcelona, per a que,\nde forma urgent, i en tot cas en el termini de tres mesos des de l'adopció d'aquest\nacord, es negociï amb les companyies que duen a terme el subministrament de\nllum, aigua i gas el conveni, o altre instrument que escaigui, necessari per garantir\nque cap veí o veïna del Districte de Sant Martí que es trobi en la situació que s'ha\ndescrit, quedi sense els esmentats subministraments.\nS’aprova amb els vots a favor de PPC, PSC, UpB i ICV-EUA i l’abstenció de CIU.\nPresentada pel GMDPPC\nQue el Consell Municipal del Districte de Sant Martí acordi:\nAnte la gravísima situación en que se encuentran las familias que sin medios\neconómicos necesitan la prestación social de los comedores escolares, para\ngarantizar el sustento de sus hijos, proponemos al Consell de distrito de Sant\nMarti, elaborar un estudio de las necesidades de familias del distrito y establecer\nlos mecanismos necesarios que garanticen los comedores escolares, para solventar\nla carencia de la cena diaria y el comedor en periodo de vacaciones\nS’aprova per unanimitat.\nProposicions amb contingut de declaració institucional:\nNo hi ha assumptes a tractar.\nb) Precs\nPresentat pel GMDPSC:\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nQue el Districte porti a terme de forma immediata les obres pertinents per tal de\ndotar al CEIP Fluvià de l’oportuna entrada i sortida pels vehicles tant d’emergència\ncom de manteniment.\nNo s’accepta\nPresentat pel GMDPPC:\nEl solar de Bilbao con Perú es utilizado por los vecinos como zona de\naparcamiento, este solar es un gran pulmón de aparcamiento para la zona, de ahí\nla importancia de poder mejorar este aparcamiento. Desde nuestro grupo\nsolicitamos se asfalte dicho solar.\nNo s’accepta.\nPresentat pel GMDUpB\nQue des del Districte de Sant Martí s´insti a l’Ajuntament de Barcelona a\nsol·licitar a l´Estat espanyol, la cessió a la ciutat, dels equipaments que actualment\nocupa la Policia Nacional a la Rambla Guipúscoa per a dedicar-los a corregir les\nmancances que tenim en el barri de Sant Martí de Provençals.\nNo s’accepta.\nc) Preguntes\nPresentada pel GMDPSC\nQuins compromisos ha adquirit el Regidor del Districte a la reunió de seguiment\nde la Rambla del Poblenou? Com i qui realitzarà la consulta? Es compromet el\nRegidor del Districte a acceptar el resultat de la mateixa?\nEl resum de la resposta figurarà a l’acta.\nPresentada pel GMDPPC\nRespecto a los edificios de plaza de las Glorias: El Museo del Diseño de\nBarcelona y cubierta de de la Fira de Bellcaire, que con un presupuesto de 100\nmillones y 47 millones de euros representan una gran inversión para esta Ciudad,\ndesde el Grupo Popular preguntamos cuáles han sido las desviaciones\npresupuestarias y cuál es el presupuesto de mantenimiento de dicho edificios tan\nsingulares.\nEl resum de la resposta figurarà a l’acta.\nPresentada pel GMDICV-EUiA\nCom pensa formalitzar el govern del districte amb els veïns i veïnes el procés\nparticipatiu acordat que decidirà com han de ser les rotondes, el conjunt de la\nRambla del Poblenou i els seus usos?\nEl resum de la resposta figurarà a l’acta.\nPresentada pel GMDICV-EUiA\nQuin és l'estat de la qüestió actual respecte al present i futur de la Sala d'Arts\nVisuals de Can Felipa?\nEl resum de la resposta figurarà a l’acta.\nPresentada pel GMDUxB\nTé intenció el districte o l´Ajuntament de Barcelona, de canviar el model de\ngestió del Centre Cultural La Farinera i de l´Espai Miró Perís? En cas afirmatiu, té\nprevist fer-ho a través del diàleg amb els actuals gestors, les entitats de cada\nterritori i amb la resta de les forces polítiques presents en aquest plenari?\nEl resum de la resposta figurarà a l’acta.\n\n2565\n\n\f2566\n\nGASETA MUNICIPAL DE BARCELONA\n\nNÚM. 17\n\nd) Seguiment de les proposicions i declaracions de grup:\nPresentat pel GMDPPC\nQue se informe de la petición aceptada por el gobierno del Distrito en fecha 5 de\nJulio de 2012, con el siguiente contenido:\nQue el Consejo del Distrito de Sant Martí acuerde instar a la autoridad municipal\ncompetente a la instalación de servicios públicos en el Parc del Centre del\nPoblenou.\nEl resum de la resposta figurarà a l’acta.\nPresentat pel GMDUpB\nQue s´informi del estat de compliment del prec acceptat pel Govern del Districte\nen data 13 de març de 2013 amb el següent contingut:\nDemanem al govern del districte que afronti de manera ràpida, transparent i\nconsensuada amb els veïns i comerciants el procés de definició del Pla d'Usos de la\nRambla del Poblenou.\nEl resum de la resposta figurarà a l’acta.\ne) Declaracions institucionals.\nSobre la Iniciativa Legislativa Popular (ILP) destinada a fer possible la discussió\nen el Parlament de Catalunya d’una reforma legislativa per regular la Renda\nGarantida de Ciutadania\nEl Plenari del Consell Municipal acorda:\n1. Celebrar l’admissió a tràmit per part de la Mesa del Parlament de la ILP sobre\nla Renda Garantida de Ciutadania (RGC) que possibilita la recollida de signatures,\nun posterior debat i presa en consideració en el Ple del Parlament, i fer possible la\ndiscussió d’una reforma legislativa per regular la Renda Garantida de Ciutadania,\nd’acord amb l’article 24.3. de l’Estatut d’Autonomia.\n2. Col·laborar amb la ciutadania i les entitats perquè puguin dur a terme el\nprocés de recollida de signatures a la ciutat.\n3. Comunicar aquests acords als grups parlamentaris del Parlament de\nCatalunya, al Govern de la Generalitat, a la Comissió Promotora de la ILP, als\nmitjans de comunicació locals i a les entitats socials del municipi.\nSobre el català a les escoles.\nPrimer. Mostrem la nostra profunda indignació pels atacs constants al sistema\nd’immersió lingüística dels nostres centres educatius.\nSegon. Expressem, una vegada més, el nostre suport i compromís amb l’actual\nsistema d’immersió lingüística dels centres educatius catalans, un model d’èxit\neducatiu i garant de la cohesió social al nostre país.\nTercer. Posem de manifest, com hem fet en moltes altres ocasions, el nostre\ncompromís amb el manteniment, millora i extensió del sistema d’immersió\nlingüística, d’acord amb els preceptes de la Llei d’Educació de Catalunya.\nQuart. Donem suport als membres de la comunitat educativa així com a totes\nles institucions i governs que defensin l’actual sistema d’immersió lingüística als\nnostres centres educatius\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nDISPOSICIONS GENERALS\nDecrets de l’Alcaldia\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar canviar la denominació del carrer de Roura per carrer deJosep Roura per a\nla via pública situada entre els carrers de Benedetti i de la Immaculada, al Districte\nde Sarrià-Sant Gervasi.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1512/13)\n***\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar canviar el nom actual de dos trams finals del camí del Cel del Tibidabo\nper camí d’Edmund Hillary i camí de Tenzing Norgay, respectivament, al Districte\nde Sarrià-Sant Gervasi.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1514/13)\n***\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar assignar la denominació de passatge de Josep Mula a la petita via\nsituada entre els carrers d’Empordà, de Ca n’oliva, Concili de Trento i la rambla de\nGuipúscoa, al Districte de Sant Martí.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1515/13)\n***\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar els canvis de tipologia i de denominació de les vies del Port Autònom de\nBarcelona, situades al districte de Sants-Montjuïc:\nCanviar la denominació de carretera de Circumval·lació, Tram 7è i el carrer H\nper carrer del Far de Llobregat.\nCanviar la denominació actual de tram d’orientació Est-Oest perpendicular al\nmar de la Ronda del Far per carrer dels Faroners.\nCanviar la denominació actual de carrer G per carrer de la Farola.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1517/13)\n***\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar la denominació de placeta d’Els Blaus per a la placetes situada entre el\ncarrer del Pedró de la Creu, l’avinguda de J V Foix i el carrer de Trinquet, al\nDistricte de Sarrià-Sant Gervasi.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1518/13)\n\n2567\n\n\f2568\n\nGASETA MUNICIPAL DE BARCELONA\n\nNÚM. 17\n\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar la denominació de jardins d’Elvira Farreras per a l’espai enjardinat de\nrecent creació que amplia el Parc del Putxet en el carrer de Manacor, al Districte de\nSarrià-Sant Gervasi.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1519/13)\n***\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar la denominació de plaça d’Enriqueta Gallinat per a l’espai situat entre\nl’avinguda de Roma i els carrers d’Urgell i del Compte Borrell, al Districte de\nl’Eixample.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1520/13)\n***\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar la denominació de jardí d’Ignasi Salvans per a l’espai enjardinat situat a\nla Gran Via de Carles III, entre els carrers de Josep Irla i d’Antoni Alberdi, al\nDistricte de Les Corts.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1521/13)\n***\nDecret. En ús de les facultats conferides a aquesta Alcaldia per l’article 13è. de\nla Carta de Barcelona, disposo:\nAprovar canviar la denominació actual de plaça de Can Felipa per plaça de Josep\nMaria Huertas Claveria, espai situat entre els carrers de Bilbao, de Pallars i de\nMarià Aguiló i del camí Antic de València, al Districte de Sant Martí.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 1522/13)\n***\nDecret. En ús de les facultats conferides a aquesta Alcaldia per l’article 21 de la\nLlei reguladora de les bases del règim local, i l’article 13 de la Carta Municipal,\ndisposo:\nCrear un Departament de Coordinació d’Actuacions sobre la Franja del Besòs,\nadscrit a la Direcció de Serveis del Territori del Districte de Sant Martí, amb les\nfuncions que es detallen als annexos i assignar-li una dotació del lloc de cap de\ndepartament 1 (40.10.GE.10) del vigent Catàleg de Llocs de Treball.\nFer efectiu aquest decret amb data 1 de maig de 2013.\nBarcelona, 22 de maig de 2013. L’alcalde, Xavier Trias i Vidal de Llobatera.\n(Ref. 13-OR000007)\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nANNEX1: DESCRIPCIÓ DE LES FUNCIONS DEL DEPARTAMENT\nCOORDINACIÓ D’ACTUACIONS SOBRE LA FRANJA DEL BESÒS\n\nDE\n\nDepartament de Coordinació d’Actuacions sobre la Franja del Besòs\nÒrgan superior immediat: Direcció de Serveis de Territori del Districte de Sant\nMartí\nFinalitat:\nImpulsa, coordina i executa segons la planificació del Districte, els projectes\naprovats per als barris que conformen la Franja Besòs (Verneda – La Pau, amb\nespecial atenció a Via Trajana, i Besòs – Maresme), tan en aspectes de la seva\nimplementació com en la relació amb el teixit social, al temps que aporta elements\nd’anàlisi i seguiment dels barris.\nFuncions:\nPlanificar les accions que se’n derivin dels projectes, vetllant per a que aquestes\ns’integrin a les línies estratègiques del PAM i PAD a desenvolupar als barris.\n− Dirigir i coordinar les actuacions dels tècnics adscrits a aquests projectes i\nque intervenen en la seva execució.\n− Coordinar amb les gerències sectorials de referència les accions a\ndesenvolupar en els projectes.\n− Presentar informes d’avaluació a les Direccions del Districte, tot proposant\nels canvis o revisions escaients de les intervencions.\n− Definir el contingut tècnic dels expedients administratius que se’n derivin.\n− Coordinar les relacions a nivell tècnic, amb veïns, serveis i institucions del\nseu àmbit d’actuació.\n− Donar suport i impulsar actuacions relacionades amb el teixit associatiu en\nel seu àmbit d’actuació.\n− Donar suport a les accions dels diferents operadors municipals en el seu\nàmbit territorial, en especial les de promoció de l’ocupació.\n− Representar a les Direccions del Districte per delegació, en les matèries de\nles seves competències.\n− Proposar a les Direccions del Districte l’adopció d’acords en el seu àmbit\nd’actuació.\n***\nDecret. En ús de les facultats conferides a aquesta Alcaldia per l’article 21 de la\nLlei reguladora de les bases del règim local, i l’article 13 de la Carta Municipal de\nBarcelona, disposo:\nModificar la denominació de la Direcció de Projecte de Manteniment d’Edificis,\nadscrit al Departament de Logística i Manteniment de la Direcció de Serveis\nGenerals, per la de Departament de Manteniment d’Edificis, amb les funcions que\nconsten als annexos.\nModificar la denominació de la Direcció de Projecte de Subministrament i Estalvi\nd’Energia, adscrit al Departament de Logística i Manteniment de la Direcció de\nServeis Generals, per la de Departament de Subministrament i Estalvi d’Energia,\namb les funcions que consten als annexos.\nFer efectius els canvis d’aquest decret amb data d’efectes 1 de maig de 2013\nBarcelona, 24 de maig de 2013. L’alcalde, Xavier Trias i Vidal de Llobatera.\n(Ref. Exp. 13-OR000008)\n\n2569\n\n\f2570\n\nGASETA MUNICIPAL DE BARCELONA\n\nNÚM. 17\n\nANNEX1: DESCRIPCIÓ DE LES FUNCIONS\nDenominació: Departament de Manteniment d’Edificis\nÒrgan superior immediat: Departament de Logística i Manteniment\nNivell Associat: 26\nMissió:\nGestió i control del manteniment i la neteja dels edificis, instal·lacions o\nequipaments dependents del serveis centrals de l'Ajuntament i elaboració de\nmodels de contractes transversals.\nFuncions:\n− Gestionar els diferents contractes de manteniment i de neteja dels edificis,\ninstal·lacions o equipaments depenents dels serveis centrals de\nl'Ajuntament.\n− Coordinar la contractació transversal de tasques mantenidores i neteja dels\nedificis, instal·lacions o equipaments depenents dels serveis de\nl’Ajuntament.\n− Controlar i seguir els serveis i obres.\n− Controlar i aplicar els programes d’eficiència energètica.\n− Supervisar la producció dels tallers municipals, mudances i actes.\n\nANNEX1: DESCRIPCIÓ DE LES FUNCIONS\nDenominació: Departament de Subministrament i Estalvi d’Energia.\nÒrgan superior immediat: Departament de Logística i Manteniment\nNivell Associat: 26\nMissió:\nGestió i optimització dels subministraments dels edificis i instal·lacions o\nequipaments depenents dels serveis de l'Ajuntament.\nFuncions:\n− Gestionar, contractar i facturar els subministraments energètics i d'aigua\nper a tots els edificis municipals i les seves instal·lacions.\n− Gestionar, contractar i facturar el servei de telecomunicacions municipals.\n− Controlar i seguir les empreses subministradores per les altes i baixes de\nsubministrament. Així com controlar i seguir les peticions i modificacions\ndels sistemes de telefonia.\n− Optimitzar els subministraments per l'estalvi energètic.\n− Coordinar els contractes transversals del Departament amb els diferents\nàmbits municipals.\n***\nDecret. En ús de les atribucions que em confereix l'article 13 de la Carta\nMunicipal de Barcelona, disposo:\nPrimer. Cessar la senyora Cristina Iniesta Blasco en la seva condició de membre\nno electa de la Comissió de Govern, per a la qual fou nomenada per Decret de\nl’Alcaldia d’1 de juliol de 2011, amb motiu de la declaració d’inconstitucionalitat i\nnul·litat establerta pel Tribunal Constitucional en la seva sentència núm. 103/2013,\nde 25 d’abril de 2013, de l’incís contingut a l’article 126.2 de la Llei 7/1985, de 2\nd’abril, reguladora de les Bases del Règim Local –en la redacció que li va donar la\nLlei 57/2003, de 16 de desembre, de Mesures per a la Modernització del Govern\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nLocal- conforme al qual l’alcalde podia nomenar com a membres de la Junta de\nGovern Local a persones que no ostentessin la condició de regidors.\nSegon. Determinar com a data de producció dels efectes de la present resolució\nla del dia 23 de maig de 2013, data en la que és dictada coincidint amb la\npublicació de la sentència esmentada en el Butlletí Oficial de l’Estat.\nTercer. Ordenar la publicació d’aquest Decret en el Butlletí Oficial de la Província\ni en la Gaseta Municipal.\nQuart. Donar compte d’aquesta resolució al Plenari del Consell Municipal en la\nprimera sessió que celebri.\nBarcelona, 23 de maig de 2013. L’alcalde, Xavier Trias i Vidal de Llobatera.\n(Ref. 1574/13)\n***\nDecret. En ús de les atribucions que em confereix l'article 13 de la Carta\nMunicipal de Barcelona, disposo:\nPrimer. Nomenar la senyora Cristina Iniesta Blasco, personal eventual de\nconfiança, com a Delegada de Salut de la Ciutat.\nSegon. Atribuir-li les funcions de representació de l’alcalde i d’impuls de l’acció\nmunicipal en l’àmbit material de la Salut.\nTercer. Delegar-li la Presidència de la Junta de Govern de l’Agencia de Salut\nPublica de Barcelona; la Vicepresidència de la Junta General del Consorci Sanitari\nde Barcelona; la Vicepresidència del Consell Rector de la Corporació Sanitària de\nBarcelona; la Vicepresidència del Consell Rector del Consorci Mar Parc Salut de\nBarcelona; la Presidència del Consell d’Administració de l’Institut de Prestacions\nd’Assistència Mèdica (PAMEM).\nQuart. Designar-la com a membre en els Organismes Autònoms Municipals\nsegüents: Institut Municipal de Persones amb Discapacitat i Institut Municipal de\nServeis Socials.\nCinquè. Designar-la en representació de l’Ajuntament de Barcelona en els\nConsorcis, Fundacions i altres entitats següents: membre del Consell\nd’Administració de Cementiris de Barcelona, SA; membre de la Comissió\nPermanent del Consorci Sanitari de Barcelona; vocal de la Comissió Executiva i del\nConsell Rector del Consorci del Parc de la Recerca Biomèdica; membre de la\nComissió Delegada de l’Hospital de la Creu Roja; representant al Comitè Local de\nla Creu Roja; representant a la Junta general del Consorci Salut i Atenció Social de\nCatalunya (Consorci Hospitalari de Catalunya);vocal de la Comissió Executiva del\nConsorci Mar Parc de Salut de Barcelona; membre del Patronat de la Fundació de\nGestió Sanitaria de l’Hospital de la Santa Creu i Sant Pau; Patró de la Fundació Ulls\ndel Mon; membre del Patronat Fundació Institut Guttmann; membre del Patronat\nde la Fundació Privada Bioregió de Catalunya.\nSisè. Ordenar la publicació d’aquest Decret en el Butlletí Oficial de la Província i\nen la Gaseta Municipal.\nSetè. Donar compte d’aquesta resolució al Plenari del Consell Municipal en la\nprimera sessió que celebri.\nBarcelona, 23 de maig de 2013. L’alcalde, Xavier Trias i Vidal de Llobatera.\n(Ref. 1575/13)\n***\nDecret. En ús de les facultats conferides a aquesta Alcaldia per l’article 13 de la\nCarta de Barcelona, disposo:\nDelegar en el gerent de Recursos el nomenament dels membres del tribunal\nqualificador en el procés selectiu per a la cobertura mitjançant oposició lliure, de\n113 places d’Agent de la Guàrdia Urbana de l’Ajuntament de Barcelona de\nfuncionari de carrera, l’escala d’administració especial, sotsescala de serveis\nespecials, corresponent a l’oferta pública de l’any 2013.\n\n2571\n\n\f2572\n\nGASETA MUNICIPAL DE BARCELONA\n\nNÚM. 17\n\nEstablir que en les resolucions adoptades en exercici de les facultats delegades\nen aquest decret es farà constar expressament que s’actua per delegació de\nl’Alcalde. Aquestes resolucions exhauriran la via administrativa, d’acord amb\nl’article 52 de la Llei 7/1985, de 2 d’abril i 109 de la Llei 30/92, de 26 de\nnovembre.\nBarcelona, 27 de maig de 2013. L’alcalde, Xavier Trias i Vidal de Llobatera.\n(Ref. 1576/13)\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nAltres disposicions\nDecret. L'Ajuntament de Barcelona mitjançant el projecte LIVE, va iniciar al 201\nO les vi es per tal d'impulsar la promoció de les iniciatives de mobilitat elèctrica a\nla capital catalana i aconseguir que en un espai de temps relativament curt, els\nvehicles elèctrics siguin una manera eficient i eficaç; de desplaçar-se per la ciutat.\nPer Decret de data 3 de juliol de 2012, en el marc del que disposa l'article 11 de\nl’Ordenança de Circulació de Vehicles i Vianants, i en atenció a una sèrie\nd'iniciatives d'emprenedors i gestors d'activitats destinades al turisme i al oci que\ntenen com a base la mobilitat sostenible i que estan basades ja en vehicles o ginys\nelèctrics o en altres medis no contaminants, es va resoldre \"aprovar el règim\ngeneral a que es sotmetran les autoritzacions destinades a usos turístics o d'oci\nper circular a Barcelona amb ginys mecànics i altres ginys tipus tricicles-rickshaw,\nPedibus o cicles modificats d'acord amb l'annex 1\".\nDesenvolupada aquesta primera iniciativa-acotada en el temps i l'espai-s'ha\ncomprovat que la circulació deis ginys mecànics tipus SEL s'ha compatibilitzat amb\nla circulació general, resulta ara necessari avaluar !'impacta que pot generar la\ncirculació general d'aquest ginys mecànics respecte del règim d'ús pels vianants i\nvehicles, i la incidència d'aquesta mobilitat en els usos turístics i d'oci. En igual\nforma s' ha avaluat l'actual incompatibilitat de la circulació ginys conceptuats com\na Pedibus.\nAteses les circumstancies expressades; a l’empara de l'article 11.6 de\nl'Ordenança de circulació de vehicles i vianants de Barcelona, que estableix la\npotestat d'autoritzar la circulació de ginys mecànics i en base a la facultat\nconsubstancial a aquesta autorització d'establir les prescripcions per assegurar-se\nque l'ús autoritzat es desenvolupa en el marc d'uns principis de seguretat i\nadequació a les característiques d'aquest vehicles de mobilitat personal.\nVist l’informe del Director de Mobilitat de data 6 de maig de 2013, i en virtut de\nles competències conferides en matèria de mobilitat pel Decret d'Alcaldia de data 1\nde juliol de2011, El regidor de Mobilitat per delegació de l’Alcaldia de data 1 de\njuliol de 2011, ha disposat, per Decret de 7 de maig de 2013:\nPrimer: Modificar el Decret d’aquesta Regidoria de data 3 de juliol de 2012 a fi\nd’aprovar les prescripcions per circular per les vies urbanes de Barcelona dels\nvehicles destinats a la mobilitat personal, que es defineixen a l’annex I.\nSegon: Declarar el Decret de 3 de juliol de 2012 vigent en els aspectes relatius\na la resta de ginys i vehicles a excepció del giny “Pedibus” que s’exclou com a giny\nautoritzable.\nBarcelona, 7 de maig de 2013. El regidor de Mobilitat, Eduard Freixedes i Plans.\n(Ref. 460/13)\nANNEX I\nPRESCRIPCIONS DE LA CIRCULACIÓ DELS VEHICLES DE MOBILITAT\nPERSONAL\n1. Extensió de l’autorització\nAquesta autorització per circular abasta en el marc del decret de 3 de juliol de\n2012 als vehicles i elements mecànics de mobilitat personal (VMP)-com ara els\nscooters elèctrics lleugers-homologats de propulsió elèctrica que la seva velocitat\nmàxima per construcció no permeti superar els 25Km/h, no superin una massa en\nbuit inferior a 25Kg i no tinguin una amplada superior a 80cm podran circular quan\nsiguin conduits per persones majors d’edat.\n2. Prescripcions per la circulació dels VMP que acompleixin les condicions de\nl’epígraf 1.\nA les vies urbanes els conductors de VMP circularan obligatòriament pels carrils\nbici i per aquelles parts de la via o zones habilitades com via ciclista per\nl’Ajuntament amb senyalització, d’acord amb les següents regles:\n\n2573\n\n\f2574\n\nGASETA MUNICIPAL DE BARCELONA\n\nNÚM. 17\n\n2.1. Els VMP podran circular en ambdós sentits de la marxa als carrers de\nvianants, carrers residencials de velocitat màxima de 20km/h i quan tinguin\nplataforma única, excepte senyalització específica que ho prohibeixi.\nS’entén per via urbana de plataforma única aquella que presenta un sol nivell\narquitectònic o de rasant en el paviment entre la calçada i la vorera malgrat els\nmaterials que integren aquestes parts de la via presentin diferències.\n2.2. La circulació dels VMP pel carril bici els hi dóna prioritat de pas respecte a la\nresta de vehicles a motor i també quan els vehicles a motor realitzin, a les\ncalçades, maniobres de gir a dreta o esquerra i tallin el sentit de la marxa dels\nVMP.\n2.3. Els VMP que circulin pels carrers i zones de vianants i les voreres habilitades\nrespectaran la preferència dels vianants i no podran circular a una velocitat\nsuperior a 10 Km/hora.\n2.4. Els VMP que travessin un pas de vianants, han de reduir la velocitat, i\npassar un cop comprovin que poden ser vistos pels vehicles que circulin per la\ncalçada.\n3. Als parcs públics els VMP circularan d’acord amb les següents regles\nespecífiques:\na) No podran circular sobre les zones verdes.\nb) Hauran de seguir les vies ciclistes i els itineraris de les zones\npavimentades o de terra d’existir.\nc) No podran circular a una velocitat superior a 10 Km/hora.\nd) Respectaran una distància mínima del vehicle amb els vianants no\ninferior a 1,5 metres.\ne) Respectaran la preferència dels vianants.\n4. Els conductors dels VMP, hauran de mantenir una posició de conducció que\nasseguri la diligent conducció. No podran:\na) Agafar-se a altres vehicles en marxa.\nb) Circular fent zig-zag entre vehicles en marxa.\nc) Carregar el VMP amb objectes que dificultin les maniobres o redueixin\nla visió.\nd) Circular amb auriculars o cascs connectats a aparells receptors o\nreproductors de so.\n5. L’estacionament dels VMP es farà als llocs específicament destinats per a ells o\nper a les bicicletes. En cas de no existir llocs en les immediacions o estar\nocupats, podran estacionar-se en altres parts de la via no prohibides per\nl’Ordenança vigent. amb submissió a les següents regles específiques:\na) Es prohibeix lligar els VMP als arbres, semàfors, bancs, contenidors,\npapereres, marquesines de transport, senyalització, i als elements de\nmobiliari urbà quan es dificulti el destí o funcionalitat de l’element o\nquan malmeti o deteriori el seu estat.\nb) Es prohibeix estacionar davant de zones on hi hagi reserva de càrrega i\ndescàrrega a la calçada.\nc) Es prohibeix l’estacionament en llocs reservats a altres usuaris o serveis,\ni a les zones de servei bicing.\nd) Es prohibeix l’estacionament a les voreres quan s’impedeixi el pas dels\nvianants.\n6. Seran d’aplicació als VMP les disposicions de l’Ordenança vigent relatives a la\nretirada de vehicles de la via pública . Seran causes específiques de retirada:\na) L’estacionament durant un mes en el mateix lloc quan falti algun\nelement indispensable per la circulació o les condicions generals\npermetin deduir raonablement un notori estat d’abandonament\n7. Els conductors dels vehicles de mobilitat personal que circulin hauran de\ndisposar i tenir a disposició dels agents de l’autoritat encarregats de la\nvigilància del trànsit la següent documentació:\n1. Document personal d’identitat que permeti identificar l’edat.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n2. Certificació o documentació acreditativa de l’homologació del vehicle\nd’acord amb les normes de la Comunitat Europea.\n3. Documentació expedida pel distribuïdor o comercial de venda, o certificació\nque acrediti la limitació de la velocitat exigida i la massa en buit.\nEls documents 2 i 3, hauran de permetre la correcta identificació i correlació de\nles dades respecte del vehicle conduït.\n\n2575\n\n\f2576\n\nGASETA MUNICIPAL DE BARCELONA\n\nNÚM. 17\n\nCARTIPÀS\nDecret. Vista la petició rebuda del president del Grup Municipal d’Iniciativa per\nCatalunya Verds-Esquerra Unida i Alternativa de 13 de maig de 2013, que\ncomunica un canvi de conseller al Consell Municipal del Districte de Ciutat Vella, i\nd’acord amb l’article 16 de les normes reguladores del funcionament dels\nDistrictes, disposo:\nNomenar membre del Consell Municipal del Districte de Ciutat Vella el Sr. Oriol\nPastor Soria en substitució del Sr. Carles Casanova Losilla.\nBarcelona, 21 de maig de 2013. L’alcalde, Xavier Trias i Vidal de Llobatera.\n(Ref. 1553/13)\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPERSONAL\nConcursos oposicions\nEl Gerent de Recursos, actuant per delegació de l’Alcalde, en data 27 de maig de\n2013 ha dictat la següent resolució:\nDesignar membres del Tribunal del procés selectiu per a cobrir 30 places de\nGestor/a d’Administració General, mitjançant concurs oposició en torn de promoció\ninterna, les persones que seguidament es relacionen:\nPresidenta titular: Marga Muñoz Guillen\nPresidenta suplent: Mercedes Torres Muñoz\nVocal 1r titular: Antoni Galiano Barajas\nVocal 1r suplent: Estefania Figuera Novo\nVocal 2n titular: Neus Roig Teixidó\nVocal 2n suplent: Anna Garrido Oliver\nVocal 3r titular: Pilar Navarro Cerezo\nVocal 3r suplent: Carlos López Lois\nSecretari titular: José Mª Martínez de Eulate\nSecretari suplent: Francesc Martínez Lizán\nDonar compte de la present resolució a la Comissió de Presidència i Règim\nInterior.\nContra aquesta Resolució, d’acord amb el que estableix la llei 30/1992, de 26 de\nnovembre, de règim jurídic de les administracions públiques, i del procediment\nadministratiu comú, modificada per la llei 4/1999, de 13 de gener, en concordança\namb el Decret d’Alcaldia d’1 de juliol de 2011 de delegació de competències en el\nPrimer Tinent d’Alcalde, (BOPB de 18 de juliol de 2011), les persones interessades\npodran interposar recurs potestatiu de reposició davant la Primera Tinència\nd'Alcaldia, en el termini d’un mes a comptar de l’endemà de la seva publicació a la\nGaseta Municipal, o directament recurs contenciós administratiu davant els Jutjats\ndel Contenciós Administratiu en el termini de dos mesos a comptar de l’endemà de\nla publicació de la Resolució a la Gaseta Municipal. Igualment, les persones\ninteressades podran interposar qualsevol altre recurs que considerin convenient\nper a la defensa dels seus interessos.\n\n2577\n\n\f2578\n\nGASETA MUNICIPAL DE BARCELONA\n\nNÚM. 17\n\nConcursos\nBASES GENERALS QUE HAN DE REGIR LA CONVOCATÒRIA DE SET\nCONCURSOS PER A LA PROVISIÓ DE DEU LLOCS DE TREBALL\n(Aprovades per decret de l’Alcaldia)\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\n– Haver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\n– Haver transcorregut un mínim de dos anys des de l'última destinació\nobtinguda per concurs.\nMÈRITS COMUNS A TOTS ELS CONCURSOS\n1.\n2.\n\n3.\n\nAntiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\nGrau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n– Per posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\nNivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n– Pel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n–\n\n4.\n\nA aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\nCursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\n\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\n\n2579\n\n\f2580\n\nGASETA MUNICIPAL DE BARCELONA\n\nNÚM. 17\n\nde la proposta de la Junta de Valoració de l'últim concurs en què hagi obtingut la\nplaça.\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs núm. 15/2013-C. Un lloc de treball de Tècnic/a 2 de la família de\nServeis Urbanístics i d’Obra (OP) adscrit al Departament de Llicències i Inspecció\nde la Direcció de Serveis de Llicències i Espai Públic de la Gerència del Districte de\nLes Corts. (nivell 24)\nConcurs núm. 16/2013-C. Dos llocs de treball de Tècnic/a 2 de la família\nprofessional de Serveis de Gestió i Administració (GA) adscrit al Departament de\nProjectes i Gestió de la Informació de la Direcció de Comunicació i Atenció\nCiutadana de la Gerència de Recursos. (nivell 24)\nConcurs núm. 17/2013-C. Tres llocs de treball de Tècnic/a 2 de la família de\nServeis Urbanístics i d’Obra (OP) adscrits als Departaments d’Obres i Manteniment\nde les Direccions de Llicències i Espai Públic de les Gerències dels Districtes de\nl’Eixample i Sants-Montjuïc. (nivell 24)\nConcurs núm. 18/2013-C. Un lloc de treball de Suport 3 de la família\nprofessional General (GE) adscrit al Departament de Recursos Interns de la\nDirecció de Serveis Generals de la Gerència del Districte Horta-Guinardó. (nivell\n18)\nConcurs núm. 19/2013-C. Un lloc de treball de Tècnic/a 2 de la família\nprofessional de Serveis Jurídics (SJ) adscrit al Departament de Serveis Jurídics de\nla Direcció de Serveis Jurídics i Secretaria Delegada de la Gerència del Districte de\nCiutat Vella. (nivell 24)\nConcurs núm. 20/2013-C. Un lloc de treball de Tècnic/a 1 de la família\nprofessional de Serveis Jurídics (SJ) adscrit a la Direcció Àrea Règim Jurídic de la\nDirecció de Serveis Jurídics Centrals de la Gerència de Recursos. (nivell 26)\nConcurs núm. 21/2013-C. Un lloc de treball de Suport 2 de la família\nprofessional General (GE) per a la direcció del Centre Cívic Matas i Ramis adscrit al\nDepartament de Serveis a les Persones de la Gerència del Districte HortaGuinardó. (nivell 20)\n\nTècnic/a 2 de la família de Serveis Urbanístics i d’Obra (OP) adscrit al\nDepartament de Llicències i Inspecció de la Direcció de Serveis de\nLlicències i Espai Públic de la Gerència del Districte de Les Corts.\nConcurs núm. 15/2013-C\nConvocatòria per a la provisió definitiva per concurs de mèrits d’un lloc de\ntreball de Tècnic/a 2 de la família de Serveis Urbanístics i d’Obra (OP) adscrit al\nDepartament de Llicències i Inspecció de la Direcció de Serveis de Llicències i Espai\nPúblic de la Gerència del Districte de Les Corts.\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits d’un lloc de treball de Tècnic/a 2 de\nla família de Serveis Urbanístics i d’Obra, adscrit al Departament de Llicències i\nInspecció de la Direcció de Serveis de Llicències i Espai Públic de la Gerència del\nDistricte de Les Corts.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n1. Classificació del lloc convocat\nDenominació:\nTècnic/a 2 (80.20.OP.10 segons catàleg vigent)\nÀmbit funcional:\nTècnic\nTipus de lloc:\nTècnic\nVinculació:\nFuncionària\nSubgrup d’accés:\nA1 i A2\nDestinació:\nNivell 24\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n24 (582,92 € mensuals)\n970 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Tècnic/a 2 de la família d’OP)\n3.1.1 Missió\nRealitzar funcions tècniques pròpies de la seva família professional, en les\nmatèries i processos que siguin competència de l’òrgan on presten els seus\nserveis, de manera autònoma, d’acord amb la normativa i directrius establertes.\n3.1.2 Funcions bàsiques\n•\nDefinir procediments, normes, protocols i sistemes per al desenvolupament\nde l’actuació en l’àmbit de la seva família professional dins de l’òrgan on\npresten els seus serveis\n•\nPlanificar la implantació i gestionar serveis competència de l’òrgan on\ns’adscriuen, i controlar la qualitat i compliment de la seva execució\n•\nAssessorar tècnicament sobre procediments relatius a les matèries,\nassumptes i processos que siguin objecte de l’òrgan on presten els seus\nserveis\n•\nSupervisar informes, dictàmens i propostes de resolució realitzats per altres\ntècnics, i elaborar els de major complexitat\n•\nPlanejar i desenvolupar treballs tècnics i estudis en l’àmbit de la seva\nfamília professional, sobre les matèries competència de l’òrgan on presten\nels seus serveis\n•\nExercir l’actuació inspectora i/o supervisió tècnica, si correspon a l’òrgan on\npresten els seus serveis\n3.2. Descripció funcional de l’òrgan al qual està adscrit el lloc (Departament de\nLlicències i Inspecció)\n3.2.1. Funcions\n•\nTramitació i resolució de llicències mediambientals, llicències d’activitat,\nllicències d’ocupació d’espai públic i inspecció de les mateixes.\n•\nTramitació i resolució de llicències d’obra i habitatge i inspecció de les\nmateixes.\n•\nTramitació d’expedients de disciplina urbanística i sancionadors vinculats a\nles llicències i a la inspecció.\n•\nElaboració del dictamen tècnic d’expedients de declaracions de ruïna.\n•\nAtenció especialitzada al ciutadà en matèria de llicències i inspecció.\n•\nAssoliment dels objectius i compromisos adoptats pels plans municipals i del\nDistricte en l’àmbit de les seves competències.\n•\nGestió i supervisió dels contractes amb empreses dins del seu àmbit\nd’actuació.\n•\nDirecció dels recursos humans i materials assignats.\n•\nIntegració de la prevenció de riscos laborals dins de l’àmbit del seu\ndepartament, vetllant per al compliment de la normativa i procediments\nestablerts en aquesta matèria.\n•\nAplicació dels criteris funcionals definits pels sectors de referència.\n•\nExercici de les competències que li siguin delegades.\n\n2581\n\n\f2582\n\nGASETA MUNICIPAL DE BARCELONA\n\n•\n\nNÚM. 17\n\nTotes aquelles que li siguin atribuïdes per la Direcció en el compliment de\nles seves funcions.\n\n4. Requisits de participació\n•\nPertànyer al grup A, subgrup A1 de les categories de Tècnic/a Superior en\nArquitectura; Tècnic/a Superior en Enginyeria (ambdues branques de la\ncategoria de Tècnic/a Superior en Arquitectura i Enginyeria) o bé pertànyer\nal grup A, subgrup A2 de la categoria de Tècnic/a Mitjà en Arquitectura;\nTècnic/a Mitjà en Enginyeria (ambdues branques de la categoria de Tècnic/a\nMitjà en Arquitectura i Enginyeria).\n•\nPortar un mínim d’un any de serveis com a funcionari/ària de carrera o\nlaboral fix de la plantilla de l’Ajuntament de Barcelona i/o dels organismes\nautònoms adherits a l’Acord regulador de les condicions de treball dels\nempleats públics de l’Ajuntament de Barcelona, i no pertànyer a les classes\nde Guàrdia Urbana ni del Servei de Prevenció i Extinció d’Incendis i\nSalvament (SPEIS).\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nMèrits Complementaris\n1. Experiència professional fins a 6 punts, segons el barem següent:\n− Experiència en tasques tècniques, especialment en l’àmbit específic de\nllicències i inspecció d’activitats, així com en d’altres relacionades amb els\nserveis tècnics de Districte, fins a 3 punts.\n− Experiència en gestió i explotació d’aplicacions i programes informàtics\nde gestió de llicències i inspecció, fins a 2 punts.\n− Experiència en realització d'altres tasques de caire tècnic en l'àmbit\nmunicipal,fins a 1 punt.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de TÈCNIC/A 2 de la família de Serveis Urbanístics i\nd’Obra d’acord amb el Sistema d’Ordenació Municipal (SOM): Compromís\nprofessional, Treball en equip, Orientació al servei públic, Pensament analític,\nRecerca d’informació i actualització de coneixements, Flexibilitat i obertura al\ncanvi, Rigor i organització i Comunicació i influència.\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident/a:\n− Sr. Josep Garcia Puga, Gerent del Districte de Les Corts, o persona en qui\ndelegui\nVocals:\n− Sr. Albert Bassas Parcerisas, Direcció de Llicències i espai Públic del\nDistricte de Les Corts, o persona en qui delegui.\n− Sra. Cristina Suñé Ruiz, Direcció de Serveis Generals del Districte de Les\nCorts o persona en qui delegui\n− Sr.Francesc Martínez Lizán, Departament de Selecció i Promoció de la\nGerència de Recursos Humans o Organització, o persona en qui delegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de l’Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal.\n\n2583\n\n\f2584\n\nGASETA MUNICIPAL DE BARCELONA\n\nNÚM. 17\n\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nTècnic/a 2 de la família professional de Serveis de Gestió i Administració\n(GA) adscrit al Departament de Projectes i Gestió de la Informació de la\nDirecció de Comunicació i Atenció Ciutadana de la Gerència de Recursos\nConcurs núm. 16/2013-C\nConvocatòria per a la provisió definitiva per concurs de mèrits de dos llocs de\ntreball de Tècnic/a 2 de la família professional de Serveis de Gestió i Administració\n(GA) adscrit al Departament de Projectes i Gestió de la Informació de la Direcció\nde Comunicació i Atenció Ciutadana de la Gerència de Recursos\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits de dos llocs de treball de Tècnic/a 2\nde la família professional de Serveis de Gestió i Administració adscrit al\nDepartament de Projectes i Gestió de la Informació de la Direcció de Comunicació i\nAtenció Ciutadana de la Gerència de Recursos.\n1. Classificació del lloc convocat\nDenominació:\nTècnic/a 2 (80.20.GA.10 segons catàleg vigent)\nÀmbit funcional:\nTècnic\nTipus de lloc:\nTècnic\nVinculació:\nFuncionària\nSubgrup d’accés:\nA1 i A2\nDestinació:\nNivell 24\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n\n30-5-2013\n\n\fNÚM. 17\n\n30-5-2013\n\n2. Esquema retributiu\nDestinació:\nComplement específic:\n\nGASETA MUNICIPAL DE BARCELONA\n\n24 (582,92 € mensuals)\n970 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Tècnic/a 2 de la família de GA)\n3.1.1 Missió\nRealitzar funcions tècniques pròpies de la seva família professional, en les\nmatèries i processos que siguin competència de l’òrgan on presten els seus\nserveis, de manera autònoma, d’acord amb la normativa i directrius establertes.\n3.1.2 Funcions bàsiques\n•\nDefinir procediments, normes, protocols i sistemes per al desenvolupament\nde l’actuació en l’àmbit de la seva família professional dins de l’òrgan on\npresten els seus serveis\n•\nPlanificar la implantació i gestionar serveis competència de l’òrgan on\ns’adscriuen, i controlar la qualitat i compliment de la seva execució\n•\nAssessorar tècnicament sobre procediments relatius a les matèries,\nassumptes i processos que siguin objecte de l’òrgan on presten els seus\nserveis\n•\nSupervisar informes, dictàmens i propostes de resolució realitzats per altres\ntècnics, i elaborar els de major complexitat\n•\nPlanejar i desenvolupar treballs tècnics i estudis en l’àmbit de la seva\nfamília professional, sobre les matèries competència de l’òrgan on presten\nels seus serveis\n•\nExercir l’actuació inspectora i/o supervisió tècnica, si correspon a l’òrgan on\npresten els seus serveis\n3.2. Descripció funcional de l’òrgan al qual està adscrit el lloc (Departament de\nProjectes i Gestió de la Informació)\n3.2.1 Funcions\n•\nDefinir i impulsar la millora del model d’informació d’Atenció al Ciutadà per\nadaptar-la en tot moment a les necessitats dels diferents canals d’atenció.\n•\nInterlocutor amb la resta de departaments municipals proveïdors\nd'informació i propietaris dels processos de tramitació, per tal de garantir la\ncreació i manteniment de la xarxa informativa i de tramitació de\nl'Ajuntament.\n•\nLiderar nous projectes per a la implantació i millora de funcionament de tots\nels canals d’atenció al ciutadà municipals i els sistemes d’informació que els\ndonen suport.\n•\nParticipar o liderar la posada en marxa de nous canals electrònics d’atenció\nal ciutadà.\n•\nImpulsar mesures de simplificació dels processos de tramitació per millorar\nels processos d’atenció i relació amb el ciutadà i les empreses en els\ndiferents canals d’atenció.\n4. Requisits de participació\n•\nPertànyer al grup A, subgrup A1 de les categories de Tècnic/a Superior en\nEstadística; Tècnic/a Superior en Gestió; Tècnic/a Superior en Informació;\nTècnic/a d’Administració General; Tècnic/a Superior en Economia i Tècnic/a\nSuperior en Sociologia (ambdues branques de la categoria de Tècnic/a\nSuperior en Economia i Sociologia); Tècnic/a Superior en Psicologia (branca\nde Psicologia de la categoria de Tècnic/a Superior en Educació i Psicologia);\nTècnic/a Superior en Organització (branca d’Organització de la categoria de\nTècnic/a Superior en Organització i Informàtica) o bé pertànyer al grup A,\nsubgrup A2 de la categoria de Gestor/a d’Administració General.\n•\nPortar un mínim d’un any de serveis com a funcionari/a de carrera o laboral\nfix de la plantilla de l’Ajuntament de Barcelona i/o dels organismes\nautònoms adherits a l’Acord regulador de les condicions de treball dels\nempleats públics de l’Ajuntament de Barcelona, i no pertànyer a les classes\nde Guàrdia Urbana ni del Servei de Prevenció i Extinció d’Incendis i\nSalvament (SPEIS).\n\n2585\n\n\f2586\n\nGASETA MUNICIPAL DE BARCELONA\n\nNÚM. 17\n\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n•\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en gestió de projectes fins a 1 punt\n− Experiència en la definició i millora de processos, així com en el disseny o\nadaptació funcional dels sistemes d’informació vinculats fins a 1 punt\n− Experiéncia en definir i executar plans de gestió del canvi fins a 1 punt\n− Experiència en definició i anàlisi d’indicadors fins a 1 punt\n− Experiència en tasques de comunicació externa (cartes, notes de premsa,\ncontinguts web, etc) fins a 1 punt\n− Experiència en elaboració de presentacions (per exemple de seguiment\nde projecte, de propostes de millora, de suport a una formació, etc)\nfins a 1 punt\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de TÈCNIC/A 2 de la família professional de Serveis\nde Gestió i Administració d’acord amb el Sistema d’Ordenació Municipal (SOM):\nCompromís professional, Treball en equip, Orientació al servei públic, Pensament\nanalític, Recerca d’informació i actualització de coneixements, Flexibilitat i obertura\nal canvi, Rigor i organització i Comunicació i influència.\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és d’11,5\npunts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Emili Rubió Lorenzo, Direcció d’Atenció Ciutadana, o persona en qui\ndelegui.\nVocals:\n− Sra. Laura Pasquin Martin, Departament de Projectes i Gestió de la\nInformació o persona en qui delegui.\n− Sra. Joana Serra Bosch, Departament de Serveis d’Atenció al Ciutadà, o\npersona en qui delegui.\n− Sr. Francesc Martínez Lizán, Departament de Selecció de la Gerència de\nRecursos Humans, o persona en qui delegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de l’Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\n\n2587\n\n\f2588\n\nGASETA MUNICIPAL DE BARCELONA\n\nNÚM. 17\n\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nTècnic/a 2 de la família de Serveis Urbanístics i d’Obra (OP) adscrits als\nDepartaments d’Obres i Manteniment de les Direccions de Llicències i\nEspai Públic de les Gerències dels Districtes de l’Eixample i SantsMontjuïc.\nConcurs núm. 17/2013-C\nConvocatòria per a la provisió definitiva per concurs de mèrits de tres llocs de\ntreball de Tècnic/a 2 de la família de Serveis Urbanístics i d’Obra (OP) adscrits als\nDepartaments d’Obres i Manteniment de les Direccions de Llicències i Espai Públic\nde les Gerències dels Districtes de l’Eixample i Sants-Montjuïc.\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits de tres llocs de treball de Tècnic/a\n2 de la família de Serveis Urbanístics i d’Obra (OP) adscrits als Departaments\nd’Obres i Manteniment de les Direccions de Llicències i Espai Públic de les\nGerències dels Districtes de l’Eixample (un lloc) i Sants-Montjuïc (dos llocs).\n1. Classificació del lloc convocat\nDenominació:\nTècnic/a 2 (80.20.OP.10 segons catàleg vigent)\nÀmbit funcional:\nTècnic\nTipus de lloc:\nTècnic\nVinculació:\nFuncionària\nSubgrup d’accés:\nA1 i A2\nDestinació:\nNivell 24\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n24 (582,92 € mensuals)\n970 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Tècnic/a 2 de la família de OP)\n3.1.1 Missió\nRealitzar funcions tècniques pròpies de la seva família professional, en les\nmatèries i processos que siguin competència de l’òrgan on presten els seus\nserveis, de manera autònoma, d’acord amb la normativa i directrius establertes.\n3.1.2 Funcions bàsiques\n•\nDefinir procediments, normes, protocols i sistemes per al desenvolupament\nde l’actuació en l’àmbit de la seva família professional dins de l’òrgan on\npresten els seus serveis\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPlanificar la implantació i gestionar serveis competència de l’òrgan on\ns’adscriuen, i controlar la qualitat i compliment de la seva execució\n•\nAssessorar tècnicament sobre procediments relatius a les matèries,\nassumptes i processos que siguin objecte de l’òrgan on presten els seus\nserveis\n•\nSupervisar informes, dictàmens i propostes de resolució realitzats per altres\ntècnics, i elaborar els de major complexitat\n•\nPlanejar i desenvolupar treballs tècnics i estudis en l’àmbit de la seva\nfamília professional, sobre les matèries competència de l’òrgan on presten\nels seus serveis\n•\nExercir l’actuació inspectora i/o supervisió tècnica, si correspon a l’òrgan on\npresten els seus serveis\n3.2. Descripció funcional de l’òrgan al qual està adscrit el lloc (Departament\nd’Obres i Manteniment)\n3.2.1 Funcions\n•\nPlanificació, coordinació, supervisió i seguiment d’actuacions en el territori\ndels diferents operadors municipals en l’àmbit d’urbanisme, habitatge,\nmanteniment, medi ambient i mobilitat.\n•\nSupervisió i seguiment d’actuacions en el territori d’operadors no municipals\npúblics o privats en l’espai públic .\n•\nImpuls de projectes i obres pròpies del districte.\n•\nResponsable del planejament urbanístic del districte i elaboració d’informes\npreceptius en coordinació amb el Departament de Llicències i Inspecció.\n•\nResponsable de la planificació i execució del manteniment correctiu i\npreventiu de la via pública, edificis i equipaments.\n•\nGestió del sòl: estudi, proposta i execució si s’escau, de compres i\nexpropiacions de sòl dins de l’àmbit del districte\n•\nControl i supervisió de l’acció companyies de serveis en el territori, d’acord\namb els criteris establerts per el Comitè d’Obres de la Ciutat.\n•\nDinamització i impuls tècnic dels òrgans de participació vinculats a aquest\nàmbit en coordinació amb la Direcció de Serveis de Promoció, Participació i\nPrevenció.\n•\nAssoliment dels objectius i compromisos adoptats pels plans municipals i del\nDistricte en l’àmbit de les seves competències.\n•\nGestió i supervisió dels contractes amb empreses dins del seu àmbit\nd’actuació.\n•\nDirecció dels recursos humans i materials assignats.\n•\nIntegració de la prevenció de riscos laborals dins de l’àmbit del seu\ndepartament, vetllant per al compliment de la normativa i procediments\nestablerts en aquesta matèria.\n•\nAplicació dels criteris funcionals definits pels sectors de referència.\n•\nTotes aquelles que li siguin atribuïdes per la Direcció en el compliment de\nles seves funcions.\n•\n\n4. Requisits de participació\n•\nPertànyer al grup A, subgrup A1 de les categories de Tècnic/a Superior en\nArquitectura; Tècnic/a Superior en Enginyeria (ambdues branques de la\ncategoria de Tècnic/a Superior en Arquitectura i Enginyeria) o bé pertànyer\nal grup A, subgrup A2 de la categoria de Tècnic/a Mitjà en Arquitectura;\nTècnic/a Mitjà en Enginyeria (ambdues branques de la categoria de Tècnic/a\nMitjà en Arquitectura i Enginyeria).\n•\nPortar un mínim d’un any de serveis com a funcionari/ària de carrera o\nlaboral fix de la plantilla de l’Ajuntament de Barcelona i/o dels organismes\nautònoms adherits a l’Acord regulador de les condicions de treball dels\nempleats públics de l’Ajuntament de Barcelona, i no pertànyer a les classes\nde Guàrdia Urbana ni del Servei de Prevenció i Extinció d’Incendis i\nSalvament (SPEIS).\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n\n2589\n\n\f2590\n\nGASETA MUNICIPAL DE BARCELONA\n\nNÚM. 17\n\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística del\nDepartament de Cultura o equivalent. Restaran exempts d'acreditar els\nconeixements de llengua catalana en la convocatòria, els i les candidates\nque es troben en una de les situacions que s'indiquen a continuació i així ho\nindiquin expressament a l'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n•\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en manteniment i conservació dels edificis i instal·lacions,\namb mitjans propis i/o externs, fins a 2 punts.\n− Experiència en seguiment i control d’obres, fins a 2 punts.\n− Experiència en gestió i explotació d’aplicacions i programes informàtics de\nsuport dins de l’àmbit d’obres i manteniment,fins a 1 punt.\n− Realització d’altres tasques de caire tècnic en l’àmbit municipal, fins a 1\npunt.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Tècnic/a 2 de la família professional de Serveis\nurbanístics i d’obra (OP) d’acord amb el Sistema d’Ordenació Municipal\n(SOM):Compromís professional, Treball en equip, Orientació al servei públic,\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPensament analític, Recerca d’informació i actualització de coneixement, Flexibilitat\ni obertura al canvi, Rigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident/a:\n− Sr. Màxim López Manresa, Gerent del Districte de l’Eixample, o persona en\nqui delegui.\nVocals:\n− Sra. Elisenda Capera Grifell, Direcció de Llicències i Espai Públic del Districte\nde l’Eixample o persona en qui delegui.\n− Sr. Miguel Angel Valdueza Romero, Direcció de Llicències i Espai Públic del\nDistricte de Sants-Montjuïc, o persona en qui delegui.\n− Sra. Pilar Comellas Modol, Direcció de Serveis Generals del Districte de\nl’Eixample, o persona en qui delegui.\n− Sra. Lourdes Zorraquino Rico, Direcció de Serveis Generals del Districte de\nSants- Montjuïc, o persona en qui delegui.\n− Sr/a. José Mª Martínez de Eulate, Departament de Selecció i Promoció, o\npersona en qui delegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de l’Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\n\n2591\n\n\f2592\n\nGASETA MUNICIPAL DE BARCELONA\n\nNÚM. 17\n\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nSuport 3 de la família professional General (GE) adscrit al Departament de\nRecursos Interns de la Direcció de Serveis Generals de la Gerència del\nDistricte Horta-Guinardó.\nConcurs núm. 18/2013-C\nConvocatòria per a la provisió definitiva per concurs de mèrits d’un lloc de\ntreball de SUPORT 3 de la família professional General (GE) adscrit al Departament\nde Recursos Interns de la Direcció de Serveis Generals de la Gerència del Districte\nHorta-Guinardó.\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits d’un lloc de treball de Suport 3 de\nla família professional General (GE) adscrit al Departament de Recursos Interns de\nla Direcció de Serveis Generals de la Gerència del Districte Horta-Guinardó.\n1. Classificació del lloc convocat\nDenominació:\nSuport 3 (90.30.GE.10 segons catàleg vigent)\nÀmbit funcional:\nSuport\nTipus de lloc:\nSuport\nVinculació:\nFuncionària\nSubgrup d’accés:\nC1/C2\nDestinació:\nNivell 18\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n18 (394,79 € mensuals)\n640 €/mensuals segons catàleg vigent\n\n3. Descripció funcional\n3.1. Descripció funcional del lloc convocat (Suport 3 de la família GE)\n3.1.1 Missió\nRealitzar la gestió integral i/o verificació d’un o més processos administratius o\ndonar suport directe a un comandament o directiu, en les matèries i processos que\nsiguin competència de l’òrgan on presten els seus serveis, d’acord amb les\ndirectrius del superior i la normativa establerta per tal d’aconseguir la resolució\nprevista i l’adequat tractament d’aquests processos en termes d’eficàcia i amb la\nqualitat requerida.\n3.1.2 Funcions bàsiques\n− Integrar un o més processos de naturalesa diversa i/o especialitzada de\nl’òrgan on està adscrit, controlant el seu desenvolupament.\n− Elaborar documentació administrativa, sobre el procés o processos sota la\nseva responsabilitat.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nDonar suport administratiu directe a òrgans, per tal de coordinar l’actuació\nd’aquestes amb altres òrgans de la Corporació Municipal o amb altres\nentitats .\n− Prestar serveis directes als ciutadans o al personal de la Corporació\nMunicipal, sobre els processos que executa, en el marc de les Competències\ni recursos de l’òrgan on presten servei.\n− Exercir l’actuació inspectora, si correspon a l’òrgan on presten els seus\nserveis.\n3.2. Descripció funcional de l’òrgan al qual està adscrit el lloc (Departament de\nRecursos Interns)\n3.2.1 Funcions\n− Responsable de la gestió pressupostària: Elaboració i seguiment del\npressupost i comptabilització de despeses i ingressos.\n− Responsable en matèria de control de gestió en l’àmbit de districte:\nElaboració d’informes i recull d’indicadors de seguiment de l’activitat i\nresultats del districte.\n− Impuls, gestió, control i seguiment econòmic de la contractació,convenis\nsignats i subvencions atorgades.\n− Gestió i tramitació de compres de materials propis del districte.\n− Coordinació de les actuacions en matèria de recursos humans en el\nDistricte.\n− Coordinació de les actuacions en matèria de sistemes d’informació.\n− Gestió de l’equipament i dels recursos de l’arxiu municipal de districte\nd’acord amb les normes i instruccions aprovades i els criteris establerts per\nl’àmbit sectorial de referència.\n− Assoliment dels objectius i compromisos adoptats pels plans municipals i del\nDistricte en l’àmbit de les seves competències.\n− Gestió i supervisió dels contractes amb empreses dins del seu àmbit\nd’actuació, i en concret dels contractes de suport i dels serveis comuns del\nDistricte.\n− Gestió, coordinació i supervisió dels recursos humans i materials assignats.\n− Responsabilitat orgànica del personal designat per a la prevenció de riscos\nlaborals, efectuant el control i seguiment de les actuacions preventives\nbàsiques del districte.\n− Interlocutor amb el Servei de Prevenció de Riscos Laborals per a dur a\nterme les mesures de prevenció.\n− Coordinació de les actuacions en matèria de Plans d’emergència en l’àmbit\ndels edificis municipals de Districte.\n− Aplicació dels criteris funcionals definits pels sectors de referència.\n− Totes aquelles que altres que li siguin atribuïdes per la Direcció en el\ncompliment de les seves funcions.\n−\n\n4. Requisits de participació\n•\nPertànyer al grup C, subgrup C1 i C2 de les categories Administrativa i\nAuxiliar Administrativa.\n•\nPortar un mínim d’un any de serveis com a funcionari/a de carrera o laboral\nfix de la plantilla de l’Ajuntament de Barcelona i/o dels organismes\nautònoms adherits a l’Acord regulador de les condicions de treball dels\nempleats públics de l’Ajuntament de Barcelona, i no pertànyer a les classes\nde Guàrdia Urbana ni del Servei de Prevenció i Extinció d’Incendis i\nSalvament (SPEIS).\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n\n2593\n\n\f2594\n\nGASETA MUNICIPAL DE BARCELONA\n\nNÚM. 17\n\nHaver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n−\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en tasques de tramitació, seguiment i resolució de processos\nadministratius i tècnics-administratius en les matèries relacionades amb\nles funcions del lloc de treball fins a 3 punts.\n− Experiència en gestió i explotació d’aplicacions i programes informàtics de\nsuport per al desenvolupament de les funcions del lloc de treball fins a 2\npunts.\n− Experiència en atenció a clients interns i externs fins a 1 punt.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de SUPORT 3 de la família professional General (GE)\nd’acord amb el Sistema d’Ordenació Municipal (SOM):Compromís professional,\nTreball en equip, Orientació al servei públic, Pensament analític, Flexibilitat i\nobertura al canvi, Autoconfiança, Rigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Carles Mas i Lloveras, Gerent del Districte d’Horta-Guinardó, o persona\nen qui delegui.\nVocals:\n− Sra. Montserrat Martínez i Riba, Directora de Serveis Generals del Districte\nd’Horta-Guinardó, o persona en qui delegui.\n− Sr. Francesc Muñoz Ibáñez, Cap Departament de Recursos Interns del\nDistricte d’Horta-Guinardó, o persona en qui delegui.\n− Sra. Ma. Dolors Martín, Departament de Recursos Interns del Districte\nd’Horta-Guinardó, o persona en qui delegui.\n− Sr. José Mª Martínez de Eulate, Departament de Selecció i Promoció, o\npersona en qui delegui\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de l’Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\n2595\n\n\f2596\n\nGASETA MUNICIPAL DE BARCELONA\n\nNÚM. 17\n\nTècnic/a 2 de la família professional de Serveis Jurídics (SJ) adscrit al\nDepartament de Serveis Jurídics de la Direcció de Serveis Jurídics i\nSecretaria Delegada de la Gerència del Districte de Ciutat Vella.\nConcurs núm. 19/2013-C\nConvocatòria per a la provisió definitiva per concurs de mèrits d’un lloc de\ntreball de Tècnic/a 2 de la família professional de Serveis Jurídics (SJ) adscrit al\nDepartament de Serveis Jurídics de la Direcció de Serveis Jurídics i Secretaria\nDelegada de la Gerència del Districte de Ciutat Vella.\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits d’un lloc de treball de Tècnic/a 2 de\nla família professional de Serveis Jurídics adscrit al Departament de Serveis\nJurídics de la Direcció de Serveis Jurídics i Secretaria Delegada de la Gerència del\nDistricte de Ciutat Vella.\n1. Classificació del lloc convocat\nDenominació:\nTècnic/a 2 (80.20.SJ.10 segons catàleg vigent)\nÀmbit funcional:\nTècnic\nTipus de lloc:\nTècnic\nVinculació:\nFuncionària\nSubgrup d’accés:\nA1\nDestinació:\nNivell 24\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n24 (582,92 € mensuals segons catàleg vigent)\n970 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Tècnic/a 2 de la família de SJ)\n3.1.1 Missió\nRealitzar funcions tècniques pròpies de la seva família professional, en les\nmatèries i processos que siguin competència de l’òrgan on presten els seus\nserveis, de manera autònoma, d’acord amb la normativa i directrius establertes\n3.1.2. Funcions bàsiques\n•\nDefinir\nprocediments,\nnormes,\nprotocols\ni sistemes per\nal\ndesenvolupament de l’actuació en l’àmbit de la seva família professional\ndins de l’òrgan on presten els seus serveis.\n•\nPlanificar la implantació i gestionar serveis competència de l’òrgan on\ns’adscriuen, i controlar la qualitat i compliment de la seva execució.\n•\nAssessorar tècnicament sobre procediments relatius a les matèries,\nassumptes i processos que siguin objecte de l’òrgan on presten els seus\nserveis.\n•\nSupervisar informes, dictàmens i propostes de resolució realitzats per\naltres tècnics, i elaborar els de major complexitat.\n•\nPlanejar i desenvolupar treballs tècnics i estudis en l’àmbit de la seva\nfamília professional, sobre les matèries competència de l’òrgan on\npresten els seus serveis\n•\nExercir l’actuació inspectora i/o supervisió tècnica, si correspon a l’òrgan\non presten els seus serveis.\n•\nExercir les delegacions que li siguin atribuïdes.\n•\nExercir la defensa jurídica de la Corporació Municipal, si correspon a\nl’òrgan on presten els seus serveis.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n3.2. Descripció funcional de l’òrgan al qual està adscrit el lloc (Departament\nServeis Jurídics)\n3.2.1. Funcions\n•\nTramitar els expedients de disciplina urbanística i sancionadors vinculats a\nla inspecció.\n•\nRealitzar l’atenció especialitzada al ciutadà en matèria d’inspecció.\n•\nDissenyar i planificar les campanyes necessàries per al manteniment de\nl’autoritat administrativa al districte.\n•\nGestionar les al·legacions i recursos interposats contra actes i resolucions\nmunicipals dictats en l’àmbit de la inspecció.\n•\nAssolir els objectius i compromisos adoptats pels plans municipals i del\nDistricte en l’àmbit de les seves competències.\n•\nGestionar, coordinar i supervisar els recursos humans i materials assignats.\n•\nGestionar i supervisar els contractes amb empreses dins del seu àmbit\nd’actuació.\n•\nIntegrar la prevenció de riscos laborals dins de l’àmbit del seu departament,\nvetllant per al compliment de la normativa i procediments establerts en\naquesta matèria.\n•\nAplicar els criteris funcionals definits pels sectors de referència.\n•\nExercir les competències que li siguin delegades.\n•\nTotes aquelles funcions que li siguin atribuïdes per la Direcció en el\ncompliment de les seves funcions i les que li siguin delegades per la\nSecretaria General.\n4. Requisits de participació\n•\nPertànyer al grup A, subgrup A1 de les categories de Tècnic/a Superior en\nDret, Tècnic/a Superior en Gestió (branca Dret), Tècnic/a d’Administració\nGeneral (especialitat Dret).\n•\nPortar un mínim d’un any de serveis com a funcionari/ària de carrera de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari que estigui en\nsuspensió d'ocupació ni els traslladats de llocs de treball com a conseqüència d'un\nexpedient disciplinari, mentre durin els efectes corresponents. Tampoc no hi poden\n\n2597\n\n\f2598\n\nGASETA MUNICIPAL DE BARCELONA\n\nNÚM. 17\n\nprendre part el personal funcionari en situació diferent de servei actiu que no hagin\nromàs el temps mínim exigit per reingressar al servei actiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en assessorament jurídic, que inclou, entre d’altres, l’emissió\nd’informes jurídics, l’anàlisi de normativa i jurisprudència i la confecció de\ndictàmens i assistència a òrgans col·legiats fins a 1 punt\n− Experiència en tramitació d’expedients de protecció de la legalitat en\nmatèria d’obres i activitats fins a 1 punt\n− Experiència en tramitació d’expedients (sancionadors i sancionadors\nabreujats derivats d’infraccions d’ordenances municipals i de normes amb\nrang de llei, de resolució de recursos administratius i revisions d’ofici i\naltres) fins a 2 punts\n− Experiència en matèria de contractació administrativa fins a 1 punt\n− Experiència en matèria de dret urbanístic fins a 1 punt\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar els i les\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Tècnic/A 2 de la família professional de Serveis\nJurídics d’acord amb el Sistema d’Ordenació Municipal (SOM): Compromís\nprofessional, Treball en equip, Orientació al servei públic, Pensament analític,\nRecerca d’informació i actualització de coneixements, Autoconfiança, Rigor i\norganització i Comunicació i influència.\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és d’11,5\npunts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sra. Mercè Massa Rincón, Gerència del Districte de Ciutat Vella, o persona\nen qui delegui.\nVocals:\n− Sr. Andreu Martinez Hernandez, Direcció de Serveis Juridics-Secretaria, o\npersona en qui delegui.\n− Sra. Natividad Roman Paez, Departament de Serveis Juridics, o persona en\nqui delegui.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nSra Aurelia Escalante Cruces, Departament de Recursos Interns, o persona\nen qui delegui.\n− Sr. Francesc Martínez Lizán, Departament de Selecció i Promoció de la\nGerència de Recursos Humans, o persona en qui delegui.\nRepresentant de la Junta de Personal o del Comitè d’Empresa\n−\n\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de l’Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari que hagi obtingut nova destinació cessarà en el lloc de\ntreball que ocupa en un màxim de 10 dies a partir de l'endemà de la publicació de\nla resolució del concurs a la Gaseta Municipal. La presa de possessió en la nova\ndestinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nTècnic/a 1 de la família professional de Serveis Jurídics (SJ) adscrit a la\nDirecció Àrea Règim Jurídic de la Direcció de Serveis Jurídics Centrals de\nla Gerència de Recursos.\nConcurs núm. 20/2013-C\nConvocatòria per a la provisió definitiva per concurs de mèrits d’un lloc de\ntreball de Tècnic/a 1 de la família professional de Serveis Jurídics (SJ) adscrit a la\nDirecció Àrea Règim Jurídic de la Direcció de Serveis Jurídics Centrals de la\nGerència de Recursos.\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\n\n2599\n\n\f2600\n\nGASETA MUNICIPAL DE BARCELONA\n\nNÚM. 17\n\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits d’un lloc de treball de Tècnic/a 1 de\nla família professional de Serveis Jurídics (SJ) adscrit a la Direcció Àrea Règim\nJurídic de la Gerència de Recursos.\n1. Classificació del lloc convocat\nDenominació:\nTècnic/a 1 (80.10.SJ.10 segons catàleg vigent)\nÀmbit funcional:\nTècnic\nTipus de lloc:\nTècnic\nVinculació:\nFuncionària\nSubgrup d’accés:\nA1\nDestinació:\nNivell 26\nSistema de provisió:\nConcurs de mèrits\nClasse de lloc:\nLloc de promoció\n2. Esquema retributiu\nDestinació:\nComplement específic:\n\n26 (698,20 € mensuals segons catàleg vigent)\n1217 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Tècnic/a 1 de la família de SJ)\n3.1.1 Missió\nActuar com a referent de la seva família professional, en una o vàries de les\nseves especialitats, derivant del seu treball, coneixements i experiència, criteris i\ndirectrius globals d’actuació aplicables a la Corporació Municipal, i desenvolupant\nels processos tècnics del seu àmbit de competència en matèries considerades\ncrítiques o d’elevat impacte per a l’organització.\n3.1.2 Funcions bàsiques\n•\nAssessorar a la Corporació Municipal en les qüestions que siguin objecte de\nla seva família professional o en el marc d’una especialització concreta.\nRepresentar tècnicament en la seva especialitat a la Corporació Municipal.\n•\nEstablir línies de treball, criteris i marcs de referència en l’àmbit per la\ntransformació i millor dels serveis, processos i recursos objecte de l’òrgan\non presten els seus serveis i de la seva família professional.\n•\nElaborar o dirigir l’elaboració d’informes, dictàmens o propostes de resolució\nde gran complexitat o impacte per a la Corporació Municipal. Assessorar a\naltres tècnics en la seva especialitat professional.\n•\nDirigir treballs tècnics i estudis de la seva família professional sobre les\nmatèries competència de l’òrgan on presten els seus serveis.\n•\nExercir l’actuació inspectora i/o supervisió tècnica, si correspon a l’òrgan on\npresten els seus serveis.\n•\nExercir les delegacions que li siguin atribuïdes\n•\nExercir la defensa jurídica de la Corporació Municipal, si correspon a l’òrgan\non presten els seus serveis.\n3.2. Descripció funcional de l’òrgan al qual està adscrit el lloc (Direcció Àrea\nRègim Jurídic)\n3.2.1 Missió\nAssessorament jurídic general i coordinació amb els serveis jurídics centrals i la\nresta de serveis jurídics municipals descentralitzats.\n3.2.2 Funcions\n•\nRepresentar la Direcció dels Serveis Jurídics en aquells òrgans i institucions\nque li siguin assignats.\n•\nExercir les funcions d’assessoria i informe que requereixin una gran\ncomplexitat segons criteri de la Direcció.\n•\nSupervisar el treball d’assessoria i informe dels Lletrats i dels Lletrats\nCoordinadors.\n•\nPlanificar el treball dels Lletrats als quals s’assignin funcions d’assessoria.\n•\nDissenyar tota la política de prevenció jurídica en coordinació amb els\nserveis d’assessoria jurídica dels Districtes i dels òrgans gestors.\n\n30-5-2013\n\n\fNÚM. 17\n\n30-5-2013\n\n•\n•\n•\n•\n•\n•\n\nGASETA MUNICIPAL DE BARCELONA\n\nParticipar, quan sigui requerit, en funcions de redacció d’ordenances i\ndisposicions generals, així com elaborar informes sobre el seu contingut.\nGestionar i coordinar els informes jurídics i dictàmens encarregats a\npersones externes a la institució.\nImpulsar les activitats del Programa de Formació Jurídica dels Lletrats.\nCoordinar els Serveis Jurídics Centrals amb els Serveis Jurídics\ndescentralitzats (sectors, districtes, organismes autònoms, EPES, societats\nmunicipals i d’altres ens municipals).\nPromoure la institucionalització d’una Comissió Assessora de propostes de\nresolució de recursos d’alçada i d’altres recursos administratius i presidir-la\nper delegació del Director de Serveis Jurídics.\nRealitzar la defensa de l’Ajuntament en els plets de qualsevol ordre\njurisdiccional, i especialment en l’ordre contenciós-administratiu, quan així\nsigui requerit per la Direcció.\n\n4. Requisits de participació\n•\nPertànyer al grup A, subgrup A1 de les categories de Tècnic/a Superior en\nDret; Tècnic/a Superior en Gestió (amb titulació de llicenciatura en dret) o\nTècnic/a d’Administració General (TAG, amb titulació de llicenciatura en\ndret)\n•\nPortar un mínim d’un any de serveis com a funcionari/ària de carrera de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística del\nDepartament de Cultura o equivalent. Restaran exempts d'acreditar els\nconeixements de llengua catalana en la convocatòria, els i les candidates\nque es troben en una de les situacions que s'indiquen a continuació i així ho\nindiquin expressament a l'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari que estigui en\nsuspensió d'ocupació ni els traslladats de llocs de treball com a conseqüència d'un\nexpedient disciplinari, mentre durin els efectes corresponents. Tampoc no hi poden\nprendre part el personal funcionari en situació diferent de servei actiu que no hagin\nromàs el temps mínim exigit per reingressar al servei actiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n\n2601\n\n\f2602\n\nGASETA MUNICIPAL DE BARCELONA\n\nNÚM. 17\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en procediments d’intervenció administrativa en l’activitat\nprivada en matèria de la competència dels ens locals fins a 2 punts.\n− Experiència en matèria de dret ambiental en matèries de competència\nlocal fins a 2 punts.\n− Experiència en matèria de contractació del sector públic, fins a 1 punt.\n− Experiència en matèria de funció pública local fins a 1 punt.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Tècnic/a 1 de la família professional de Serveis\nJurídics d’acord amb el Sistema d’Ordenació Municipal (SOM): Compromís\nprofessional, Treball en equip, Orientació al servei públic, Pensament analític,\nRecerca d’informació i actualització de coneixement, Autoconfiança, Rigor i\norganització, Comunicació i influència.\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident/a:\n− Sr Alfred Lacasa i Tribó, Director dels Serveis Jurídics, o persona en qui\ndelegui.\nVocals:\n− Sr. Albert Solé i Benito, Sotsdirector dels Serveis Jurídics i Director de\nl’Àrea del Contenciós, o persona en qui delegui.\n− Sr. Manuel Mallo i Gómez, Director de l’Àrea de Règim Jurídic, o persona en\nqui delegui.\n− Sra. Francesca Otalora i Sala, Gerència de Recursos, o persona en qui\ndelegui.\n− Sr. Francesc Martinez i Lizán, Departament de Selecció de la Gerència de\nRecursos Humans i Organització, o persona en qui delegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de l’Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari que hagi obtingut nova destinació cessarà en el lloc de\ntreball que ocupa en un màxim de 10 dies a partir de l'endemà de la publicació de\nla resolució del concurs a la Gaseta Municipal. La presa de possessió en la nova\ndestinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nSuport 2 de la família professional General (GE) per a la direcció del\nCentre Cívic Matas i Ramis adscrit al Departament de Serveis a les\nPersones de la Gerència del Districte Horta-Guinardó.\nConcurs núm. 21/2013-C\nConvocatòria per a la provisió definitiva per concurs de mèrits d’un lloc de\ntreball de SUPORT 2 de la família professional General (GE) per a la direcció del\nCentre Cívic Matas i Ramis adscrit al Departament de Serveis a les Persones de la\nGerència del Districte Horta-Guinardó.\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits d’un lloc de treball de Suport 2 de\nla família professional General (GE) per a la direcció del Centre Cívic Matas i Ramis\nadscrit al Departament de Serveis a les Persones de la Gerència del Districte\nHorta-Guinardó.\n1. Classificació del lloc convocat\nDenominació:\nSuport 2 (90.20.GE.10 segons catàleg vigent)\nÀmbit funcional:\nSuport\nTipus de lloc:\nSuport\n\n2603\n\n\f2604\n\nGASETA MUNICIPAL DE BARCELONA\n\nNÚM. 17\n\nVinculació:\nFuncionària\nSubgrup d’accés:\nC1\nDestinació:\nNivell 20\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n20 (439,70 € mensuals)\n790 €/mensuals segons catàleg vigent\n\n3. Descripció funcional\n3.1. Descripció funcional del lloc convocat (Suport 2 de la família GE)\n3.1.1 Missió\nRealitzar la gestió integral o supervisió d’un o més processos administratius en\nles matèries i processos que siguin competència de l’òrgan on presten els seus\nserveis, d’acord amb la normativa establerta i amb la supervisió d’un superior\n3.1.2 Funcions bàsiques\n•\nIntegrar un o més processos de naturalesa diversa i/o especialitzada de\nl’òrgan on està adscrit, controlant el seu desenvolupament.\n•\nElaborar documentació administrativa, sobre el procés o processos sota la\nseva responsabilitat.\n•\nParticipar en la programació, planificació i control del procés o processos\nsota la seva responsabilitat, proposant alternatives.\n•\nPrestar serveis directes als ciutadans o al personal de la Corporació\nMunicipal, dins del seu àmbit d’especialització, en el marc de les\nCompetències i recursos de l’òrgan on presten servei.\n•\nExercir l’actuació inspectora, si correspon a l’òrgan on presten els seus\nserveis.\n3.2. Descripció funcional de l’òrgan al qual està adscrit el lloc (Departament de\nServeis a les Persones)\n3.2.1. Missió\nExercir la direcció executiva de la planificació i execució dels serveis a les\npersones que es desenvolupen al Districte en l’àmbit de l’acció social, l’educació, la\ncultura, el benestar, la promoció social, econòmica i l’educació ambiental, garantint\nla coordinació amb els àmbits sectorials de referència.\n3.2.2. Funcions\n•\nGarantia de que els serveis prestats per la Direcció als ciutadans siguin\neficaços i eficients i responguin a les seves necessitats.\n•\nDisseny de les línies estratègiques, en l’àmbit dels serveis a les persones, a\ndesenvolupar en els Barris del Districte per l’organització municipal.\n•\nDirecció de la planificació, organització i prestació dels serveis del Districte\nper l’acció social, l’educació, la cultura, el benestar, la promoció social,\neconòmica i l’educació ambiental, i de qualsevol altra que li sigui designat\nen l’àmbit dels serveis a les persones.\n•\nResponsable de la interlocució amb els àmbits sectorials de serveis a les\npersones, per la planificació i resposta a les demandes dels ciutadans.\n•\nImpuls dels òrgans de participació temàtics o sectorials en l’àmbit dels\nserveis a les persones, en coordinació amb la Direcció de Promoció,\nParticipació i Prevenció.\n•\nDirecció dels equipaments del Districte, seguint els criteris marc definits per\nles Gerències sectorials.\n•\nPlanificació i execució dels compromisos adoptats pels plans municipals i del\nDistricte l’àmbit dels serveis a les persones.\n•\nDirecció dels recursos humans i materials assignats directament a la\nDirecció.\n•\nResponsable d’integrar a la seva Direcció la prevenció de riscos laborals i de\nvetllar per un desenvolupament eficient.\n•\nImpuls dels criteris funcionals definits pels sectors de referència.\n\n30-5-2013\n\n\fNÚM. 17\n\n30-5-2013\n\n•\n•\n\nGASETA MUNICIPAL DE BARCELONA\n\nExercici de les competències que li siguin delegades.\nTotes aquelles que li siguin atribuïdes per la Gerència del Districte en el\ncompliment de les seves funcions.\n\n4. Requisits de participació\n•\nPertànyer al grup C, subgrup C1 de la categoria Administrativa.\n•\nPortar un mínim d’un any de serveis com a funcionari/a de carrera o laboral\nfix de la plantilla de l’Ajuntament de Barcelona i/o dels organismes\nautònoms adherits a l’Acord regulador de les condicions de treball dels\nempleats públics de l’Ajuntament de Barcelona, i no pertànyer a les classes\nde Guàrdia Urbana ni del Servei de Prevenció i Extinció d’Incendis i\nSalvament (SPEIS).\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en programació i gestió d’activitats socioculturals fins a 3\npunts.\n− Experiència en direcció de projectes i/o comandament de personal fins a\n2 punts.\n\n2605\n\n\f2606\n\nGASETA MUNICIPAL DE BARCELONA\n\nNÚM. 17\n\nExperiència en relació amb entitats (culturals, socials, infantils i juvenils,\nrecreatives,etc) fins a 1 punt.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de SUPORT 2 de la família professional General (GE)\nd’acord amb el Sistema d’Ordenació Municipal (SOM):Compromís professional,\nTreball en equip, Orientació al servei públic, Pensament analític, Flexibilitat i\nobertura al canvi, Autoconfiança, Rigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\n4L’exercici serà valorat fins a un màxim de 6 punts.\n−\n\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Carles Mas i Lloveras, Gerent del Districte d’Horta-Guinardó, o persona\nen qui delegui.\nVocals:\n− Sra. Montserrat Martínez i Riba, Directora de Serveis Generals del Districte\nd’Horta-Guinardó, o persona en qui delegui.\n− Sra. Laura Pérez Sanz, Cap Departament de Territori del Districte d’HortaGuinardó, o persona en qui delegui.\n− Sr. Albert Benito García, Cap de Projecte dels Serveis a les Persones del\nDistricte d’Horta-Guinardó, o persona en qui delegui.\n− Sr. José Mª Martínez de Eulate, Departament de Selecció i Promoció de la\nGerència de Recursos Humans i organització, o persona en qui delegui\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de l’Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nBASES GENERALS QUE HAN DE REGIR LA CONVOCATÒRIA D’UN CONCURS\nPER A LA PROVISIÓ D’UN LLOC TREBALL DE L’INSTITUT MUNICIPAL\nD’HISENDA\n(Aprovades per decret de l’Alcaldia)\n\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\n– Haver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\n– Haver transcorregut un mínim de dos anys des de l'última destinació\nobtinguda per concurs.\n\n2607\n\n\f2608\n\nGASETA MUNICIPAL DE BARCELONA\n\nNÚM. 17\n\nMÈRITS COMUNS A TOTS ELS CONCURSOS\n5.\n6.\n\n7.\n\n8.\n\nAntiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\nGrau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n– Per posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\nNivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n– Pel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n– A aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\nCursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\n\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\nde la proposta de la Junta de Valoració de l'últim concurs en què hagi obtingut la\nplaça.\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs núm. 145/13. Un lloc de treball de Suport 4 de la família professional\nGeneral (GE) adscrit al Departament de Relacions amb el Contribuent (Registre) de\nl’Institut Municipal d’Hisenda. (nivell 16)\nSuport 4 de la família professional General (GE) adscrit al Departament de\nRelacions amb el Contribuent (Registre) de l’Institut Municipal d’Hisenda\nConcurs núm. 145/13\nConvocatòria per a la provisió definitiva per concurs de mèrits d’un lloc de\ntreball de Suport 4 de la família professional General (GE) adscrit al Departament\nde Relacions amb el Contribuent ( Registre ) de l’Institut Municipal d’Hisenda.\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits d’un lloc de treball de Suport 4 de\nla família professional General (GE) adscrit al Departament de Relacions amb el\nContribuent ( Registre ) de l’Institut Municipal d’Hisenda.\n1. Classificació del lloc convocat\nDenominació:\nSuport 4 (90.40.GE.20 segons catàleg vigent)\nÀmbit funcional:\nSuport\nTipus de lloc:\nSuport\nVinculació:\nFuncionària\nSubgrup d’accés:\nC2\n\n2609\n\n\f2610\n\nGASETA MUNICIPAL DE BARCELONA\n\nNÚM. 17\n\nDestinació:\nNivell 16\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n16 (349,93 € mensuals)\n510 € mensuals segons catàleg vigent\n\n3. Descripció funcional\n3.1. Descripció funcional del lloc convocat (Suport 4 de la família GE)\n3.1.1.Missió\nRealitzar tasques administratives, com a recolzament específic a un equip, o\ntasques específiques dins d’un procediment, en les matèries, processos i\nactuacions que siguin competència de l’òrgan on presten els seus serveis, d’acord\namb les instruccions del superior i els procediments establerts, per aconseguir la\nseva realització en termes de fiabilitat.\n3.1.2. Funcions bàsiques\n•\nPrestar serveis directes als ciutadans o al personal de la Corporació\nMunicipal, sobre els processos que executa, en el marc de les competències\ni recursos de l’òrgan on presten servei.\n•\nRealitzar tasques de suport administratiu: Anàlisi bàsica, recerca i\nexplotació de dades als sistemes d’informació; comprovació i introducció de\ndades als sistemes d’informació; elaboració de documents administratius;\ngestió integral de l’arxiu, la manipulació, la reproducció i el trasllat dels\nexpedients i documents sobre els que treballa; registre de documents. Els\ndocuments i expedients podran ser físics o electrònics.\n•\nRealitzar tramitacions i activitats d’un procés administratiu, detectant les\npossibles incidències i gestionant la seva resolució, tot garantint la fiabilitat.\n•\nRealitzar tràmits, informar i resoldre consultes telefònicament i presencial\nals ciutadans o al personal de la Corporació Municipal, en el marc de les\nCompetències i recursos de l’òrgan on presten servei.\nLes tasques d’aquest lloc de treball requereixen de supervisió directa per indicar‐\nli les prioritats o normes a seguir.\nLes tasques d’aquest lloc de treball s’han de desenvolupar sobre un marc de\nprocessos estandarditzats.\nLes tasques d’aquest lloc de treball requereixen de la interacció amb la\nciutadania o amb personal de la Corporació Municipal per facilitar informació i\ndesenvolupar tramitacions administratives.\n3.2. Descripció funcional de l’òrgan al qual està adscrit el lloc (Departament de\nRelacions amb el Contribuent)\n3.2.1. Funcions\n•\nDissenyar, impulsar i coordinar els serveis d'atenció al contribuent i a\nl’infractor.\n•\nTransmetre les directrius necessàries amb la finalitat de garantir\nl’homogeneïtat de les actuacions i la unitat de criteri.\n•\nProposar les modificacions necessàries en la web de l’Institut Municipal\nd’Hisenda i de l’Ajuntament, en relació als tributs, preus públics i sancions\ngestionades per l’Institut.\n•\nElaborar les instruccions necessàries pels serveis d’atenció presencial de\nl’Institut Municipal d’Hisenda i assegurar la seva adaptació per a les oficines\nd’atenció al ciutadà dels districtes i la plataforma d’atenció telefònica.\n•\nElaborar anualment la proposta de Guia del contribuent.\n•\nResoldre les incidències que plantegi la funció de registre i certificats.\n•\nCrear i mantenir els models d’impresos que s’envien als ciutadans i a les\nempreses.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n4. Requisits de participació\n•\nPertànyer al grup C, subgrup C2 de la categoria Auxiliar Administrativa.\n•\nPortar un mínim d’un any de serveis com a funcionari/a de carrera o laboral\nfix de la plantilla de l’Ajuntament de Barcelona i/o dels organismes\nautònoms adherits a l’Acord regulador de les condicions de treball dels\nempleats públics de l’Ajuntament de Barcelona, i no pertànyer a les classes\nde Guàrdia Urbana ni del Servei de Prevenció i Extinció d’Incendis i\nSalvament (SPEIS).\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Aplicacions corporatives i/o utilització de bases de dades especialment les\nrelacionades amb la gestió tributària, fins a 3 punts.\n− Tramitació d’expedients administratius, especialment els relacionats amb la\ngestió tributària, fins a 3 punts.\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\n\n2611\n\n\f2612\n\nGASETA MUNICIPAL DE BARCELONA\n\nNÚM. 17\n\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Exercici de valoració de les competències professionals requerides per a\nl’òptim desenvolupament de les funcions del lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Suport 4 de la família professional General (GE)\nd’acord amb el Sistema d’Ordenació Municipal (SOM): Compromís professional,\nTreball en equip, Orientació al servei públic, Pensament analític, Flexibilitat i\nobertura al canvi, Autoconfiança, Rigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Antoni Rodríguez Sivera, Gerent de l’Institut Municipal d’Hisenda, o\npersona en qui delegui.\nVocals:\n− Rafael Olañeta Fernández Grande, Director de Serveis de Relacions amb els\nContribuents i Reclamacions, o persona en qui delegui.\n− Sra. Victoria Alumà Clar, Cap del Departament de Relacions amb el\nContribuent, o persona en qui delegui.\n− Sra. Eva Albaladejo Mur, Cap del Registre i Gestió de Certificats, o persona\nen qui delegui.\n− Sr. Santos Martínez Sequí, Cap de Recursos Humans, qui actua també com\na Secretari, o persona en qui delegui.\nRepresentant de la Junta de Personal o del Comitè d’Empresa.\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de l’Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals\n\nBASES GENERALS QUE HAN DE REGIR LA CONVOCATÒRIA D’UN CONCURS\nPER A LA PROVISIÓ D’UN LLOC DE TREBALL DE L’INSTITUT MUNICIPAL DE\nSERVEIS SOCIALS\n(Aprovades per decret de l’Alcaldia)\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\n– Haver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\n– Haver transcorregut un mínim de dos anys des de l'última destinació\nobtinguda per concurs.\nMÈRITS COMUNS A TOTS ELS CONCURSOS\n9.\n\nAntiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\n10. Grau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n\n2613\n\n\f2614\n\nGASETA MUNICIPAL DE BARCELONA\n\nNÚM. 17\n\n–\n\nPer posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\n11. Nivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n– Pel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n– A aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\n12. Cursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\nde la proposta de la Junta de Valoració de l'últim concurs en què hagi obtingut la\nplaça.\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs núm. 1/2013. Un lloc de treball de gestor/a de Projecte 2 de la família\nprofessional General (GE) adscrit al Departament de Recursos Humans de l’Institut\nMunicipal de Serveis Socials (IMSSB) (nivell 24)\n\nGestor/a de Projecte 2 de la família professional General (GE) adscrit al\nDepartament de Recursos Humans de l’Institut Municipal de Serveis\nSocials (IMSSB)\nConcurs núm. 1/2013\nConvocatòria per a la provisió definitiva per concurs de mèrits d’un lloc de\ntreball de Gestor/a de Projecte 2 de la família professional General (GE) adscrit al\nDepartament de Recursos Humans de l’Institut Municipal de Serveis Socials\n(IMSSB)\nD’acord amb la regulació de l’article 79 de la Llei 7/2007, de 12 d’abril, de\nl’Estatut Bàsic de l’Empleat Públic sobre el concurs de provisió dels llocs de treball,\nles bases marc que regulen la provisió de llocs de treball mitjançant concurs i\nd’acord amb l’article 22.2 de l’Acord regulador de les condicions de treball dels\nempleats públics de l’Ajuntament de Barcelona.\nEs convoca la provisió per concurs de mèrits d’un lloc de treball de Gestor/a de\nProjecte 2 de la família de Serveis Generals (GE) adscrit al departament de\nRecursos Humans de l’Institut Municipal de Serveis Socials (IMSSB).\n1. Classificació del lloc convocat\nDenominació:\nGestor/a de Projecte 2 (70.20.GE.10 segons catàleg\nvigent)\nÀmbit funcional:\nTècnic\nTipus de lloc:\nGestió de Projectes 2\nVinculació:\nFuncionari\nSubgrup d’accés:\nA1 i A2 de qualsevol categoria\nDestinació:\nNivell 24\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n24 (582,92 € mensuals)\n970€ mensuals segons catàleg vigent\n\n2615\n\n\f2616\n\nGASETA MUNICIPAL DE BARCELONA\n\nNÚM. 17\n\n3. Descripció funcional\n3.1. Descripció funcional del lloc convocat (Gestor/a de projecte 2 de la família\nGE)\n\n3.1.1.Missió\nDirigir programes o projectes, planificant, organitzant i coordinant la seva\nactivitat i els recursos econòmics, tècnics i humans assignats, per tal de complir\namb els objectius i resultats en el termini, qualitat i cost previst.\n3.1.2 Funcions bàsiques\n•\nDirigir la definició, planificació, execució i supervisió dels programes i\nprojectes dins l’òrgan on presta els seus serveis.\n•\nDirigir programes i projectes desenvolupats per externs, dins de l’òrgan on\npresten els seus serveis.\n•\nDonar impuls als programes i projectes i coordinar les actuacions dels\nrecursos humans i materials assignats adaptant els mitjans personals i\nmaterials disponibles a la programació establerta.\n•\nCol·laborar amb altres unitats de l’organització territorial i altres òrgans per\na definir criteris tècnics que siguin d’aplicació als projectes.\n3.2 Descripció funcional de l’òrgan al qual està adscrit el lloc (Departament de\nRecursos Humans)\n3.2.1. Missió\nDesenvolupar el sistema de gestió de les persones adscrites a l’IMSS en el marc\nde les coordenades marcades per l’Ajuntament de Barcelona i d’acord amb la\nlegislació vigent, per tal de garantir el compliment dels objectius de l’Institut\nassegurant la qualitat del servei a la ciutadania i el correcte desenvolupament i\nbenestar de les persones que el duen a terme.\n3.2.2. Funcions bàsiques\n•\nDirigir, coordinar i supervisar la gestió dels recursos humans de l’IMSS,\nd’acord amb la normativa vigent i les polítiques especifiques d’àmbit\nmunicipal i molt específicament del Sector de Qualitat de vida, Igualtat i\nEsports.\n•\nDirigir i impulsar els projectes vinculats a la millora de la gestió i adequació\nde les persones adscrites a l’IMSS als seus llocs de treball així com dirigir i\nimpulsar els processos i procediments relacionats amb l’àmbit dels recursos\nhumans\n•\nDirigir i impulsar els plans de desenvolupament i comunicació interna de\nl’IMSS\n•\nParticipar en els òrgans de negociació col·lectiva en els que es tractin temes\nrelacionats amb el IMSSB (Mesa tècnica de Serveis Socials, Comitè\nd’empresa, Comitè de salut....)\n•\nDirigir i coordinar l’equip de professionals del departament, així com els\nrecursos econòmics i materials assignats.\n•\nElaborar i administrar el pressupost del seu àmbit competencial (Capítol 1 i\npartides de formació i prevenció de riscos laborals del Capítol 2).\n•\nPromoure i facilitar la interlocució amb les unitats internes amb les que es\ngestionen processos i projectes compartits i la coordinació amb les àrees\nexternes.\n•\nAssessorar i donar suport tècnic en matèria d’organització, de gestió de\npersones i de processos de millora a la Gerència i als òrgans de direcció del\nIMSS.\n4. Requisits de participació\n•\nPertànyer al grup A subgrup A1 i A2 de qualsevol categoria.\n•\nPortar un mínim d’un any de serveis com a funcionari de carrera o laboral\nfix de la plantilla de l’Ajuntament de Barcelona i/o dels organismes\nautònoms adherits a l’Acord regulador de les condicions de treball dels\nempleats públics de l’Ajuntament de Barcelona i no pertànyer a les classes\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nde Guàrdia Urbana ni del Servei de Prevenció i Extinció d’Incendis i\nSalvament (SPEIS).\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística del\nDepartament de Cultura o equivalent. Restaran exempts d'acreditar els\nconeixements de llengua catalana en la convocatòria, els i les candidates\nque es troben en una de les situacions que s'indiquen a continuació i així ho\nindiquin expressament a l'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestiguin en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part els funcionaris en situació diferent de servei\nactiu que no hagin romàs el temps mínim exigit per reingressar al servei actiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− Experiència en planificació, programació i avaluació de projectes de\nRecursos Humans, fins a.2 punts\n− Experiència en planificació, programació i avaluació de programes de\ndesenvolupament professional, fins a.2 punts\n− Experiència en tasques d’assessorament tècnic en matèria de Recursos\nHumans, fins a 1 punt\n− Experiència en coordinació d’equips i d’impuls de projectes i programes\namb altres agents de l’organització, fins a 1 punt\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball, fins a 6 punts.\n\n2617\n\n\f2618\n\nGASETA MUNICIPAL DE BARCELONA\n\nNÚM. 17\n\nLa Junta de valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Gestió projectes 2 de la família professional\nGeneral d’acord amb el Sistema d’Ordenació Municipal (SOM): Compromís\nprofessional, Treball en equip, Orientació al servei públic, Pensament analític,\nRecerca d’informació i actualització de coneixements, Flexibilitat i obertura al\ncanvi, Rigor i organització, Comunicació i influència i Lideratge i desenvolupament..\nL’exercici consistirà com a mínim en una entrevista individual, tot i que si es\nconsidera necessari, la Junta de Valoració podrà utilitzar altres sistemes\nd’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats opcionals la puntuació mínima és de 11,5\npunts.\n− Si no es realitza l’exercici o supòsit pràctic, la puntuació mínima és de 9\npunts.\n6. Junta de valoració\nPresidenta:\n− Sra. Àngels Canals , Gerent de l’IMSSB, o persona en qui delegui.\nVocals:\n− Sra. Francesca Mata, Cap de departament 1 de la família professional\ngeneral Departament de Recursos Humans de l’IMSSB, o persona en qui\ndelegui.\n− Sr. José Mª Martínez de Eulate, Departament de Selecció i Promoció de\nRecursos Humans de la Gerència de Recursos Humans, o persona en qui\ndelegui.\n− Sra. Mª Carmen López, Departament de Recursos Humans de l’IMSSB o\npersona en qui delegui, qui també actuarà com a secretària.\nRepresentant de la Junta de Personal o del Comitè d’Empresa\n7. presentació de sol·licituds\nLes persones interessades podran presentar la seva sol·licitud al Registre\nGeneral o a qualsevol dels registres desconcentrats de l’Ajuntament, fent servir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de l’Intranet Municipal. La instància ha d’anar adreçada a l’Institut\nMunicipal de Serveis Socials de Barcelona (C/ València 344, 2a planta).\nEl termini de presentació d’instàncies és de 15 dies hàbils a comptar a partir del\ndia següent a la publicació de les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari de carrera o laboral fix que hagi obtingut nova destinació\ncessarà en el lloc de treball que ocupa en un màxim de 10 dies a partir de\nl'endemà de la publicació de la resolució del concurs a la Gaseta Municipal. La\npresa de possessió en la nova destinació es durà a terme a l'endemà del\ncessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent de l’Ajuntament de Barcelona o d’un dels seus\norganismes autònoms o ens instrumentals diferents del convocant, la seva presa\nde possessió es durà a terme a partir del primer dia hàbil del mes següent a la\npublicació de la resolució del concurs a la Gaseta Municipal. En el cas que la\npublicació s’efectuï en la darrera Gaseta Municipal del mes, la presa de possessió\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nes diferirà al primer dia hàbil del segon mes comptat des de la publicació de\nl’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nCONCURS DE TRASLLATS PER PROVEIR LLOCS DE TREBALL VACANTS\nCORRESPONENTS A ESCOLES MUNICIPALS DE MUSICA I CONSERVATORI.\nCURS 2013-2014. INSTITUT MUNICIPAL D’EDUCACIÓ\nANNEX 1\nD’acord amb la resolució de la Gerència de l’Institut Municipal d’Educació (IMEB)\nde data 24 de maig de 2103, es convoca Concurs de Trasllats per proveir les\nvacants dels llocs de treball professor/a de Música, que es regirà per les presents\nBASES:\nEls llocs de treball vacants per al curs 2013-2014 són els relacionats a l’Annex 2.\nPodran participar-hi els funcionaris i funcionàries municipals de l’IMEB amb la\ncategoria de Professor/a Superior de Música en servei actiu i 2 anys d’antiguitat,\nque estiguin en possessió del certificat de coneixements mitjans de llengua\ncatalana (nivell C), i amb destinació a les Escoles Municipals de Música i al\nConservatori Municipal de Música.\nPel que fa a la resolució d’aquest concurs, i quant a l’adjudicació dels llocs de\ntreball, s’estableix que l’ordre de puntuació obtinguda serà la suma de les\npuntuacions obtingudes en la valoració de la idoneïtat professional i la valoració de\nmèrits.\nEls i les aspirants hauran de presentar la sol·licitud d’acord amb la instància\nmodel establerta, en el Registre General de l’Institut d’Educació (pl. d’Espanya, 5),\nde dilluns a dijous de 8:30h a 17:30h i divendres de 8:30h a 14:00h.\nEl model d’instància així com tota la informació del seguiment del concurs, es\npublicaran a la intranet Bulevard i al tauler d’anuncis de l’IMEB. A la instància\ncaldrà indicar la plaça vacant a la qual s’opta. Igualment, caldrà incloure la\ndeclaració expressa de complir els requisits exigits per participar en el concurs.\nEl termini per a la presentació de la instància serà de 15 dies a partir de\nl’endemà de la publicació de la present convocatòria a la Gaseta Municipal.\nTotes les condicions requerides per participar-hi, com també els mèrits al·legats,\nhan d’haver estat perfeccionats en la data de finalització del termini de presentació\nde les instàncies.\nEls membres dels equips directius, no podran participar en el concurs de\ntrasllats.\nLa Comissió de Valoració podrà requerir en qualsevol moment els i les aspirants\nper a la justificació o aclariment de mèrits sobre els quals es plantegin dubtes\nEl Concurs constarà de dues fases\n1. Valoració de la idoneïtat professional: fins a un màxim de 10 punts\nConsistirà en la realització d’una prova pedagògica. Serà valorada amb una\npuntuació màxima de 10 punts.\na) Accés a places vacants del CMMB\n− Instrument. Realitzar una classe a 1 alumne/a del CMMB de 4rt. 5è. o\n6è. Curs. En acabar, l’aspirant respondrà les qüestions que plantegi la\nComissió de Valoració. Temps màxim per a cada aspirant: 30 minuts.\n− Repertori. Realitzar un assaig amb 1 alumne/a del CMMB de 4rt. 5è. o\n6è, segons sigui la seva especialitat corda/vent. Temps màxim de cada\naspirant 30 minuts. En acabar, l’aspirant respondrà les qüestions que\nplantegi la Comissió de Valoració.\n\n2619\n\n\f2620\n\nGASETA MUNICIPAL DE BARCELONA\n\nNÚM. 17\n\nLlenguatge musical. Es farà una prova escrita (màxim 1 h 30 minuts)\nsobre el contingut del programa de llenguatge de 3r o 4t curs de grau\nprofessional. Una vegada corregida la prova, la Comissió de Valoració\npodrà fer preguntes a cada aspirant sobre la resolució de l’exercici\nescrit, per un temps que no superi els 30 minuts\nb) Accés a places vacants de les Escoles de Música:\n− Instrument. Realitzar una classe col·lectiva amb alumnes entre 1r i 3r\ncurs d’instrument. En acabar, l’aspirant respondrà les qüestions que\nplantegi la comissió de selecció. Temps màxim per cada aspirant 30\nminuts.\n− Llenguatge musical. Es farà una prova escrita (màxim 1 h 30 minuts)\nsobre el contingut del programa de llenguatge de 3r cicle. Una vegada\ncorregida la prova, la Comissió de Valoració podrà fer preguntes a cada\naspirant sobre la resolució de l’exercici escrit, per un temps que no\nsuperi els 30 minuts\n\n−\n\n2. Valoració de mèrits:\n2.1 Antiguitat per serveis prestats en la mateixa categoria a la qual\ns’opta: fins un màxim de 12 punts (Es comprovarà des del Servei de Recursos\nHumans)\n•\nPer cada any de permanència en el centre de procedència, 1 punt. Màxim 10\npunts.\n•\nPer cada any de servei actiu al centre i plaça a la qual s’opti, 0,50 punts.\nMàxim 2 punts.\n2.2 Formació permanent: Fins un màxim de 5 punts\n•\nPer la participació en cursos organitzats per l’IMEB. (0,5 punts per cada 15\nhores de formació)\n•\nPer la participació en cursos relacionats amb l’ensenyament musical\norganitzats per altres entitats. (0,25 punts per cada 30 hores de formació)\n2.3 Altres mèrits: fins un màxim de 5 punts\n•\nPer publicacions editades i/o enregistrades relacionades amb l’educació\nmusical (0,5 punts per publicació), fins a 2 punts\n•\nPer haver participat al cicle Dijous Concert, (0,5 punts per concert), fins a 3\npunts\nEs valorarà la formació dels darrers 6 anys.\nLa puntuació final de cada aspirant serà la suma dels apartats 1 i 2.\nComissió de Valoració\nLa Comissió de valoració és l’òrgan col·legiat al qual pertoca el desenvolupament\nd’aquest procés, i està integrada per les persones següents:\n− Sr. Casimir Macià, Director de Centres Educatius de l’Institut Municipal\nd’Educació o persona en qui delegui.\n− Sr. Albert Llanas, Director del Conservatori Municipal de Música o persona en\nqui delegui.\n− Sra. Edurne Vila, Directora de l’Escola Municipal de Música de Sant Andreu o\npersona en qui delegui.\n− Sra. Dolors Casanovas, Cap d’ensenyaments musicals de l’Institut Municipal\nd’Educació o persona en qui delegui.\n− Sra. Antònia Cañellas, Cap de Recursos Humans o persona en qui delegui.\nLa comissió de valoració podrà incorporar assessors/res en el cas que es\nconsideri necessari per l’especialitat a proveir.\nLa Junta de Personal i el Comitè d’Empresa podran designar un/a membre titular\ni un/a de suplent, que podrà assistir a les sessions de la Junta.\nANNEX 2. Places Vacants\nConservatori Municipal de Música\n1 plaça de Llenguatge musical\n2 places de Piano\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\n1 plaça de Repertori\n1 plaça de Viola\nEscoles Municipals de Música\n1 plaça de Percussió\n1 plaça de Trombó / tuba\n1 plaça de Violí\n\nCONCURS DE TRASLLATS PER PROVEIR LLOCS DE TREBALL VACANTS\nCORRESPONENTS A ESCOLES BRESSOL MUNICIPALS I SERVEIS\nCOMPLEMENTARIS. CURS 2013-2014. INSTITUT MUNICIPAL D’EDUCACIÓ\nANNEX 1\nD’acord amb la resolució de la Gerència de l’Institut Municipal d’Educació (IMEB)\nde data 24 de maig de 2013, es convoca Concurs de Trasllats per proveir les\nvacants dels llocs de treball d’educador/a als centres públics municipals d’Escola\nBressol i Serveis Familiars, que es regirà per les presents BASES:\nEls llocs de treball vacants per al curs 2013-2014 són els relacionats a l’Annex 2.\n1. Podran participar-hi els funcionaris i funcionàries municipals i contractats i\ncontractades laborals fixos de l’IMEB en servei actiu amb destinació a les Escoles\nBressol Municipals i Serveis Familiars amb la categoria d’Educador/a d’Escola\nBressol o Tècnic/a Auxiliar d’Educació i Puericultura, amb 2 anys d’antiguitat al\nmateix centre i que estiguin en possessió del certificat de coneixements mitjans\nde llengua catalana (nivell C).\n2. Pel que fa a la resolució d’aquest concurs, i quant a l’adjudicació dels llocs de\ntreball, s’estableix el següent ordre de preferència:\nEn primer lloc: Educadors i educadores que hagin resultat desplaçades dels\nseus actuals llocs de treball com a conseqüència d’ajustos organitzatius a les seves\nescoles bressol.\nEn segon lloc: Educadors/es que ho sol·licitin voluntàriament, segons l’ordre de\npuntuació obtinguda en la valoració de mèrits.\n3. Els i les aspirants hauran de presentar la sol·licitud d’acord amb la instància\nmodel establerta, al Registre General de l’Institut d’Educació (pl. d’Espanya, 5),\nde dilluns a dijous de 8:30h a 17:30h i divendres de 8:30h a 14:00h. El model\nd’instància així com tota la informació del seguiment del concurs, es publicaran\na la intranet Bulevard i al tauler d’anuncis de l’IMEB. A la instància caldrà\nindicar les places a les quals s’opta i en quin ordre, sense cap limitació en\nquant al nombre d’eleccions, i s’adjuntaran els documents acreditatius dels\nmèrits. Igualment, caldrà incloure la declaració expressa de complir els requisits\nexigits per participar en el concurs.\n4. Els educadors i educadores que presentin sol·licitud per a la plaça de l’Espai\nFamiliar (Serveis Complementaris) hauran de lliurar junt amb la sol·licitud un\nprojecte que ha d’incloure:\n− motius pels quals opta a aquest tipus de servei\n− objectius d’un espai familiar i intervenció de l’educador/a.\n5. El termini per a la presentació de la instància serà de 15 dies a partir de\nl’endemà de la publicació de la present convocatòria a la Gaseta Municipal.\n6. Totes les condicions requerides per participar-hi, com també els mèrits al·legats,\nhan d’haver estat perfeccionats en la data de finalització del termini de\npresentació de les instàncies.\n7. La Comissió de Valoració podrà requerir en qualsevol moment els i les aspirants\nper a la justificació o aclariment de mèrits sobre els quals es plantegin dubtes.\n8. El concurs serà resolt atenent les peticions dels/les participants. En cas de\nsol·licituds coincidents sobre la mateixa plaça, s’aplicarà l’ordre de preferència\nestablerta en el punt 2 d’aquestes bases.\n9. Barem de valoració de mèrits\n\n2621\n\n\f2622\n\nGASETA MUNICIPAL DE BARCELONA\n\nNÚM. 17\n\n9.1 Per experiència docent en l’Escola Bressol Municipal i/o en Espais Familiars\ncom a funcionari/ària de carrera o contractat/da laboral fix/a, fins un màxim de 20\npunts.\n− Per cada any de servei actiu com a educador/a d’Escola Bressol i Espai\nFamiliar a l’Ajuntament de Barcelona, 1 punt. (Es realitzarà des del Servei\nde Recursos Humans)\n− Per temps de permanència en el centre sol·licitat, 0,5 punts per any. (Es\nrealitzarà des del Servei de Recursos Humans)\n9.2 Formació permanent: Fins a 15 punts\n− Per impartició de cursos o seminaris relacionats amb l’educació infantil, o\nper coordinació de grups de treball, fins 2 punts.\n− Per la participació en cursos relacionats amb el lloc de treball al qual\ns’opta en l’àmbit del primer cicle d’educació infantil, mínim de 10 hores,\n0,05 punts /hora i fins un màxim de 6 punts. Aquests cursos hauran de\nser certificats mitjançant documentació acreditativa de les hores de\ndurada.\n− Per la participació en cursos relatius a aspectes relacionats amb\nl’ensenyament, no inclosos a l’apartat anterior, per cada 10 hores, 0,01\npunts per hora, fins a un màxim de 3 punts. Aquests cursos hauran de\nser acreditats mitjançant documentació acreditativa de les hores de\ndurada.\n− Màsters o post graus que tinguin per objecte el perfeccionament sobre els\naspectes científics i didàctics de l’especialitat d’Infantil, que tinguin\ndurada igual o superior a 300 hores, 2 punts.\n− Màsters o post graus que tinguin per objecte el perfeccionament sobre els\naspectes científics i didàctics de l’especialitat d’Infantil, que tinguin\ndurada igual o superior a 150 hores, 2 punts.\n− Màsters o post graus que tinguin per objecte el perfeccionament sobre els\naspectes científics i didàctics de l’especialitat d’Infantil, que tinguin\ndurada igual o superior a 75 hores, 2 punts.\n9.3 Mèrits acadèmics: Fins a 5 punts\nDoctorat: 3 punts\n− Altres titulacions universitàries, diferents de les al·legades per al ingrés al\nlloc de treball: Llicenciatures 2 punts i Diplomatures 1,5 punts\n9.4 Altres mèrits: Fins a 3 punts\n− Per publicacions de l’àmbit educatiu, en matèries relacionades amb el lloc\nal qual s’opta, en funció del relleu dels continguts d’aquestes\npublicacions, fins a 3 punts.\n9.5 Valoració de Projecte (només en el cas d’optar per a la plaça d’Espai\nFamiliar) : fins a 10 punts\n10. Comissió de valoració\nLa Comissió de valoració és l’òrgan col·legiat al qual pertoca el desenvolupament\nd’aquest procés, i està integrada per les persones següents:\n− Sr. Casimir Macià Costa, Director de Centres Educatius de l’Institut\nMunicipal d’Educació o persona en qui delegui.\n− Sra. Joaquima Ferrando Aguilar, Cap del Servei d’Educació Infantil o\npersona en qui delegui.\n− Sra. Antònia Cañellas, Cap del Servei de Recursos Humans o persona en\nqui delegui.\nLa Junta de Personal i el Comitè d’Empresa podran designar un/a membre titular\ni un/a de suplent, que podrà assistir a les sessions de la Junta.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nANNEX 2\n\n1\n2\n3\n4\n5\n6\n7\n8\n9\n10\n11\n12\n13\n14\n15\n16\n17\n18\n19\n20\n21\n22\n23\n24\n25\n26\n27\n28\n29\n30\n31\n32\n33\n34\n35\n36\n37\n38\n39\n40\n41\n\nEscoles Bressol\nAlbí\nAqüeducte\nBambi\nBarrufets\nBellmunt\nCadí\nCamp de l’arpa\nCan Canet\nCan Caralleu\nCan Dragó\nCan Novell\nCanigó\nCarabassa\nCargol\nCasa dels nens\nCiutat de Mallorca\nCobi\nCollserola\nColometa\nDiagonal Mar\nDolors Canals\nEl Caminet del Besòs\nEl Clot de la Mel\nEl Cotxet\nEl Fil\nEl Gat Negre\nEl Gronxador\nEl Palomar\nEl Parc de la Pegaso\nEl Petit Príncep\nEl Putget\nEl Timbal\nEl Torrent\nEl Tramvia Blau\nEl Tren\nEl Tren de Fort Pienc\nEl Vent\nEl Xalet de la Paperera\nEsquitx\nForestier\nGalatea\n\n1\n\nVacants\n4\n4\n3\n1\n2\n1\n6\n5\n5\n5\n6\n2\n4\n1\n7\n2\n11\n3\n5\n10\n10\n1\n7\n4\n4\n7\n6\n4\n2\n7\n2\n6\n6\n5\n6\n3\n3\n2\n3\n2\n3\n\n42\n43\n44\n45\n46\n47\n48\n49\n50\n51\n52\n53\n54\n55\n56\n57\n58\n59\n60\n61\n62\n63\n64\n65\n66\n67\n68\n69\n70\n71\n72\n73\n74\n75\n76\n77\n78\n79\n80\n81\n\nEscoles Bressol\nGràcia\nIcària\nJúpiter\nLa Farinera\nLa Fassina\nLa Filadora\nLa Mar\nLa Muntanya\nLa Puput\nLa Verneda de Sant Martí\nL’Aliança\nL’Arboç\nL’Arbret de l’eixample\nL’Argimon\nL’Arquet\nLes Quatre Torres\nL’Esquirol\nL’Estació\nL’Harmonia\nLlar d’infants\nLondres\nManigua\nMargalló\nMarina\nMontserrat\nMont-Tàber\nNenes i nens\nNic\nPau\nPla de Fornells\nPortal Nou\nPuigmal\nRalet\nSant Genís\nSant Medir\nTres Turons\nTuró\nValldaura\nXarlot\nXiroi\n\nServeis Complementaris\nEspai Familiar Bon Pastor\n\nVacants\n1\n\nVacants\n1\n6\n7\n5\n6\n8\n1\n3\n5\n2\n7\n3\n7\n4\n1\n3\n1\n7\n2\n5\n1\n3\n7\n10\n3\n5\n3\n2\n3\n7\n3\n3\n2\n5\n1\n5\n2\n2\n1\n1\n\n2623\n\n\f2624\n\nGASETA MUNICIPAL DE BARCELONA\n\nNÚM. 17\n\nLliures designacions\nLliure designació núm. 14/2013\nConvocatòria per a la provisió definitiva per lliure designació del lloc de treball\nde Cap de Departament 1 de la família general (GE) adscrit al Departament de\nManteniment d’Edificis depenent del Departament de Logística i Manteniment de la\nDirecció de Serveis Generals de la Gerència de Recursos.\nD’acord amb la regulació de l’article 80 de la Llei 7/2007, de 12 d’abril, de\nl’Estatut Bàsic de l’Empleat Públic sobre la lliure designació i d’acord amb l’article\n22.3 de l’Acord regulador de les condicions de treball dels empleats públics de\nl’Ajuntament de Barcelona.\nEs convoca la provisió per lliure designació del lloc de treball de Cap de\nDepartament 1 de la família general (GE) adscrit al Departament de Manteniment\nd’Edificis depenent del Departament de Logística i Manteniment de la Direcció de\nServeis Generals de la Gerència de Recursos.\n1. Classificació del lloc convocat\nDenominació:\nCap de Departament 1 (40.10.GE.10 segons catàleg\nvigent)\nÀmbit funcional:\nComandament\nTipus de lloc:\nCap de Departament\nVinculació:\nFuncionària\nSubgrup d’accés:\nA1 i A2\nDestinació:\nNivell 26\nSistema de provisió:\nLliure designació\nClasse de lloc:\nLloc de promoció\n2. Esquema retributiu\nDestinació:\nComplement específic:\n\n26 ( 698€ mensuals segons catàleg vigent)\n1.317 € mensuals segons catàleg vigent\n\n3. Descripció funcional\n3.1 Descripció funcional del lloc convocat (Cap departament 1 de la familia GE)\n3.1.1 Missió\nDirigir els serveis, sistemes, programes i recursos del departament, d’acord amb\nels objectius, directrius i planificació de la gerència o direcció a la que pertany, per\ntal d’assolir i integrar els resultats esperats amb la qualitat, eficàcia i eficiència\nrequerida. Aquest lloc actua en un marc d’alta complexitat tècnica, de recursos i\nd’impacte organitzatiu.\n3.1.2 Funcions bàsiques\n•\nDirigir la planificació, coordinació, execució i control dels programes,\nprocessos i serveis del seu departament en funció dels resultats esperats\n•\nDirigir els recursos humans, econòmics, materials i tecnològics adscrits, en\nfunció dels resultats esperats\n•\nDeterminar els protocols, paràmetres tècnics, circuits i procediments per a\nla realització dels objectius assenyalats i/o dels serveis prestats, la seva\ncoordinació i control de les prestacions\n•\nExercir les delegacions que li siguin atribuïdes\n3.2 Descripció funcional de l’òrgan al qual està adscrit el lloc (Departament de\nManteniment d’Edificis)\n3.2.1 Missió\n•\nGestió i control del manteniment i la neteja dels edificis, instal·lacions o\nequipaments dependents del serveis centrals de l'Ajuntament i elaboració\nde models de contractes transversals.\n3.2.2 Funcions\n•\nGestionar els diferents contractes de manteniment i de neteja dels edificis,\ninstal·lacions o equipaments depenents dels serveis centrals de\nl'Ajuntament.\n\n30-5-2013\n\n\fNÚM. 17\n\n30-5-2013\n\n•\n•\n•\n•\n\nGASETA MUNICIPAL DE BARCELONA\n\nCoordinar la contractació transversal de tasques mantenidores i neteja dels\nedificis, instal·lacions o equipaments depenents dels serveis de\nl’Ajuntament.\nControlar i seguir els serveis i obres.\nControlar i aplicar els programes d’eficiència energètica.\nSupervisar la producció dels tallers municipals, mudances i actes.\n\n4. Requisits de participació\n•\nPertànyer al grup A subgrups A1 i subgrup A2 de totes les categories.\n•\nSer personal funcionari/ària de carrera o laboral fix de la plantilla de\nl’Ajuntament de Barcelona o dels organismes autònoms adherits a de\nl’Acord regulador de les condicions de treball dels empleats públics de\nl’Ajuntament de Barcelona, i no pertànyer a les classes de Guàrdia Urbana\nni del Servei de Prevenció i Extinció d’Incendis i Salvament (SPEIS).\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística, o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls candidats/tes que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari que estigui en\nsuspensió d'ocupació ni els traslladats de llocs de treball com a conseqüència d'un\nexpedient disciplinari, mentre durin els efectes corresponents. Tampoc no hi poden\nprendre part el personal funcionari en situació diferent de servei actiu que no hagin\nromàs el temps mínim exigit per reingressar al servei actiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria, i s'han de complir a la data de la presa de possessió.\n5. Perfil del lloc:\nEs valorarà:\n•\nL’experiència i els coneixements relatius a les tasques descrites en l’apartat\nde les funcions.\n•\nLa formació en les matèries relacionades amb el lloc de treball.\n•\nLes competències professionals requerides per a l’òptim desenvolupament\nde les funcions del lloc de treball (compromís professional, treball en equip,\norientació a servei públic, flexibilitat i obertura al canvi, comunicació i\ninfluència, visió global, lideratge i desenvolupament, direcció de persones).\n6. Presentació de sol·licituds\nLes persones interessades podran presentar instància, acompanyada de\n“currículum vitae”, degudament documentat, al Registre General o a qualsevol dels\nregistres desconcentrats de l’Ajuntament, en el termini de 15 dies hàbils a comptar\na partir del dia següent a la publicació a la Gaseta Municipal.\n\n2625\n\n\f2626\n\nGASETA MUNICIPAL DE BARCELONA\n\nNÚM. 17\n\nEls/les candidats/tes són responsables de comprovar i verificar l'exactitud de la\nseva sol·licitud i les dades que hi consten.\n7. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs en la Gaseta Municipal. La presa de possessió\nen la nova destinació es durà a terme l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de publicació de la resolució esmentada a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectui en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\nLliure designació núm. 15/2013\nConvocatòria per a la provisió definitiva per lliure designació del lloc de treball\nde Cap de Departament 1 de la família general (GE) adscrit al Departament d'Acció\nComunitària de la Direcció de Serveis d'Immigració i Interculturalitat de la\nGerència de Qualitat de Vida, Igualtat i Esports.\nD’acord amb la regulació de l’article 80 de la Llei 7/2007, de 12 d’abril, de\nl’Estatut Bàsic de l’Empleat Públic sobre la lliure designació i d’acord amb l’article\n22.3 de l’Acord regulador de les condicions de treball dels empleats públics de\nl’Ajuntament de Barcelona.\nEs convoca la provisió per lliure designació del lloc de treball de Cap de\nDepartament 1 de la família general (GE) adscrit al Departament d'Acció\nComunitària de la Direcció de Serveis d'Immigració i Interculturalitat de la\nGerència de Qualitat de Vida, Igualtat i Esports.\n1. Classificació del lloc convocat\nDenominació:\nCap de Departament 1 (40.10.GE.10 segons catàleg\nvigent)\nÀmbit funcional:\nComandament\nTipus de lloc:\nCap de Departament\nVinculació:\nFuncionària\nSubgrup d’accés:\nA1 i A2\nDestinació:\nNivell 26\nSistema de provisió:\nLliure designació\nClasse de lloc:\nLloc de promoció\n2. Esquema retributiu\nDestinació:\nComplement específic:\n\n26 ( 698€ mensuals segons catàleg vigent)\n1.317 € mensuals segons catàleg vigent\n\n3. Descripció funcional\n3.1 Descripció funcional del lloc convocat (Cap departament 1 de la familia GE)\n3.1.1 Missió\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nDirigir els serveis, sistemes, programes i recursos del departament, d’acord amb\nels objectius, directrius i planificació de la gerència o direcció a la que pertany, per\ntal d’assolir i integrar els resultats esperats amb la qualitat, eficàcia i eficiència\nrequerida. Aquest lloc actua en un marc d’alta complexitat tècnica, de recursos i\nd’impacte organitzatiu.\n3.1.2 Funcions bàsiques\n•\nDirigir la planificació, coordinació, execució i control dels programes,\nprocessos i serveis del seu departament en funció dels resultats esperats\n•\nDirigir els recursos humans, econòmics, materials i tecnològics adscrits, en\nfunció dels resultats esperats\n•\nDeterminar els protocols, paràmetres tècnics, circuits i procediments per a\nla realització dels objectius assenyalats i/o dels serveis prestats, la seva\ncoordinació i control de les prestacions\n•\nExercir les delegacions que li siguin atribuïdes\n3.2 Descripció funcional de l’òrgan al qual està adscrit el lloc (Departament\nd’Acció Comunitària)\n3.2.1 Missió\n•\nLidera i coordina les polítiques d’acció comunitària i les actuacions sobre els\nassentaments irregulars a la ciutat.\n3.2.2 Funcions\n•\nDefinir l’estratègia i coordinar les accions en matèria d’acció comunitària a\nla ciutat de Barcelona.\n•\nDefinir l’estratègia i coordinar les actuacions en relació als assentaments\nirregulars a la ciutat de Barcelona.\n•\nMantenir la interlocució i la coordinació amb les associacions, agents i\noperadors implicats en l’execució dels plans comunitaris, així com en les\nactuacions sobre els assentaments irregulars, en els diferents barris de la\nciutat.\n•\nLiderar les accions de coordinació transversal entre les diferents gerències\nde l’Ajuntament, especialment en les territorials, en matèria d’acció\ncomunitària.\n•\nFer el seguiment, coordinació i foment de la cooperació, si s’escau, de les\npolítiques d’acció comunitària i sobre els assentaments irregulars,\nimpulsades per altres administracions a la ciutat.\n4. Requisits de participació\n•\nPertànyer al grup A subgrups A1 i subgrup A2 de totes les categories.\n•\nSer personal funcionari/ària de carrera o laboral fix de la plantilla de\nl’Ajuntament de Barcelona o dels organismes autònoms adherits a de\nl’Acord regulador de les condicions de treball dels empleats públics de\nl’Ajuntament de Barcelona, i no pertànyer a les classes de Guàrdia Urbana\nni del Servei de Prevenció i Extinció d’Incendis i Salvament (SPEIS).\n•\nEl personal candidat haurà d’acreditar documentalment el requisit d’estar\nen possessió del certificat de coneixements mitjans de llengua catalana\n(certificat C) o superior de la Direcció General de Política Lingüística, o\nequivalent. Restaran exempts d'acreditar els coneixements de llengua\ncatalana en la convocatòria, els i les candidates que es troben en una de les\nsituacions que s'indiquen a continuació i així ho indiquin expressament a\nl'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\n\n2627\n\n\f2628\n\nGASETA MUNICIPAL DE BARCELONA\n\nNÚM. 17\n\nEls candidats/tes que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari que estigui en\nsuspensió d'ocupació ni els traslladats de llocs de treball com a conseqüència d'un\nexpedient disciplinari, mentre durin els efectes corresponents. Tampoc no hi poden\nprendre part el personal funcionari en situació diferent de servei actiu que no hagin\nromàs el temps mínim exigit per reingressar al servei actiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria, i s'han de complir a la data de la presa de possessió.\n5. Perfil del lloc:\nEs valorarà:\n•\nL’experiència i els coneixements relatius a les tasques descrites en l’apartat\nde les funcions.\n•\nLa formació en les matèries relacionades amb el lloc de treball.\n•\nLes competències professionals requerides per a l’òptim desenvolupament\nde les funcions del lloc de treball (compromís professional, treball en equip,\norientació a servei públic, flexibilitat i obertura al canvi, comunicació i\ninfluència, visió global, lideratge i desenvolupament, direcció de persones).\n6. presentació de sol·licituds\nLes persones interessades podran presentar instància, acompanyada de\n“currículum vitae”, degudament documentat, al Registre General o a qualsevol dels\nregistres desconcentrats de l’Ajuntament, en el termini de 15 dies hàbils a comptar\na partir del dia següent a la publicació a la Gaseta Municipal.\nEls/les candidats/tes són responsables de comprovar i verificar l'exactitud de la\nseva sol·licitud i les dades que hi consten.\n7. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs en la Gaseta Municipal. La presa de possessió\nen la nova destinació es durà a terme l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de publicació de la resolució esmentada a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectui en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nANUNCIS\nAltres anuncis\nInstitut Municipal de Mercats de Barcelona\nEX13000820\nEn compliment del que disposa l'art. 59.4 de la Llei 30/92 de 26 de novembre de\nRègim Jurídic de les Administracions Públiques i del Procediment Administratiu\nComú, i en relació amb l'expedient núm. EX13000820 instruït pel Departament\nJurídic Administratiu de l'Institut Municipal de Mercats de Barcelona sobre extinció\nde l’autorització administrativa que empara l’ús del/s lloc/s a baix indicat/s, es\nnotifica a la persona titular, Eliciane Innocencio, que en data 18 d’abril de 2013 el\ncap del servei de Mercats de l’Institut Municipal de Mercats ha procedit a la\nsignatura del requeriment següent:\n“Segons consta a la Direcció del Mercat, la parada a baix esmentada, roman\ntancada al públic des del dia 1 de juny de 2012.\nAquest comportament està previst a l’Ordenança de Mercats com a causa\nd’extinció de la llicència d’ús:\n“Sense perjudici d’allò que es disposa en altres preceptes d’aquestes\nOrdenances, les autoritzacions d’ús s’extingeixen per: (…) i) no ocupar la parada o\ntenir-la tancada per a la venda durant un mes, llevat que sigui per causa\njustificada segons el criteri de l’òrgan que atorgà l’autorització, i allò que es\ndisposa en l’article 47.”\nAixí mateix, l’article 47 de l’Ordenança de Mercats estableix:\n“1. Es declararà vacant tota parada que no s’ocupi durant un mes consecutiu,\nllevat que hagués estat obtinguda pel titular una autorització municipal, i amb\nindependència que s’hagi satisfet o no el cànon corresponent…”\nPer tot l’esmentat, el requerim per a que en el termini de deu dies comptats des\nde l’endemà de rebre la present notificació procedeixi a l’obertura del/s lloc/s de\nvenda, i l’advertiment que en cas de no fer-ho es procedirà a iniciar el\ncorresponent expedient administratiu per tal de declarar extingida l’autorització\nadministrativa. Així mateix, dins el termini atorgat podrà presentar les al·legacions\nque consideri oportunes per a la defensa dels seus drets i interessos.“\nBarcelona, 14 de maig de 2013. El secretari delegat, Manel Armengol i Jornet\nMercat: Hostafrancs\nLloc/s: Lloc Especial/052-1\nEX13000821\n\n***\n\nEn compliment del que disposa l'art. 59.4 de la Llei 30/92 de 26 de novembre de\nRègim Jurídic de les Administracions Públiques i del Procediment Administratiu\nComú, i en relació amb l'expedient núm. EX13000821 instruït pel Departament\nJurídic Administratiu de l'Institut Municipal de Mercats de Barcelona sobre extinció\nde l’autorització administrativa que empara l’ús del/s lloc/s a baix indicat/s, es\nnotifica a la persona titular, Eliciane Innocencio, que en data 18 d’abril de 2013 el\ncap del servei de Mercats de l’Institut Municipal de Mercats ha procedit a la\nsignatura del requeriment següent:\n“Segons les dades que consten a l’IMMB, vostè no es troba al corrent de\npagament dels cànons d’ús corresponents als llocs de venda dels quals n’ostenta la\nllicència.\n\n2629\n\n\f2630\n\nGASETA MUNICIPAL DE BARCELONA\n\nNÚM. 17\n\nLi recordem que d’acord amb l’article 42.i) de l’Ordenança Municipal de Mercats,\nels titulars dels llocs de venda tenen l’obligació de satisfer el cànon i les altres\nexaccions que corresponguin, i que aquest incompliment està previst a l’article\n37.l) de l’Ordenança esmentada com a causa d’extinció.\nPer a realitzar el pagament pot adreçar-se a l’Institut Municipal d’Hisenda (avda.\nLitoral, núm. 24-34, edifici Vela- annex Torre Mapfre); posteriorment haurà\nd’aportar els comprovants a les oficines centrals de l’IMMB, o bé pot fer-los arribar\na la Direcció del mercat.\nPer tot l’esmentat, la requerim per a que en el termini de deu dies comptats des\nde l’endemà de rebre la present notificació, liquidi el deute que manté amb l’IMMB.\nAixí mateix, en el termini indicat, podrà presentar al·legacions per a la defensa\ndels seus drets i interessos. En el supòsit que el deute no fos liquidat, s’iniciarà la\ntramitació del corresponent expedient administratiu per declarar extingides les\nautoritzacions d’ús.“\nBarcelona, 15 de maig de 2013. El secretari delegat, Manel Armengol i Jornet.\nMercat: Hostafrancs Lloc/s: Lloc Especial/052-1\n***\nEX13000823\nEn compliment del que disposa l'art. 59.4 de la Llei 30/92 de 26 de novembre de\nRègim Jurídic de les Administracions Públiques i del Procediment Administratiu\nComú, i en relació amb l'expedient núm. EX13000823 instruït pel Departament\nJurídic Administratiu de l'Institut Municipal de Mercats de Barcelona sobre extinció\nde l’autorització administrativa que empara l’ús del/s lloc/s a baix indicat/s, es\nnotifica a la persona titular, Diego López Collado, que en data 18 d’abril de 2013 el\ncap del servei de Mercats de l’Institut Municipal de Mercats ha procedit a la\nsignatura del requeriment següent:\n“Segons consta a la Direcció del Mercat, la parada a baix esmentada, roman\ntancada al públic des del dia 1 de juny de 2012.\nAquest comportament està previst a l’Ordenança de Mercats com a causa\nd’extinció de la llicència d’ús:\n“Sense perjudici d’allò que es disposa en altres preceptes d’aquestes\nOrdenances, les autoritzacions d’ús s’extingeixen per: (…) i) no ocupar la parada o\ntenir-la tancada per a la venda durant un mes, llevat que sigui per causa\njustificada segons el criteri de l’òrgan que atorgà l’autorització, i allò que es\ndisposa en l’article 47.”\nAixí mateix, l’article 47 de l’Ordenança de Mercats estableix:\n“1. Es declararà vacant tota parada que no s’ocupi durant un mes consecutiu,\nllevat que hagués estat obtinguda pel titular una autorització municipal, i amb\nindependència que s’hagi satisfet o no el cànon corresponent…”\nPer tot l’esmentat, el requerim per a que en el termini de deu dies comptats des\nde l’endemà de rebre la present notificació procedeixi a l’obertura del/s lloc/s de\nvenda, i l’advertiment que en cas de no fer-ho es procedirà a iniciar el\ncorresponent expedient administratiu per tal de declarar extingida l’autorització\nadministrativa. Així mateix, dins el termini atorgat podrà presentar les al·legacions\nque consideri oportunes per a la defensa dels seus drets i interessos.“\nBarcelona, 16 de maig de 2013. El secretari delegat, Manel Armengol i Jornet\nMercat: Hostafrancs\nLloc/s: Lloc Especial/051-1\n***\n\n30-5-2013\n\n\fNÚM. 17\n\n30-5-2013\n\nGASETA MUNICIPAL DE BARCELONA\n\nEX13000824\nEn compliment del que disposa l'art. 59.4 de la Llei 30/92 de 26 de novembre de\nRègim Jurídic de les Administracions Públiques i del Procediment Administratiu\nComú, i en relació amb l'expedient núm. EX13000824 instruït pel Departament\nJurídic Administratiu de l'Institut Municipal de Mercats de Barcelona sobre extinció\nde l’autorització administrativa que empara l’ús del/s lloc/s a baix indicat/s, es\nnotifica a la persona titular, Diego López Collado, que en data 18 d’abril de 2013 el\ncap del servei de Mercats de l’Institut Municipal de Mercats ha procedit a la\nsignatura del requeriment següent:\n“Segons les dades que consten a l’IMMB, vostè no es troba al corrent de\npagament dels cànons d’ús corresponents als llocs de venda dels quals n’ostenta la\nllicència.\nLi recordem que d’acord amb l’article 42.i) de l’Ordenança Municipal de Mercats,\nels titulars dels llocs de venda tenen l’obligació de satisfer el cànon i les altres\nexaccions que corresponguin, i que aquest incompliment està previst a l’article\n37.l) de l’Ordenança esmentada com a causa d’extinció.\nPer a realitzar el pagament pot adreçar-se a l’Institut Municipal d’Hisenda (avda.\nLitoral, núm. 24-34, edifici Vela- annex Torre Mapfre); posteriorment haurà\nd’aportar els comprovants a les oficines centrals de l’IMMB, o bé pot fer-los arribar\na la Direcció del mercat.\nPer tot l’esmentat, la requerim per a que en el termini de deu dies comptats des\nde l’endemà de rebre la present notificació, liquidi el deute que manté amb l’IMMB.\nAixí mateix, en el termini indicat, podrà presentar al·legacions per a la defensa\ndels seus drets i interessos. En el supòsit que el deute no fos liquidat, s’iniciarà la\ntramitació del corresponent expedient administratiu per declarar extingides les\nautoritzacions d’ús.“\nBarcelona, 16 de maig de 2013. El secretari delegat, Manel Armengol i Jornet.\nMercat: Hostafrancs\nLloc/s: Lloc Especial/051-1\n***\nEX13000825\nEn compliment del que disposa l'art. 59.4 de la Llei 30/92 de 26 de novembre de\nRègim Jurídic de les Administracions Públiques i del Procediment Administratiu\nComú, i en relació amb l'expedient núm. EX13000825 instruït pel Departament\nJurídic Administratiu de l'Institut Municipal de Mercats de Barcelona sobre extinció\nde l’autorització administrativa que empara l’ús del/s lloc/s a baix indicat/s, es\nnotifica a la persona titular, Diego López Collado, que en data 18 d’abril de 2013 el\ncap del servei de Mercats de l’Institut Municipal de Mercats ha procedit a la\nsignatura del requeriment següent:\n“Segons les dades que consten a l'IMMB, ha resultat impagada la taxa de\ntraspàs del/s lloc/s dels quals n’ostenta la llicència.\nAquest comportament està previst a l’article 37 de l’Ordenança de Mercats com\na causa d’extinció de la llicència d’ús:\n“Sense perjudici d’allò que es disposa en altres preceptes d’aquestes\nOrdenances, les autoritzacions s’extingeixen per: (...)\ng): cessió de la parada a un tercer sense complir els requisits prescrits en\naquesta Ordenança.\nAixí mateix, l’article 53.1 de l’Ordenança de Mercats estableix: “Els llocs de\nvenda, locals i serveis dels mercats tindran assenyalats, en l’Ordenança fiscal\ncorresponent, els drets, taxes i altres exaccions per a l’atorgament de les\nautoritzacions i llicències, ocupació de la parada o local, utilització dels serveis i\naltres conceptes que procedeixin”.\nI l’article 42.i) disposa l’obligació dels venedors de satisfer els cànons i altres\nexaccions que corresponguin.\n\n2631\n\n\f2632\n\nGASETA MUNICIPAL DE BARCELONA\n\nNÚM. 17\n\n30-5-2013\n\nPer tot l’esmentat, el requerim per a que en el termini de deu dies comptats des\nde l’endemà de rebre la present notificació, liquidi el deute que manté amb l’IMMB.\nAixí mateix, en el termini indicat, podrà presentar al·legacions per a la defensa\ndels seus drets i interessos. En el supòsit que el deute no fos liquidat, s’iniciarà la\ntramitació del corresponent expedient administratiu per declarar extingides les\nautoritzacions d’ús.“\nBarcelona, 16 de maig de 2013. El secretari delegat, Manel Armengol I Jornet.\nMercat: Hostafrancs\nLloc/s: Lloc Especial/051-1\n***\nEX13000618-619\nEn compliment del que disposa l’art. 59.4 de la Llei 30/92 de 26 de novembre de\nRègim Jurídic de les Administracions Públiques i Procediment Administratiu Comú,\nen relació amb els expedients seguits sota els núms. EX13000618-619 pel Servei\nde Mercats de l’Institut Municipal de Mercats de Barcelona, sobre renúncia de les\nparades núms. 010-011 del mercat municipal de Felip II es notifica a la titular de\nl’autorització d’ús de les parades esmentades, Pei Shao, on a l’últim domicili\nconegut, han estat rebutjades les notificacions que li han estat dirigides, que el\nPresident de l’IMMB, per delegació expressa de l'Alcaldia en data 25 de juliol de\n2011, ha disposat en data 26 d’abril de 2013:\n“Declarar extingides les autoritzacions que empara l’ús dels llocs de venda\nnúms. 010-011 del mercat de Felip II, la titularitat de la qual l’ostentava PEI\nSHAO, per renúncia expressa i escrita d’ell mateix, a l’empara de la lletra a) de\nl’article 37 del Text refós de l’Ordenança de Mercats, i deixar els llocs de venda\nesmentats en situació de vacants, revocades les autoritzacions d’ús\ncorresponents.”\nContra aquesta resolució es pot interposar recurs d’alçada davant l’Alcaldia en el\ntermini d’un mes, comptat des de l’endemà de la present notificació. L’esmentat\nrecurs s’entendrà desestimat si transcorren tres mesos des de la seva interposició\nsense que se’n notifiqui la resolució.\nContra la desestimació tàcita del recurs d’alçada, es pot interposar recurs\ncontenciós administratiu davant dels Jutjats contenciosos administratius de\nBarcelona, en el termini de sis mesos a comptar de l’endemà de la data en què es\nprodueix l’acte presumpte.\nTambé es pot utilitzar qualsevol altre recurs que es cregui convenient\nBarcelona, 17 de maig de 2013. El secretari delegat de l´Institut de Mercats de\nBarcelona. Manel Armengol i Jornet\n\nGASETA MUNICIPAL\nPl. Sant Miquel, s/n\n\nISSN 1887-357X – Dipòsit legal: B-5.656-2007\nEs publica cada deu dies\n\n\f"}