{"id":"gm2014_26","catalog":"gasetamunicipalbarcelona","url":"http://w110.bcn.cat/Ajuntament/Continguts/NOVA%20ESTRUCTURA/Home/Informaci%C3%B3%20administrativa/Normativa/Normativa%20municipal/Gaseta/2014/gm2014_26.pdf","name":"Gaseta Municipal núm. 26 - 30 de setembre de 2014","content":"SUMARI\nConsell Municipal\nAcords sessió extraordinària i urgent\n22/9/2014 ............................................\n\n4641\n\nComissió de Govern\nActa sessió 17/9/2014 ...............................\nAcords sessió 25/9/2014 ............................\n\n4642\n4657\n\nComissions del Consell Municipal\n\nComissió d’Hàbitat Urbà i Medi Ambient.\nActa sessió 17/7/2014 ...........................\n\n4874\n\nAcords\nSessions setembre 2014............................\n\n4900\n\nDisposicions generals\nAcords dels òrgans de govern\nModificacions de crèdit Pressupost 2014 ......\n\n4908\n\nDecrets de l’Alcaldia\nCalendari festes locals 2015 .......................\n\n4910\n\nCartipàs\n\nComissió de Cultura, Coneixement, Creativitat i Innovació. Acta sessió 15/7/2014 ...\nComissió de Qualitat de Vida, Igualtat, Jo-\n\n4663\n\nNomenament membre Consell Municipal del\nDistricte de Nou Barris ...........................\n\n4911\n\nventut i Esports. Acta sessió 18/7/2014....\nActa sessió extraordinària. 22/7/2014 ......\n\n4696\n4733\n\nDesignació vocal Consell Rector de l’Institut\nMunicipal d’Hisenda de Barcelona ............\n\n4911\n\nComissió de Presidència i Règim Interior.\n\nDesignació membres suplents del Consell\n\nActa sessió 16/7/2014............................\nComissió d’Economia, Empresa i Ocupació.\n\n4743\n\nRector de l’IMEB ...................................\nNomenament membre Consell Municipal del\n\n4911\n\nActa sessió 16/7/2014............................\nComissió de Seguretat i Mobilitat. Acta ses-\n\n4789\n\nDistricte de l’Eixample ...........................\nDesignació membre Consell Rector de l’Ins-\n\n4911\n\nsió 17/7/2014 .......................................\n\n4845\n\ntitut Municipal d’Informàtica ...................\n\n4911\n\nNúm. 26 / Any CI\n\n30 de setembre de 2014\n\n\f4640\n\nGASETA MUNICIPAL DE BARCELONA\n\nPersonal\nConcursos\n\nCoordinació de Centres .Sistema Municipal\nd’Arxius ................................................\n\nBàsics. IMSSB .......................................\nNomenaments concursos\n4912\n\n4914\n\nSuport 2 família General. Dep. d’Operacions\nI Processos d’Atenció Especialitzada. DiRecció d’Atenció Ciutadana .....................\nLliures designacions\nConvocatòria per a la provisió d’un lloc de\n\n30-9-2014\n\nTreball de Cap de Departament 1 família\nGeneral Departament de Serveis Socials\n\nBases generals que han de regir la convocatòria de dos concursos per a la provisió de dos llocs de treball........................\nTècnic/a 2 família Serveis d’Arts. Serveis de\n\nNÚM. 26\n\n4923\n\nConcurs 157/147. Cap de Secció 1 família\nGeneral. Dep. de Relacions amb el Contri\nbuent. IMH ............................................\nConcurs 91/2014-C. Suport 3 família General.\nDS a les Persones i Territori. Dte. de Sant\nMartí ....................................................\n\n4926\n\n4926\n\n4918\nAnuncis\nAltres anuncis ...........................................\n\n4927\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nCONSELL MUNICIPAL\nAcords\nAcord de la sessió extraordinària i urgent del dia 22 de setembre de 2014.\nD) Part d'impuls i control\nProposició amb contingut de Declaració Institucional\nEs fa constar que la Proposició amb contingut de Declaració Institucional que es\ntranscriu a continuació té naturalesa d’acte d’impuls polític de l’acció del govern i\nno produeix efectes jurídics com a acte administratiu resolutori.\nÚnica. El Plenari del Consell Municipal de l’Ajuntament de Barcelona, acorda: 1.\nMostrar el suport a la convocatòria de la consulta del 9 de novembre de 2014, per\ndecidir lliurement el futur de Catalunya dins l’exercici dels nostres drets\ndemocràtics i prendre el compromís de l’Ajuntament de Barcelona amb la\nrealització de la mateixa, facilitant tots els recursos i les eines necessàries per ferla possible, fent una crida a la participació. 2. Donar ple suport al president i al\ngovern de la Generalitat, al Parlament de Catalunya i als partits polítics que donen\nsuport a la convocatòria i a la materialització de la consulta del 9 de novembre dins\nel marc legal que és la Llei de consultes populars no referendàries i participació\nciutadana, aprovada pel Parlament de Catalunya, ja que respon a la voluntat\nmajoritària del poble català i dels seus representants. 3. Comunicar aquest acord\nen el període de 5 dies des de la seva aprovació al president de la Generalitat de\nCatalunya i a la presidenta del Parlament de Catalunya i als grups parlamentaris.\nTambé a l’Associació de Municipis per la Independència (AMI) i a l’Associació\nCatalana de Municipis (ACM) qui ho trametran de forma conjunta al president del\nGovern Espanyol, al president del Congrés dels Diputats, al secretari general de les\nNacions Unides, al president del Parlament Europeu, al president del Consell de la\nUE i al president de la Comissió Europea.\n\n4641\n\n\f4642\n\nGASETA MUNICIPAL DE BARCELONA\n\nNÚM. 26\n\nCOMISSIÓ DE GOVERN\nActes\nActa de la sessió del dia 17 de setembre de 2014, aprovada el dia 25 de\nsetembre de 2014\nA la Sala nova de Govern de la Casa Consistorial de la Ciutat de Barcelona, el\ndia disset de setembre de dos mil catorze s'hi reuneix la Comissió de Govern en\nsessió ordinària, sota la presidència de l'Excm. Sr. Alcalde, Xavier Trias i Vidal de\nLlobatera. Hi concorren els Ims. Srs. i les Imes. Sres. Tinents/tes d'Alcalde,\nJoaquim Forn i Chiariello, Sònia Recasens i Alsina i Jaume Ciurana i Llevadot, i els\nIms. Srs. Regidors i les Imes. Sres. Regidores, Joan Puigdollers i Fargas, Gerard\nArdanuy i Mata, Mercè Homs i Molist, Raimond Blasi i Navarro, Eduard Freixedes i\nPlans i Irma Rognoni i Viader, assistits pel Secretari General, Sr. Jordi Cases i\nPallarés, que certifica.\nExcusen la seva absència l’Im. Sr. i la Ima. Sra. Tinent/ta d'Alcalde Antoni Vives\ni Tomàs i Maite Fandos i Payà i l’Im. Sr. Regidor Jordi Martí i Galbis i la Ima. Sra.\nRegidora Francina Vila i Valls.\nTambé hi és present el Gerent Municipal, Sr. Constantí Serrallonga Tintoré i el\nDirector de l’Alcaldia, Sr. Albert Ortas Serrano.\nConstatada l'existència de quòrum legal, la Presidència obre la sessió a les nou\nhores.\nEs dóna per llegida l'acta de la sessió anterior, celebrada el 10 de setembre de\n2014, l'esborrany de la qual ha estat tramès a tots els membres de la Comissió; i\ns'aprova.\nI) INFORMACIÓ DE L'ORDRE DEL DIA DEL PLENARI DEL CONSELL MUNICIPAL\nPart Decisòria / Executiva\nPropostes d'acord\nCOMISSIÓ D'ECONOMIA, EMPRESA I OCUPACIÓ\n1. 1r. Resoldre les al·legacions presentades a la modificació de l'ordenança fiscal\n3.3. de taxes per serveis urbanístics, aprovada provisionalment pel Plenari del\nConsell Municipal el 27 de juny de 2014, en els termes que resulten de l'informe de\nla Gerència d'Economia, Empresa i Ocupació, que s'adjunta; 2n Aprovar\ndefinitivament, segons l’article 1r de l’Annex, i amb efectes a partir de la seva\naprovació definitiva, la modificació de l’Ordenança fiscal núm. 3.3, de taxes per\nserveis urbanístics.\nII) INFORMACIÓ DE L'ORDRE DEL DIA DE LES COMISSIONS PLENÀRIES\nPart Decisòria / Executiva\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nPropostes d'acord\nCOMISSIÓ DE PRESIDÈNCIA I RÈGIM INTERIOR\n1. Autoritzar, de conformitat amb allò disposat a l’article 8.1 del Reglament\nOrgànic Municipal, la compatibilitat sol·licitada per la Ima. Sra. Míriam Casanova\nDoménech entre la seva activitat com a Regidora de l’Ajuntament de Barcelona,\nque exerceix en règim de dedicació parcial, i l’activitat pública com a Professora\nuniversitària associada a temps parcial de la Universitat de Barcelona, per al\nperíode comprés entre els dies 15 de setembre de 2014 i 14 de setembre de 2015,\ni pròrrogues que es puguin produir, d’acord amb allò que preveuen els articles 75\nde la Llei 7/1985, de 2 d’abril, reguladora de les Bases de Règim Local; 167.1 del\nText Refós de la Llei municipal i de règim local de Catalunya, aprovat per Decret\nLegislatiu 2/2003, de 28 d’abril; i 5 i 9 de la Llei 53/1984, de 26 desembre,\nd’incompatibilitats del personal al servei de les Administracions Públiques.\nCOMISSIÓ D'ECONOMIA, EMPRESA I OCUPACIÓ\n2. Aprovar inicialment les modificacions de crèdit, consistents en transferències\nde crèdit, en el Pressupost General de l’Ajuntament de Barcelona de l’exercici\n2014, per un import de 9.760.000,00 euros, de conformitat amb la distribució\nd’aplicacions pressupostàries que consta a l’expedient, referència comptable\n14090990; exposar-lo al públic durant un termini de quinze dies hàbils per tal que\nes puguin formular les reclamacions que es considerin oportunes.\n3. Estimar els recursos de reposició presentats contra l’acord de la Comissió\nd’Economia, Empresa i Ocupació del Consell Municipal, de 22 de gener de 2014 per\nles següents persones: César Ares Castro (CA 15), M. Isabel Paredes Aznar (CA\n19), Francisco Cabanillas Salgado (CA 40), Kiosko Corcega, SL (CA 45), Eloy\nGarcia Pérez (CA 72), Pascual Monte Collado (CA 76), Kiosko Rosellón SL (CA\n104), M. Rosario Sancho Zalacaín (CA 148), Guadalupe Lusilla del Pozo (160),\nFrancisco Palomino Dueñas (CA 173), Immaculada Rivas Roig (CA 192), Khaled\nBen Ali Bahlous Abbbessi (CA 232), Francisco Sánchez Oliver (CA 239), Rosa M.\nMartínez París (CA 256), Montserrat Fernández Martín (CA 261), Felipe Alonso\nSánchez (CA 287), Saturnino Pascual Santamaria (CA 303), M. Olímpia Rozas\nFernández (CA 308), Josep M. Pons Vilallonga (CA 320), Beba Silva Pereira (CA\n324), Pilar Portes Barcelo (CA 343), M. Carmen Vilaclara Rubio (CA 377), Jordi\nGómez Priu (CA 381), Marcos Adan Clemente (CA 401) i, en conseqüència,\nadjudicar-los la concessió de l’ús privatiu de domini públic municipal mitjançant\nquioscos situats a la via pública per a la venda de diaris, revistes, llibres i altres\npublicacions periòdiques; formalitzar-ne la concessió a favor dels adjudicataris, i\ndesestimar, per les raons exposades en l’informe de la Direcció de Patrimoni, els\nrecursos de reposició presentats contra el mateix acord municipal per Adolfo Lopez\nIbáñez (CA 203), Manuel García Roldán (CA 249), Rosario Garcia Sala (CA 355), i\nAngel Alcoverro Marco (CA 369).\nIII) ORDRE DEL DIA DE LA COMISSIÓ DE GOVERN\nA) Aprovació de l'acta de la sessió anterior\nB) Part Informativa\n\n4643\n\n\f4644\n\nGASETA MUNICIPAL DE BARCELONA\n\nNÚM. 26\n\na) Despatx d'ofici\nEn compliment del Decret d’Alcaldia, de 28 de gener de 2014, es comuniquen\nles resolucions següents:\nÀREA D'ECONOMIA, EMPRESA I OCUPACIÓ\n1. Institut Municipal d'Hisenda\nAprovar els plecs de clàusules administratives particulars i el de prescripcions\ntècniques per part de l’Institut Municipal d’Hisenda per a l’adjudicació d’un\ncontracte, mitjançant procediment obert, dels serveis de recollida, manipulació,\nlliurament de documents i de notificacions, així com la digitalització de documents i\njustificants de recepció de l’Institut Municipal d’Hisenda de Barcelona, per una\ndespesa màxima de 22.809.402,16 euros IVA inclòs.\n2. Barcelona Activa, SA\nAdjudicar dos contractes per part de Barcelona Activa SAU SPM: Lot 1\ncontractació dels serveis de manteniment global de les instal·lacions dels edificis\n7@ Seu Central, Incubadora d’Empreses de Glòries i Plantes Hall, Primera i Segona\nde l’edifici MediaTIC adjudicat a Acciona Facility Services, SA per l’import de\n266.755,43 euros IVA inclòs; Lot 2 contractació dels serveis de manteniment\nglobal de les instal·lacions dels equipaments Parc Tecnològic Barcelona Nord,\nAlmogàvers Business Factory, Ca n’Andalet i Antic Convent de Sant Agustí\nadjudicat a Optima Airat, SA per l’import de 277.697,12 euros IVA inclòs.\n3. Barcelona Activa, SA\nAdjudicar dos contractes per part de Barcelona Activa SAU SPM: Lot 1\ncontractació dels serveis de manteniment correctiu, preventiu i evolutiu de les\ninfraestructures TIC de Barcelona Activa, adjudicat a UTE Osiantia (Osiatis SAAcuntia SA) per l’import d’1.035.914,46 euros IVA inclòs; Lot 2 contractació dels\nserveis de manteniment correctiu i evolutiu de les aplicacions TIC de Barcelona\nActiva adjudicat a Davinci Tecnologias de la Información SAL per l’import de\n600.000 euros IVA inclòs.\n4. Barcelona Activa, SA\nIniciar l'expedient i aprovar la despesa i adjudicar el contracte per part de\nBarcelona Activa SAU SPM per a la contractació dels serveis d’execució d’un\nPrograma d’Inserció Sociolaboral (PISL) i un Programa Personalitzat de Recerca de\nFeina (PROPER) titularitat de Barcelona Activa a Femarec SCCL per un import\nd’adjudicació de 437.000 € IVA inclòs, integrat per un preu màxim fix de 287.000\n€ IVA inclòs i un preu màxim variable de 150.000 € IVA inclòs.\n5. Barcelona Activa, SA\nIniciar l’expedient, aprovar la despesa i adjudicar el contracte per part de\nBarcelona Activa SAU SPM per a la contractació del subministrament i instal·lació\nde la tecnologia audiovisual per l’adequació del Hall de l’edifici Mediatic com un\nespai d’exposició i promoció de les empreses a Vitel, SA per un import\nd’adjudicació de 376.271,17 € IVA inclòs.\nÀREA D'HÀBITAT URBÀ\n6. IMI\nAutoritzar la despesa de la contractació que té per objecte el subministrament\nde la llicència de programari d'ús perpètua del nou aplicatiu de la gestió del padró\nd'habitants, amb opció de compra i manteniment de l'esmentada solució\ninformàtica, vist l'informe del Director de Desenvolupament de Sistemes de l'IMI,\nque s'adjunta, el qual justifica la idoneïtat i la necessitat del contracte, per un\nimport de 950.000,00 euros (dels quals 785.123,97 euros corresponen a l'import\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nnet i 164.876,03 euros a l'IVA del 21%) amb càrrec als Pressupostos i Partides\nindicades en aquest mateix document; aprovar el plec de clàusules administratives\nparticulars i el plec de prescripcions tècniques; i convocar la celebració de la\nlicitació mitjançant procediment obert, d'acord amb els articles 157 i següents del\nTRLCSP, i de tramitació ordinària, de conformitat amb l'article 109 de l'esmentat\nText Refòs per l'adjudicació d'aquest contracte.\n7. BAGURSA\nAdjudicar el contracte relatiu a les obres del projecte d'urbanització de l'àmbit\ndel Pla Especial d'Infraestructures del barri de La Marina de la Zona Franca, fase\n1B S1. Carrer Ulldecona, d’entre les ofertes presentades a aquella que ha obtingut\nla millor puntuació total corresponent a la societat Comsa, SAU, amb número de\nCIF A08031098, per un import de 3.313.266,85 euros IVA exclòs, i un import de\n695.786,04 € com a import d’IVA, i amb un termini de contracte de 10 mesos;\nautoritzar la disposició de despesa de 3.313.266,85 euros IVA exclòs, i un import\nde 695.786,04 euros com a import d’IVA; requerir la societat Comsa, SAU perquè\nen el termini de quinze dies naturals, comptats des del dia següent a la recepció de\nla notificació de la present adjudicació, constitueixi la garantia definitiva ascendent\na 265.061,35 euros, equivalent al 8% del preu del contracte i aporti la\ndocumentació referida en el Plec de Clàusules Particulars a efectes de formalitzar el\ncontracte; formalitzar el contracte corresponent en el termini de trenta dies des del\ndia següent al de la notificació de l’adjudicació, prèvia aportació requerida per a la\nseva formalització i notificar la present adjudicació a l’adjudicatari i a la resta de\nlicitadors als efectes procedents.\nÀREA DE CULTURA, CONEIXEMENT, CREATIVITAT I INNOVACIÓ\n8. ICUB\nExcloure l'empresa Constructora d’Aro, SA, de la licitació del contracte privat\nd'obres de rehabilitació de l'edifici La Seca 2C, atès que ha presentat una oferta\neconòmica per sobre de l'import de licitació, en virtut de l'acta de la Mesa de\ncontractació de data 2 de juliol de 2014; i excloure l'empresa Closa Alegret, SA,\natès que ha presentat oferta anormal o desproporcionada, en virtut de l'informe,\nde 24 de juliol de 2014, i de l'acta de la Mesa de contractació, de 25 de juliol de\n2014; adjudicar, vist l'informe tècnic, de 28 de juliol de 2014, que s'adjunta, i la\nproposta de la mesa de contractació, de 30 de juliol de 2014, el contracte\nesmentat en l'apartat anterior a l'empresa Divisa Barcelona, SA, amb CIF\nA58275256, en haver presentat la proposició més avantatjosa d'acord amb els\ncriteris de valoració previstos en els plecs de clàusules particulars que regeixen la\npresent licitació; disposar l'import de 452.300,19€ IVA inclòs, amb el\ndesglossament de 373.801,81€ de pressupost net i 78.498,38€ en concepte\nd'Impost sobre el Valor Afegit al tipus del 21%, amb càrrec a l'estat de previsió\nd'ingressos i despeses de l'Institut de Cultura de Barcelona corresponent a l'any\n2014; requerir l'adjudicatària per tal que en el termini de deu dies hàbils, a\ncomptar des del dia següent a la notificació d'aquesta resolució, presenti\ndocumentació acreditativa d'haver constituït la garantia definitiva per un import de\n18.690,09€, i perquè en el termini de trenta dies naturals, des del següent al de la\nnotificació de l'adjudicació, es personi a la Secretaria de l'Institut per a la\nformalització del contracte, i acrediti la contractació d'una pòlissa d'assegurança de\nresponsabilitat civil per un import de 500.000,00 euros.\n9. ICUB\nAutoritzar l'import de 78.000,00 €, amb càrrec a l’estat de previsió d’ingressos i\ndespeses de l’Institut de Cultura de Barcelona corresponent a l’any 2014, per\nsubvencionar l’execució del projecte indicat; atorgar una subvenció, mitjançant\nconcessió directa i amb caràcter excepcional, a Òmnium Cultural amb NIF núm. G08310070 per un import de 78.000,00€, equivalent al 80,70% del cost total del\nprojecte, per a l’organització i celebració de la 64a. edició de la Nit de Santa Llúcia\nel 22 de desembre del 2014, amb un cost total d’execució de 96.633,18 €, i una\n\n4645\n\n\f4646\n\nGASETA MUNICIPAL DE BARCELONA\n\nNÚM. 26\n\ndurada des de la data de la seva signatura fins al dia 31 de desembre del 2014,\nsense perjudici d’aquelles responsabilitats fiscalitzadores, de seguiment i control\nque se’n derivin més enllà de la data de finalització, d’acord amb els arts. 22.2.c) i\n28, ambdós de la Llei 38/2003, de 17 de novembre, General de Subvencions, i\nl’art. 6.2 de la normativa general de subvencions; aprovar el conveni adjunt que\nconsta a l’expedient pel qual es formalitzarà l’atorgament de la subvenció; disposar\ni reconèixer l’obligació a favor d’Òmnium Cultural, amb NIF núm. G-08310070;\nrequerir l’entitat beneficiaria per tal que faciliti tota la informació que demani\nl’Institut de Cultura de Barcelona, i que procedeixi a la justificació de la subvenció\nrebuda en la data màxima de 31 de març de 2015; delegar la signatura del\nconveni a la gerent d’aquest Institut, la Sra. Marta Clari i Padrós.\n10. ICUB\nExcloure l'empresa Expomon Produccions i Muntages, SL de la licitació del\ncontracte privat de subministrament que té per objecte la implementació del\nprojecte executiu de la museografia del Museu Etnològic de Barcelona en no haver\nacreditat la seva capacitat i solvència exigida en la clàusula 6ª del Plec de\nClàusules Particulars; adjudicar, d'acord amb la proposta de la mesa de\ncontractació de data 28 de juliol de 2014 i l' informe tècnic adjunt, el contracte\nesmentat en l'apartat anterior a l'empresa Croquis, Disseny, Muntages i\nRealitzacions, SA, amb CIF A08757957 en haver presentat la proposició més\navantatjosa d'acord amb els criteris de valoració previstos en el plec de clàusules\nparticulars que regeixen la present licitació; disposar l'import de 587.069,29 € amb\nel desglossament de 485.181,23 € de pressupost net i 101.888,06 € en concepte\nd'Impost sobre el Valor Afegit al tipus del 21%, amb càrrec a l'estat de previsió\nd'ingressos i despeses de l'Institut de Cultura de Barcelona corresponent a l'any\n2014; comunicar a l'adjudicatari que, un cop transcorreguts 15 dies hàbils des de\nla tramesa de la notificació de la present resolució als licitadors, si finalitzat aquest\ntermini no s'ha interposat recurs especial en matèria de contractació, serà requerit\nper tal que comparegui a formalitzar el contracte dins el termini de 5 dies naturals\ndes del dia següent al de la recepció de l'esmentat requeriment.\nb) Informes\nC) Part Decisòria\na) Propostes d'acord\nDonat compte de les propostes incloses a l'ordre del dia, s'acorda:\nÀREA DE PRESIDÈNCIA, RÈGIM INTERIOR, SEGURETAT I MOBILITAT\n1. Autoritzar i disposar a favor de Proseñal, SL, amb NIF B59720987,\nadjudicatària del contracte que té per objecte el subministrament, fabricació i\ninstal·lació de la nova senyalització informativa urbana en les interseccions\nrecollides en el Pla Director de Senyalització Informativa, de la ciutat de Barcelona,\ndurant els exercicis 2013, 2014 i 2015, desglossat en 3 lots, la despesa de\n305.441,83 euros, IVA inclòs, amb càrrec a la partida 0401-60262-15131, del\npressupost de l’exercici 2014, segons s’indica a la relació comptable, amb el\nsegüent desglossament: LOT 1, contracte 13004811: 81.259,36 euros d'import\nnet, tipus impositiu del 21% d'IVA, i import de l'IVA de 17.064,46 euros; LOT 2,\ncontracte 13004812: 84.974,31 euros d'import net, tipus impositiu del 21% d'IVA,\ni import de l'IVA de 17.844,60 euros; LOT 3, contracte 13004813: 86.197,60 euros\nd'import net, tipus impositiu del 21% d'IVA, i import de l'IVA de 18.101,50 euros,\natès que no es va poder executar l’anualitat corresponent a 2013.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n2. Ampliar l'autorització de despesa per import de 410.000,00 euros, amb càrrec\nal/s pressupost/os i partida/es indicats en aquest mateix document, per a conv.\nsubv. cooperació internacional 2014.\n3. Atorgar la subvenció a l'Associació Bioarquitectura Mediterrània, amb DNI/NIF\nG65577835, per un import de 40.000,00 euros, per al Projecte \"BIOBUI(L)T TXEMA\", d'acord amb allò previst en l'article 6.2 de la Normativa General\nReguladora de les Subvencions aprovada pel Consell Plenari el 17 de desembre de\n2010; declarar la no-inclusió en convocatòria pública donada l'excepcionalitat que\nconcorre en el projecte; autoritzar, disposar i reconèixer l'obligació de la despesa\nper un import de 40.000,00 euros, amb càrrec al/s pressupost/os i partida/es\nindicats en aquest mateix document, a favor de l'Associació Bioarquitectura\nMediterrània, amb NIF G65577835, per al Projecte \"BIOBUI(L)T - TXEMA\"; requerir\nl'entitat beneficiària per tal que presenti la justificació dels fons rebuts en data\nmàxima 31/03/2015. Aquesta haurà de contenir memòria d'actuació, amb indicació\nde les activitats realitzades i resultats obtinguts, i memòria econòmica simplificada,\nque inclourà una relació classificada de les despeses i inversions de l'activitat, i\nrelació d'altres ingressos i subvencions que hagin finançat l'activitat\nsubvencionada.\n4. Autoritzar i disposar la despesa per un import de 50.000,00 euros amb càrrec\nal/s pressupost/os i partida/es indicats en aquest mateix document, a favor\nd'Ilustre Colegio de Abogados de Barcelona, amb NIF Q0863003J, per al servei\nd'orientació jurídica ciutadans Barcelona; aprovar el conveni de col·laboració entre\nl'Ajuntament de Barcelona i l'Ilustre Colegio de Abogados de Barcelona, amb NIF\nQ0863003J, per al Servei d'orientació jurídica ciutadans Barcelona de conformitat\namb la Normativa reguladora dels expedients d'autorització de l'atorgament de\nconvenis administratius amb altres administracions públiques i institucions\naprovada per decret d'Alcaldia el 27 d'abril de 2011; facultar l'lm. Sr. Joaquim Forn\ni Chiariello, Primer Tinent d'Alcalde, per a la signatura de l'esmentat conveni;\nrequerir l'entitat beneficiària per tal que, en el termini màxim de 6 mesos a partir\ndel pagament de la subvenció, o com a màxim a 31 de març de 2015, presenti el\nbalanç econòmic i la memòria de funcionament i justificació dels fons rebuts.\nDistricte d'Horta-Guinardó\n5. Aprovar el conveni de col·laboració entre l'Ajuntament de Barcelona (Districte\nd’Horta-Guinardó) i l’Ècole Nationale Supérieure d'Architecture et de Paysage de\nLille (ENSAPL), Université de Lille Nord de France, número de SIRET 195 903 372\n00017, per a la realització d'estades de pràctiques d'estudiants durant els anys\n2014 i 2015. Donar-ne compte a la Comissió de Presidència i Règim Interior.\nDistricte de Sant Andreu\n6. Aprovar l’addenda al conveni de col·laboració formalitzat en data 31 de juliol\nde 2014, entre l’Ajuntament de Barcelona – Districte de Sant Andreu i L’Harmonia,\nCoordinadora d’Associacions Socioculturals i de Lleure de Sant Andreu de Palomar,\nper tal d’especificar el moment de pagament de la subvenció atorgada; facultar per\na la seva signatura al Regidor del Districte de Sant Andreu, lm. Sr. Raimond Blasi i\nNavarro.\n7. Aprovar l’Acord de col·laboració entre l’Ajuntament de Barcelona i el centre\neducatiu Escola Baró de Viver per a la utilització de les instal·lacions del centre per\nal desenvolupament d’activitats formatives; facultar el regidor del Districte de Sant\nAndreu per a la signatura de l’esmentat Acord, així com la de tots aquells\ndocuments que se’n derivin. Donar-ne compte a la Comissió de Presidència i Règim\nInterior.\n8. Aprovar el conveni de col·laboració entre l’Ajuntament de Barcelona, Districte\nde Sant Andreu i l’Associació \"La Sagrera es mou\", per al desenvolupament\n\n4647\n\n\f4648\n\nGASETA MUNICIPAL DE BARCELONA\n\nNÚM. 26\n\nd’accions de solidaritat al Districte de Sant Andreu. Facultar el regidor del Districte\nde Sant Andreu per a la signatura de l’esmentat conveni, així com la dels\ndocuments que se’n derivin; donar-ne compte a la Comissió de Presidència i Règim\nInterior.\nÀREA D'ECONOMIA, EMPRESA I OCUPACIÓ\n9. Informar favorablement les actuacions d’inversions relacionades en el\ndocument de 17 de setembre de 2014.\n10. Aprovar l’expedient núm. 3-114/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 128.628,90 euros, de conformitat amb la documentació i\namb la distribució d’aplicacions pressupostàries que consta a l’expedient,\nreferència comptable núm. 14090891.\n11. Aprovar l’expedient núm. 3-115/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 900.000,00 euros, de conformitat amb la documentació i\namb la distribució d’aplicacions pressupostàries que consta a l’expedient,\nreferència comptable núm. 14090991 i donar-ne compte a la Comissió d’Economia,\nEmpresa i Ocupació.\n12. Aprovar el conveni de col·laboració entre l'Ajuntament de Barcelona i\nEdutech Cluster Associació d'Empreses per a la Promoció de la tecnologia\neducativa, amb NIF G65961575, per a la realització de 4 actuacions per tal\nd’impulsar sectors emergents d’alt valor afegit i reforçar els sectors econòmics\nconsolidats, de conformitat amb la Normativa reguladora dels expedients\nd'autorització de l'atorgament de convenis administratius amb altres\nadministracions públiques i institucions aprovada per decret d'Alcaldia el 27 d'abril\nde 2011; autoritzar i disposar la despesa per un import de 15.000,00 euros, amb\ncàrrec al pressupost i partida indicats en aquest mateix document, a favor de\nEdutech Cluster Ass.Empr.Promo.Tecn, amb NIF G65961575; facultar la Segona\nTinent d'Alcalde, Sònia Recasens i Alsina, per a la signatura del present conveni;\nrequerir l'entitat beneficiària per tal que, en el termini màxim de 3 mesos, a\ncomptar des de la finalització de l'activitat, presenti un compte justificatiu que\nhaurà d'incloure una memòria d'actuació amb indicació de les activitats realitzades\ni resultats obtinguts i memòria econòmica justificativa del cost de les activitats,\nque inclourà una relació classificada de les despeses i inversions de l'activitat,\nfactures o documents de valor probatori equivalent, i relació d'altres ingressos i\nsubvencions que hagin finançat l'activitat subvencionada.\n13. Aprovar el Conveni de col·laboració entre l’Ajuntament de Barcelona i\nl’Associació Empresarial Internacional CEO Collaborative Forum per al projecte This\nWay Up; i facultar la Segona Tinent d’Alcalde, Ima. Sra. Sònia Recasens i Alsina,\nper a la signatura del conveni.\n14. Aprovar el conveni de col·laboració entre l'Ajuntament de Barcelona i\nPlaneta Med, SL, amb NIF B61008587, per a l'organització del Festival del\nDocumental, DOCS Barcelona, de conformitat amb la Normativa reguladora dels\nexpedients d'autorització de l'atorgament de convenis administratius amb altres\nadministracions públiques i institucions aprovada per decret d'Alcaldia el 27 d'abril\nde 2011; autoritzar i disposar la despesa per un import de 20.000,00 euros, amb\ncàrrec al pressupost i partida indicats en aquest mateix document, a favor de\nPlaneta Med, SL; facultar la Segona Tinent d'Alcalde, Ima. Sra. Sònia Recasens i\nAlsina, per a la signatura del present conveni; requerir l'entitat beneficiària per tal\nque, en el termini màxim de 3 mesos a comptar des de la finalització de l'activitat,\npresenti un compte justificatiu que haurà d'incloure una memòria d'actuació amb\nindicació de les activitats realitzades i resultats obtinguts i memòria econòmica\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\njustificativa del cost de les activitats, que inclourà una relació classificada de les\ndespeses i inversions de l'activitat, factures o documents de valor probatori\nequivalent, i relació d'altres ingressos i subvencions que hagin finançat l'activitat\nsubvencionada.\n15. Aprovar el conveni de col·laboració entre l'Ajuntament de Barcelona i\nl'Associació Catalana de l'Empresa Familiar del Retail-Comertia, amb NIF\nG62811021, per a la realització del Pla d'Acció 2014, de conformitat amb la\nNormativa reguladora dels expedients d'autorització de l'atorgament de convenis\nadministratius amb altres administracions públiques i institucions, aprovada per\ndecret d'Alcaldia el 27 d'abril de 2011. Autoritzar i disposar la despesa per un\nimport de 47.000,00 euros, amb càrrec al pressupost i partida indicats en aquest\nmateix document, a favor de l'Associació Catalana de l'Empresa Familiar del RetailComertia, amb NIF G62811021. Facultar el Regidor de Comerç, Consum i Mercats,\nRaimond Blasi i Navarro, per a la signatura del present conveni. Requerir l'entitat\nbeneficiària per tal que, en el termini màxim de 3 mesos a comptar des de la\nfinalització de l'activitat, presenti un compte justificatiu que haurà d'incloure una\nmemòria d'actuació amb indicació de les activitats realitzades i resultats obtinguts i\nmemòria econòmica justificativa del cost de les activitats, que inclourà una relació\nclassificada de les despeses i inversions de l'activitat, factures o documents de\nvalor probatori equivalent, i relació d'altres ingressos i subvencions que hagin\nfinançat l'activitat subvencionada.\n16. Aprovar el conveni de col·laboració entre l'Ajuntament de Barcelona i la\nFundació BCD per a la promoció del Disseny Industrial, amb NIF G08470999, per a\nla realització del projecte MID, Mercat d'Idees Disseny, de conformitat amb la\nNormativa reguladora dels expedients d'autorització de l'atorgament de convenis\nadministratius amb altres administracions públiques i institucions, aprovada per\ndecret d'Alcaldia el 27 d'abril de 2011; autoritzar i disposar la despesa per un\nimport de 30.000,00 euros amb càrrec al pressupost i partida indicats en aquest\nmateix document, a favor de la Fundació BCD, amb NIF G08470999; facultar la\nSegona Tinent d'Alcalde, Sònia Recasens i Alsina, per a la signatura del present\nconveni; requerir l'entitat beneficiària per tal que, en el termini màxim de 3 mesos,\na comptar des de la finalització de l'activitat, presenti un compte justificatiu que\nhaurà d'incloure una memòria d'actuació amb indicació de les activitats realitzades\ni resultats obtinguts i memòria econòmica justificativa del cost de les activitats,\nque inclourà una relació classificada de les despeses i inversions de l'activitat,\nfactures o documents de valor probatori equivalent, i relació d'altres ingressos i\nsubvencions que hagin finançat l'activitat subvencionada.\n17. Aprovar l’encàrrec de gestió a l’Institut Municipal d’Informàtica, amb NIF\nP5801908D, per la prestació dels serveis necessaris per a l’anàlisi i revisió dels\nprocessos de negoci associats així com el suport a la definició de les especificacions\ntècniques i funcionals dels serveis relatius a la segona fase del Pla de Renovació\ndels sistemes de l’Institut Municipal d’Hisenda per disposar dels mitjans humans,\nmaterials i tècnics per a la realització del Projecte; autoritzar i disposar la despesa\nper un import de 83.000 euros corresponents a l’any 2014 amb càrrec al\npressupost i partida indicats en aquest mateix document, a favor de l’Institut\nMunicipal d’Informàtica. Facultar el Gerent d’Economia, Empresa i Ocupació, Jordi\nJoly Lena per a la signatura de tots els documents relatius a l’encàrrec; requerir\nl’Institut Municipal d’Informàtica per tal que justifiqui la realització de les activitats\nencarregades, tant documental com econòmica, en el termini màxim de dos\nmesos, a comptar des de la data de finalització.\nÀREA D'HÀBITAT URBÀ\n18. Restar assabentat del decret d'Alcaldia, de 9 de setembre de 2014, pel qual\ns'aprova el conveni de col·laboració a subscriure entre l'Ajuntament de Barcelona,\nMercados de Abastecimientos de Barcelona, SA (Mercabarna) i Ecoenergies\n\n4649\n\n\f4650\n\nGASETA MUNICIPAL DE BARCELONA\n\nNÚM. 26\n\nBarcelona Sud, Zona Franca i Gran Via l'Hospitalet, SA pel desenvolupament al\nrecinte de Mercabarna d'una xarxa de fred negatiu provinent de l'energia\nrecuperada al procés de gasificació del GNL; facultar el Regidor de Medi Ambient i\nServeis Urbans per a la signatura del conveni.\n19. Atorgar una subvenció extraordinària al Col·legi d'Arquitectes de Catalunya,\namb NIF Q0875010A, per un import de 6.000,00 euros per al Conveni de\ncol·laboració entre l’Ajuntament de Barcelona i el Col·legi d’Arquitectes de\nCatalunya per al desenvolupament del \"XXXVIIè Curset. Jornades Internacionals\nsobre la Intervenció en el Patrimoni Arquitectònic: Patrimoni Sacre: Permanent\nInnovació\", d'acord amb allò previst en l'article 6.2 de la Normativa General\nReguladora de les Subvencions de l’Ajuntament de Barcelona aprovada pel Consell\nPlenari 17 de desembre de 2010; declarar la no-inclusió en convocatòria pública\ndonada l’excepcionalitat que concorre en el projecte; aprovar el conveni en què\ns’articula aquesta subvenció de conformitat amb la Normativa reguladora dels\nexpedients d'autorització de l'atorgament de convenis administratius amb altres\nadministracions públiques i institucions aprovada per decret d'Alcaldia el 27 d'abril\nde 2011; facultar el Gerent d’Hàbitat Urbà de l'Ajuntament de Barcelona per a la\nseva signatura; autoritzar i disposar la despesa per import de 6.000,00 euros amb\ncàrrec al/s Pressupost/os i partida/es indicats en el document comptable, a favor\ndel Col·legi d'Arquitectes de Catalunya, amb NIF Q0875010A, per fer front a\nl’esmentat Conveni; i requerir l'entitat beneficiària per tal que, en el termini no\nsuperior als sis mesos a comptar des de la data de transferència rebuda o tres\nmesos a comptar des de la finalització de l’activitat realitzada, presenti el compte\njustificatiu dels fons rebuts de conformitat amb la normativa vigent.\nDistricte de Ciutat Vella\n20. Aprovar inicialment el projecte executiu de reurbanització de la plaça Ramon\nBerenguer el Gran. (Fase 1), al Districte de Ciutat Vella a Barcelona, d’iniciativa\nmunicipal, d’acord amb l’Informe Tècnic del Projecte que figura a l’expedient\nadministratiu i que aquests efectes es dóna per reproduït, amb un pressupost de\n754.904,45 euros, el 21% de l’impost del valor afegit (IVA) inclòs, d’acord amb\nallò que preveu l’article 235.2 del Decret Legislatiu 2/2003, de 28 d’abril, pel qual\ns’aprova el Text Refós de la Llei Municipal i de règim local de Catalunya; i\nsotmetre’l a informació pública durant un termini de 30 dies hàbils, a comptar a\npartir del dia següent al de la seva publicació al Butlletí Oficial de la Província de\nBarcelona (BOPB), termini durant el qual es podrà examinar i formular-hi les\nal·legacions pertinents.\n21. Aprovar inicialment el Projecte executiu de l’adaptació del projecte de\nreforma de l’edifici situat al carrer Ripoll, 25 i plaça del 8 de Març- 4a Fase, al\nDistricte de Ciutat Vella de Barcelona, d’iniciativa municipal, d’acord amb l’informe\nde Conformitat Tècnica del Projecte i amb l’informe Tècnic del Projecte, que figuren\na l’expedient administratiu i que a aquests efectes es donen per reproduïts, amb\nun import de 2.266.551,79 euros, IVA del 21% inclòs, d’acord amb allò que preveu\nl’article 235.2 del Decret Legislatiu 2/2003, de 28 d’abril, pel qual s’aprova el Text\nRefós de la Llei Municipal i de règim local de Catalunya; i sotmetre’l a informació\npública, durant un termini de 30 dies hàbils, a comptar a partir del dia següent al\nde la seva publicació al Butlletí Oficial de la Província de Barcelona (BOPB), termini\ndurant el qual es podrà examinar i formular-hi les al·legacions pertinents.\nDistricte de Sants-Montjuïc\n22. Aprovar definitivament el projecte executiu de reforma de la plaça de les\nTres Xemeneies del Poble-Sec. Districte de Sants-Montjuïc. Barcelona, d’iniciativa\nmunicipal, d’acord amb l’Informe Tècnic del Projecte que figura a l’expedient\nadministratiu i que aquests efectes es dóna per reproduït, amb un pressupost de\n998.798,05 € euros, el 21% de l’impost del valor afegit (IVA) inclòs, d’acord amb\nallò que preveu l’article 235.2 del Decret Legislatiu 2/2003, de 28 d’abril, pel qual\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ns’aprova el Text Refós de la Llei Municipal i de règim local de Catalunya; publicar\naquest Acord al Butlletí Oficial de la Província de Barcelona (BOPB), a la Gaseta\nMunicipal i al Tauler d’Anuncis de l’Ajuntament de Barcelona; i encarregar a la\nsocietat municipal BIM/SA la gestió de l’actuació.\nDistricte de les Corts\n23. Aprovar inicialment, de conformitat amb l'article 68.1,a) de la Carta\nMunicipal de Barcelona, la Modificació puntual del Pla Especial per a l’adequació de\nl’illa J del Campus Sud, Sub-Àmbit Ponent, promogut per Universitat de Barcelona;\nexposar-lo al públic pel termini d'un mes; i SOTMETRE’L al Consell Municipal per a\nla seva aprovació definitiva.\nDistricte de Sarrià-Sant Gervasi\n24. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla Especial Urbanístic d’ordenació del subsòl per a la\nrecuperació del dipòsit del Rei Martí, situat al carrer de Bellesguard, núm. 14,\nd’iniciativa municipal; exposar-lo al públic pel termini d'un mes; i sotmetre’l al\nConsell Municipal per a la seva aprovació definitiva.\nEs retira la proposta precedent.\nDistricte d'Horta-Guinardó\n25. Aprovar definitivament el Projecte de millora dels accessos a la zona de les\nbateries antiaèries del Turó de la Rovira, al Districte d’Horta-Guinardó de\nBarcelona, d’iniciativa municipal, d’acord amb l’Informe Tècnic del Projecte que\nfigura a l’expedient administratiu i que a aquests efectes es dona per reproduït,\nper un import de 2.010.019,74 euros, el 21% de l’impost del valor afegit (IVA)\ninclòs, d’acord amb allò que preveu l’article 235.2 del Decret legislatiu 2/2003, de\n28 d’abril, pel qual s’aprova el Text Refós de la Llei Municipal i de règim local de\nCatalunya (TRLLMRLC); publicar aquest Acord al Butlletí Oficial de la Província\n(BOPB), en un diari dels de més circulació de Catalunya, a la Gaseta Municipal i al\nTauler d’anuncis de la Corporació; i encarregar a la societat municipal BIM/SA la\ngestió de l’actuació.\nDistricte de Nou Barris\n26. Aprovar inicialment el Projecte executiu de les actuacions de millora de les\ninfraestructures i els espais públics de Ciutat Meridiana. Part III: reurbanització del\ncarrer Pedraforca, al Districte de Nou Barris de Barcelona, d’iniciativa municipal,\nd’acord amb l’Informe Tècnic del Projecte, que figura a l’expedient administratiu i\nque a aquests efectes es dóna per reproduït, per un import d'1.561.482,17 euros,\nel 21% de l’impost del valor afegit (IVA) inclòs, d’acord amb allò que preveu\nl’article 235.2 del Decret legislatiu 2/2003, de 28 d’abril, pel qual s’aprova el Text\nRefós de la Llei Municipal i de règim local de Catalunya (TRLLMRLC); sotmetre\nl’expedient a informació pública durant el termini de trenta dies hàbils mitjançant\nanuncis al Butlletí Oficial de la Província (BOPB) i en un diari dels de més circulació\nde Catalunya, termini durant el qual es podrà examinar i formular-hi les\nal·legacions pertinents.\nDistricte de Sant Andreu\n27. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla de Millora Urbana de l’Àmbit “Heron City - Can\nDragó”, promogut per Azorallom, SL; exposar-lo al públic pel termini d'un mes; i\nsotmetre’l al Consell Municipal per a la seva aprovació definitiva.\n28. Aprovar definitivament el projecte executiu de reurbanització del carrer Sant\nAntoni Maria Claret, entre els carrers Costa Rica i Meridiana, així com la\n\n4651\n\n\f4652\n\nGASETA MUNICIPAL DE BARCELONA\n\nNÚM. 26\n\nreurbanització del passatge Coello, al Districte de Sant Andreu a Barcelona,\nd’iniciativa municipal, d’acord amb l’Informe Tècnic del Projecte que figura a\nl’expedient administratiu i que aquests efectes es dóna per reproduït, amb un\npressupost d'1.481.137,40 € euros, el 21% de l’impost del valor afegit (IVA)\ninclòs, d’acord amb allò que preveu l’article 235.2 del Decret Legislatiu 2/2003, de\n28 d’abril, pel qual s’aprova el Text Refós de la Llei Municipal i de règim local de\nCatalunya; publicar aquest Acord al Butlletí Oficial de la Província de Barcelona\n(BOPB), a la Gaseta Municipal i al Taulell d’Anuncis de l’Ajuntament de Barcelona; i\nencarregar a la societat municipal BIM/SA la gestió de l’actuació.\nDistricte de Sant Martí\n29. Concedir a Inso, SL i Emesa la llicència per a la construcció d'un conjunt per\na oficines i activitats @ a l'avinguda Diagonal, 191-195, format per tres plantes\nsoterrànies (destinades a aparcament, amb 245 places de cotxe, 33 de moto, espai\nper a bicicletes i per a càrrega i descàrrega), una planta baixa comú (amb sala de\nconferències i zones comunes i de serveis) i dos cossos alts en forma de torres, les\nquals queden unides per un cos baix en forma d'atri, que permeten la subdivisió en\n47 departaments d'oficines i activitats @. La torre més alta està composta per\ndisset plantes altes i una d'instal·lacions, i l'altre torre per deu plantes altes i una\nd'instal·lacions. En el conjunt s'haurà de destinar, com a mínim, 3.572,22 m2 a\nactivitats @ i subjectar a les condicions particulars de la llicència que s'annexen i\nque formen part del present acord.\n30. Aprovar inicialment el Projecte executiu d’urbanització dels espais públics de\nl’àmbit Centre Comercial Glòries, promogut per Unibail-Rodamco Inversiones, SLU,\nd’acord amb les condicions establertes a l’Informe Tècnic del Projecte (ITP amb\nclassificació B), de 14 de juliol de 2014, el qual figura a l’expedient i es dóna per\nreproduït, per un import de 5.386.241,73 euros, el 21% de l’impost del valor afegit\n(IVA) inclòs, d’acord amb el que estableixen els articles 89.6 i 119.2 del Decret\nLegislatiu 1/2010, de 3 d’agost, pel que s’aprova el Text Refós de la Llei\nd’Urbanisme; sotmetre’l a informació pública durant un termini de trenta dies\nhàbils, a comptar a partir del dia següent al de la seva publicació al Butlletí Oficial\nde la Província de Barcelona (BOPB) i en un diari dels de més circulació de\nCatalunya, termini durant el qual es podrà examinar i formular-hi les al·legacions\npertinents; i notificar-ho als interessats en aquest procediment.\n31. Aprovar inicialment el Projecte de consolidació estructural i treballs sota\nrasant a l’edifici de Ca l’Alier, al Districte de Sant Martí de Barcelona, d’iniciativa\nmunicipal, d’acord amb l’Informe de Conformitat Tècnica del Projecte, que figura a\nl’expedient administratiu i que a aquests efectes es dòna per reproduït, per un\nimport d’1.599.132,41 euros, el 21% de l’impost del valor afegit (IVA) inclòs,\nd’acord amb allò que preveu l’article 235.2 del Decret legislatiu 2/2003, de 28\nd’abril, pel qual s’aprova el Text Refós de la Llei Municipal i de règim local de\nCatalunya (TRLLMRLC); i sotmetre l’expedient a informació pública durant el\ntermini de trenta dies hàbils mitjançant anuncis al Butlletí Oficial de la Província\n(BOPB) i en un diari dels de més circulació de Catalunya, termini durant el qual es\npodrà examinar i formular-hi les al·legacions pertinents.\n32. Aprovar inicialment el Projecte bàsic modificat de rehabilitació de l’antiga\nfàbrica de Ca l’Alier i la modificació del projecte bàsic d’instal·lacions, al Districte\nde Sant Martí de Barcelona, amb un import de 3.280.074,48 euros i\nd’1.431.234,59 euros, respectivament, el 21% de l’impost del valor afegit (IVA)\ninclòs, d’iniciativa municipal, d’acord amb l’Informe de Conformitat Tècnica del\nProjecte, que figura a l’expedient administratiu i que a aquests efectes es dóna per\nreproduït, i segons allò que preveu l’article 235.2 del Decret legislatiu 2/2003, de\n28 d’abril, pel qual s’aprova el Text Refós de la Llei Municipal i de règim local de\nCatalunya (TRLLMRLC); i sotmetre l’expedient a informació pública durant el\ntermini de trenta dies hàbils mitjançant anuncis al Butlletí Oficial de la Província\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n(BOPB) i en un diari dels de més circulació de Catalunya, termini durant el qual es\npodrà examinar i formular-hi les al·legacions pertinents.\n33. Aprovar inicialment el Projecte del Pla de Manteniment Integral de l’Espai\nPúblic (2013-2015) a l’àmbit de la connectivitat per a vianants a la platja de la Mar\nBella, al Districte de Sant Martí de Barcelona, d’iniciativa municipal, d’acord amb\nl’Informe Tècnic del Projecte, que figura a l’expedient administratiu i que aquests\nefectes es dóna per reproduït, amb un pressupost d’1.366.645,55 euros, el 21%\nde l’impost del valor afegit (IVA) inclòs, d’acord amb allò que preveu l’article 235.2\ndel Decret Legislatiu 2/2003, de 28 d’abril, pel qual s’aprova el Text Refós de la\nLlei Municipal i de règim local de Catalunya; i sotmetre’l a informació pública\ndurant un termini de 30 dies hàbils, a comptar a partir del dia següent al de la\nseva publicació al Butlletí Oficial de la Província de Barcelona (BOPB), termini\ndurant el qual es podrà examinar i formular-hi les al·legacions pertinents.\n34. Aprovar inicialment el Projecte d’execució de la rehabilitació parcial d’una\nnau a Can Ricart, al carrer Emília Coranty 5-9, al Districte de Sant Martí, a\nBarcelona, d’iniciativa municipal, d’acord amb l’Informe de Conformitat Tècnica del\nProjecte, que figura a l’expedient administratiu i que aquests efectes es dóna per\nreproduït, amb un pressupost d'1.061.213,89 euros, el 21% de l’impost del valor\nafegit (IVA) inclòs, d’acord amb allò que preveu l’article 235.2 del Decret Legislatiu\n2/2003, de 28 d’abril, pel qual s’aprova el Text Refós de la Llei Municipal i de règim\nlocal de Catalunya; i sotmetre’l a informació pública durant un termini de 30 dies\nhàbils, a comptar a partir del dia següent al de la seva publicació al Butlletí Oficial\nde la Província de Barcelona (BOPB), termini durant el qual es podrà examinar i\nformular-hi les al·legacions pertinents.\nÀREA DE QUALITAT DE VIDA, IGUALTAT I ESPORTS\n35. Adjudicar el contracte núm. 14002387, que té per objecte la gestió integral i\nl'administració de la residència assistida municipal Francesc Layret, per a\nl’acolliment residencial amb caràcter permanent o temporal, i l’assistència integral\na les activitats de la vida diària per a persones grans amb dependències físiques,\npsíquiques i/o socials que els impedeixen dur una vida independent, les 24 hores al\ndia, tots els dies de l’any, a Instituto de Gestión Sanitaria, SA i Asociación Edad\nDorada Mensajeros de la Paz, Unió Temporal d’Empreses, en anagrama “UTE\nResidència Francesc Layret”, amb NIF núm. U66355637, de conformitat amb la\nproposta de la mesa de contractació, en ésser l’oferta econòmicament més\navantatjosa, amb preferència a la resta de licitadors, segons motivació que consta\na l’Acta de data 7 d’agost de 2014, a partir del 4 d’octubre de 2014, sempre i que\ns’hagi formalitzat el contracte o el dia següent al de la seva formalització, fins al 30\nde setembre del 2016, per un import de 2.881.619,78.-euros, IVA inclòs\n(2.770.788,25 euros pressupost net i 110.831,53 euros en concepte d'impost\nsobre el Valor Afegit al tipus del 4 %), amb el desglossament següent: - Any 2014:\nper import de 350.390,55 euros, dels quals 336.913,99 euros són pressupost net i\n13.476,56 euros són en concepte d’Impost sobre el Valor Afegit al tipus del 4%. Any 2015: per import de 1.446.360,76 euros, dels quals 1.390.731,50 euros són\npressupost net i 55.629,26 euros són en concepte d’Impost sobre el Valor Afegit al\ntipus del 4%. - Any 2016: per import de 1.084.868,47 euros, dels quals\n1.043.142,76 euros són pressupost net i 41.725,71 euros són en concepte\nd’Impost sobre el Valor Afegit al tipus del 4%. Disposar a favor de l'Instituto de\nGestión Sanitaria, SA i l'Asociación Edad Dorada Mensajeros de la Paz, Unió\nTemporal d’Empreses, en anagrama “UTE Residència Francesc Layret”, la despesa\nde 2.881.619,78 euros, IVA inclòs, amb càrrec a la partida 227.31 231.32 02.01\ndel pressupost dels exercicis del 2014, 2015 i 2016. Atès que el present contracte\ncomporta despeses de caràcter plurianual, la seva autorització o realització se\nsubordina al crèdit que per a cada exercici autoritzin els respectius Pressupostos.\nRequerir l'adjudicatari perquè dins del termini de quinze dies hàbils des del\nsegüent al de la notificació d’aquesta adjudicació, es personi a les dependències\n\n4653\n\n\f4654\n\nGASETA MUNICIPAL DE BARCELONA\n\nNÚM. 26\n\ndel Departament de Serveis Jurídics de la Gerència de Qualitat de Vida, Igualtat i\nEsports (Pg. Sant Joan, 75, 9è) per a la formalització del contracte, advertint-lo\nque de no complir aquest requisit, l’Administració podrà declarar-lo resolt. Publicar\nl’adjudicació del contracte i la seva formalització en el perfil del contractant i\naquesta última, a més a més, en el Butlletí Oficial de la Província en un termini no\nsuperior a 48 dies a comptar des de la data en la qual hagi estat acordada.\nNotificar-ho als interessats en aquest procediment. Donar-ne compte a la Comissió\nde Qualitat de Vida, Igualtat, Joventut i Esports.\n36. Anul·lar part de l'autorització de despesa del contracte número 14002387\nque té per objecte la gestió integral i l'administració de la residència assistida\nmunicipal Francesc Layret, durant els anys 2014, 2015 i 2016, per a l’acolliment\nresidencial amb caràcter permanent o temporal, i l’assistència integral a les\nactivitats de la vida diària per a persones grans amb dependències físiques,\npsíquiques i/o socials que els impedeixen dur una vida independent, les 24 hores al\ndia, tots els dies de l’any, per un import de 544.833,84 euros, amb càrrec al/s\nPressupost/os i Partida/es indicats en aquest mateix document, adjudicat a\nl'Instituto de Gestión Sanitaria, SA i l'Asociación Edad Dorada Mensajeros de la\nPaz, Unió Temporal d’Empreses, en anagrama “UTE Residència Francesc Layret”,\namb NIF núm. U66355637, corresponent a la baixa licitatòria.\n37. Aprovar, d’acord amb els articles 22 i 109.1 del Text Refós de la Llei de\nContractes del Sector Públic (en endavant TRLCSP), l’expedient per a la\ncontractació del servei relatiu a la gestió integral i l’administració de la residència i\ncentre de dia municipal Fortpienc, durant el termini comprés entre l’1 de gener de\n2015 o el dia següent a la formalització del contracte i fins al 31 de desembre de\n2016, vist l’informe emès conjuntament pel director de Serveis de Família i Serveis\nSocials i per la cap del Departament de Gent Gran que s’adjunta, el qual justifica la\nidoneïtat i la necessitat del contracte. Autoritzar la despesa d’aquest contracte per\nun import de 7.321.976,32 euros, dels quals 7.009.050,18 euros són pressupost\nnet i 312.926,14 euros són en concepte d’Impost sobre el Valor Afegit als diferents\ntipus impositiu d’IVA aplicable per a cada servei a realitzar, amb càrrec al\npressupost i partida indicats al document comptable. L’any 2015 per import de\n3.660.556,80 euros, dels quals 3.504.110,32 euros són pressupost net i\n156.446,48 euros són en concepte d’Impost sobre el Valor Afegit i l’any 2016 per\nimport de 3.661.419,52 euros, dels quals 3.504.939,86 euros són pressupost net i\n156.479,66 euros són en concepte d’Impost sobre el Valor Afegit. Atès que el\npresent contracte comporta despeses de caràcter plurianual, la seva autorització o\nrealització se subordina al crèdit que per a cada exercici autoritzin els respectius\nPressupostos municipals. Atès que el contracte es formalitza en exercici anterior al\nde l'inici de l'execució, se'n sotmet l'adjudicació a la condició suspensiva\nd'existència de crèdit adequat i suficient per finançar les obligacions derivades\nd'aquest contracte a l'exercici corresponent. Aprovar el plec de clàusules\nadministratives particulars que regirà l’adjudicació d’aquest contracte i el plec de\nprescripcions tècniques de l’esmentat contracte, en compliment dels articles 115 i\n116 del referit text legal. Disposar l’obertura del procediment d’adjudicació amb\nutilització del procediment obert, d’acord amb els articles 138.2 i 157 i ss. del\nTRLCSP. Declarar la improcedència de la revisió de preus, de conformitat amb allò\nestablert en els articles 89.2 del TRLCSP. Donar-ne compte a la Comissió de\nQualitat de Vida, Igualtat, Joventut i Esports.\n38. Aprovar el conveni entre l’Ajuntament de Barcelona i Associació Rauxa, amb\nNIF núm. G-58858416, per a l’execució del projecte \"Comunitat terapèutica\", que\ninstrumenta l’atorgament d’una subvenció mitjançant concessió directa i amb\ncaràcter excepcional de conformitat amb els articles 22.2.c) i 28.1 de la Llei\n38/2003, de 17 de novembre, General de Subvencions i 6.2 de la normativa\ngeneral reguladora de les subvencions, per un import de 24.285,00 euros. Declarar\nla no-inclusió en convocatòria pública per raons d’interès públic, justificades en\nl’informe de la Direcció de Programa de Salut, de la Direcció de serveis d'Equitat\nSocial i Salut i la Direcció de Serveis de Família i Serveis Socials, de 12 de juny de\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n2014. Autoritzar i disposar la despesa de 24.285,00 euros, 10.885,00 euros amb\ncàrrec a la partida 0201 48903 31311 i 13.400,00 euros amb càrrec a la partida\n0201 48909 23142. Aquesta subvenció equival al 6,93% del cost total del projecte\n(350.337,00 euros). Requerir l’entitat beneficiària per tal que en un termini no\nsuperior als tres mesos, a comptar des de la finalització de l’activitat realitzada,\npresenti la justificació de l’aplicació dels fons rebuts, de conformitat amb el pacte\nsetè del conveni. Facultar la Ima. Sra. Maite Fandos i Payà, Tinent d'Alcalde i\nregidora de Qualitat de Vida, Igualtat i Esports i la Sra. Cristina Iniesta i Blasco,\ndelegada de Salut de la Ciutat, per a la signatura de l’esmentat Conveni, així com\nla de tots aquells documents que se’n derivin.\n39. Aprovar el conveni entre l’Ajuntament de Barcelona i l’entitat Centre Obert\nHeura, amb NIF núm. G61236261, per a l’execució del projecte “Serveis higiènics i\nrober”, per oferir uns serveis de d’higiene de qualitat que cobreixin les necessitats\nbàsiques i que potenciïn l’adquisició d’hàbits que dignifiquin les persones, que\ninstrumenta l’atorgament de la subvenció de concessió directa de conformitat amb\nels articles 22.2.c) i 28.1 de la Llei 38/2003, de 17 de novembre, General de\nSubvencions i 6.2 de la normativa general reguladora de les subvencions, per un\nimport de 10.050,00 €. Declarar la no-inclusió en convocatòria pública per raons\nd’interès públic justificades en els informes que consten en l’expedient. Autoritzar i\ndisposar a favor de l’entitat Centre Obert Heura, amb NIF núm. G61236261 la\ndespesa de 10.050,00 €, amb càrrec a la partida 0201 23142 48903 de l’exercici\ndel 2014, equivalent al 49,99% del cost total del projecte (20.101,00 €). Requerir\nl’entitat beneficiària per tal que en un termini no superior als tres mesos a comptar\ndes de la finalització de l’activitat realitzada presenti la justificació corresponent. La\njustificació es referirà a activitats efectuades i despeses realitzades entre l’1 de\ngener i el 31 de desembre de 2014. Facultar l'Ima. Sra. Maite Fandos Payà,\nRegidora de l’Àrea de Qualitat de Vida Igualtat i Esports i Quarta Tinenta d’Alcalde\nde l’Ajuntament de Barcelona, per a la signatura de l’esmentat conveni, així com la\nde tots aquells documents que se’n derivin.\n40. Aprovar el conveni entre l’Ajuntament de Barcelona i la parròquia Sant\nMiquel del Port, amb NIF núm. R5800135E, per a l’execució del projecte “Sostre”,\namb la finalitat de millorar la qualitat de vida de les persones sense llar, a través\nd’afavorir els processos personals d’inclusió social de cadascuna de les persones\nateses, que instrumenta l’atorgament de la subvenció de concessió directa de\nconformitat amb els articles 22.2.c) i 28.1 de la Llei 38/2003, de 17 de novembre,\nGeneral de Subvencions i 6.2 de la normativa general reguladora de les\nsubvencions, per un import de 8.600,00 €. Declarar la no-inclusió en convocatòria\npública per raons d’interès públic justificades en els informes que consten en\nl’expedient. Autoritzar i disposar a favor de la Parròquia Sant Miquel del Port, amb\nNIF núm. R5800135E, la despesa de 8.600,00 €, amb càrrec a la partida 0201\n23142 48903 de l’exercici del 2014 equivalent al 26,54% del cost total del projecte\n(32.400,00 €). Requerir l’entitat beneficiària per tal que en un termini no superior\nals tres mesos, a comptar des de la finalització de l’activitat realitzada, presenti la\njustificació corresponent. La justificació es referirà a activitats efectuades i\ndespeses realitzades entre l’1 de gener i el 31 de desembre de 2014. Facultar la\nIma. Sra. Maite Fandos Payà, Regidora de l’Àrea de Qualitat de Vida Igualtat i\nEsports i Quarta Tinenta d’Alcalde de l’Ajuntament de Barcelona, per a la signatura\nde l’esmentat conveni, així com la de tots aquells documents que se’n derivin.\n41. Aprovar i signar el protocol addicional per al 2014 del contracte programa\n2012-2015 per a la coordinació, la cooperació i la col·laboració entre el\nDepartament de Benestar Social i Família i l’Ajuntament de Barcelona, en matèria\nde serveis socials, altres programes relatius al benestar social i polítiques\nd’igualtat, per actualitzar els acords signats en el contracte programa 2012-2015\nque s’han d’aplicar durant l’any 2014.\n\n4655\n\n\f4656\n\nGASETA MUNICIPAL DE BARCELONA\n\nNÚM. 26\n\nb) Mocions\nNo havent-hi altres assumptes per tractar, la Presidència aixeca la sessió a les\ndeu hores.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nAcords\nAcords de la sessió del dia 25 de setembre de 2014.\nAprovació de l'acta de la sessió de 17 de setembre de 2014.\nACORDS DECISORIS\nÀREA DE PRESIDÈNCIA, RÈGIM INTERIOR, SEGURETAT I MOBILITAT\n1. Restar assabentat del Decret de l’Alcaldia, de 4 de setembre de 2014, dictat\nper avocació de les competències delegades per decret d’11 de juny de 2012, pel\nqual es va aprovar el conveni marc de col·laboració i cooperació entre l’Autoritat\nPortuària de Barcelona i l’Ajuntament de Barcelona en matèria de mobilitat,\nconvivència, policia administrativa i seguretat ciutadana. Donar-ne compte a la\nComissió de Seguretat i Mobilitat.\n2. Aprovar el conveni de col·laboració entre el Ministeri de Defensa i\nl’Ajuntament de Barcelona relatiu a l’adquisició de cavalls per a la Unitat Muntada\nde la Guàrdia Urbana de Barcelona, i designar el Primer Tinent d’Alcalde per a la\nsignatura de l’esmentat conveni, així com la de tots els documents que se’n\nderivin. Donar-ne compte a la Comissió de Seguretat i Mobilitat.\n3. Prorrogar de mutu acord, a l'empara de l'article 303.1 del Text Refós de la\nLCSP, i de conformitat amb la clàusula tercera del plec de clàusules administratives\nparticulars que regula el contracte número 11001439, que té per objecte “regir el\nservei d’atenció telefònica ciutadana i atenció diferida de la direcció d’atenció al\nciutadà a l’Ajuntament de Barcelona”, adjudicat a l'empresa Atento Teleservicios\nEspaña, SAU, NIF A78751997, de l’1 d’octubre de 2014 fins a la formalització del\nnou contracte o, com a màxim, fins al 31 de març de 2015, segons la distribució i\nles raons al·legades a l’informe de 12 de setembre de 2014, elaborat per la\nDirecció d’Atenció al Ciutadà, i un cop efectuada la revisió de preus establerta en la\nClàusula 17 del plec de clàusules administratives; ampliar l'autorització del\ncontracte per un import d'1.451.645,05 euros (IVA inclòs) amb càrrec al\nPressupost/os i Partida/es recollides en els documents comptables que\nacompanyen la present relació, condicionada a l'existència de crèdit adequat i\nsuficient en el/s pressupost/os corresponent/s; i disposar-la a favor de l’empresa\nAtento Teleservicios España, SAU, NIF A78751997.\nDistricte de Sants-Montjuïc\n4. Anul·lar part de l'autorització de despesa del contracte núm. 14C00008, que\nté per objecte Concessió casals gent gran Districte Sants-Montjuïc, per un import\nde 82.955,95 euros amb càrrec al Pressupost/os i Partida/es indicades en aquest\nmateix document; adjudicat a Esport3 Serveis Alternatius, SL, NIF B62068713.\nDistricte de Sant Andreu\n5. Iniciar l'expedient per a la contractació de Gestió i Explotació Centre Cívic\nTrinitat Vella, amb núm. de contracte 14C00024, mitjançant tramitació ordinària,\namb la utilització del procediment obert, i amb un pressupost total de licitació de\n506.387,28 euros, exempt d'IVA; aprovar les actuacions preparatòries efectuades,\nel plec de clàusules administratives particulars, els annexos que l'acompanyen i el\nplec de prescripcions tècniques reguladors del contracte; convocar la licitació per a\nla seva adjudicació; autoritzar l'esmentada quantitat amb càrrec a la/es partida/es\ni al/s pressupost/os que s'indiquen en aquest mateix document condicionada a\nl'existència de crèdit adequat i suficient en el/s pressupost/os posterior/s a l'actual.\nDonar compte d'aquesta resolució a la Comissió de Cultura, Coneixement,\nCreativitat i Innovació.\n\n4657\n\n\f4658\n\nGASETA MUNICIPAL DE BARCELONA\n\nNÚM. 26\n\nDistricte de Sant Martí\n6. Aprovar el conveni de col·laboració entre el Consorci del Museu de Ciències\nNaturals de Barcelona i l’Ajuntament de Barcelona – Districte de Sant Martí, per a\nla realització d’activitats conjuntes en el Museu Blau; i facultar l’Im. Sr. Eduard\nFreixedes i Plans per la signatura de l'esmentat conveni.\nÀREA D'ECONOMIA, EMPRESA I OCUPACIÓ\n7. Informar favorablement les actuacions d’inversions relacionades en el\ndocument de 25 de setembre de 2014.\n8. Aprovar l’expedient núm. 3-118/2014 de modificacions de crèdit, consistent\nen transferències de crèdit del Pressupost General de l’Ajuntament de Barcelona de\nl’exercici 2014, d’import 101.336,00 euros, de conformitat amb la documentació i\namb la distribució d’aplicacions pressupostàries que consta a l’expedient,\nreferència comptable núm. 14091591.\n10. Acordar la cessió onerosa d’ús, mitjançant subarrendament, a favor de la\nFundació d’afectats d’esclerosi múltiple La Llar, del local situat al passeig de\nl’Exposició, núms. 16-20, per un termini de 15 anys, amb la finalitat de destinar-lo\na seu social i desenvolupar activitats adreçades als afectats d’esclerosi múltiple i\nels seus familiars, així com a la ciutadania en general, d’acord amb les condicions\nreguladores annexes, que s’aproven; i formalitzar el subarrendament en document\nadministratiu.\nÀREA D'HÀBITAT URBÀ\n11. Aprovar el conveni de col·laboració per a la formació pràctica en centres de\ntreball a subscriure amb el centre \"Institut Narcís Monturiol\", per a l'acolliment en\npràctiques de dos alumnes, durant el curs 2014-2015, a les dependències de la\nGerència adjunta de Medi Ambient i Serveis Urbans i de la Gerència adjunta\nd'Infraestructures i Coordinació Urbana; facultar els respectius gerents adjunts per\na la signatura dels convenis.\nDistricte de Ciutat Vella\n12. Aprovar inicialment, de conformitat amb l'article 66.3 de la Carta Municipal\nde Barcelona, la Modificació del Pla especial de Reforma Interior de la Barceloneta,\nper a la refosa i actualització del planejament vigent i Modificació puntual del Pla\nEspecial de Protecció del Patrimoni Arquitectònic de la ciutat de Barcelona en\nl’àmbit del districte de Ciutat Vella, per a la inclusió del Conjunt Especial de la\nBarceloneta, d’iniciativa municipal; exposar-la al públic pel termini d’un mes;\nsotmetre-la al Consell Municipal per a la seva aprovació definitiva; prorrogar, de\nconformitat amb l’article 73.2 del Text Refós de la Llei d’Urbanisme aprovat per\ndecret legislatiu 1/2010 de 3 d’agost, i de conformitat amb les determinacions de\nl’informe de la Direcció de Serveis de Planejament, que consta a l’expedient i a\nefectes de motivació s’incorpora a aquest acord, la suspensió, acordada per la\nComissió de Govern en sessió de 11 de desembre de 2013, de la tramitació de\nplans urbanístics derivats i de l’atorgament de llicències de parcel.lació de\nterrenys, d’edificació, d’ampliació i enderrocament de construccions, i d’obres de\ngran rehabilitació en l’àmbit del barri de la Barceloneta, delimitat i grafiat en el\nplànol que figura a l’expedient, elaborat de conformitat amb el punt 3 de\nl’esmentat article 73 del TRLU; determinar, a l’empar de l’article 74.1 de\nl’esmentat text legal, que el termini de la suspensió serà, com a màxim, de dos\nanys, a comptar des de l’endemà de la publicació al BOPB de 19 de desembre de\n2013, de l’acord de suspensió potestativa prèvia; i publicar el present acord en el\nButlletí Oficial de la Província de Barcelona. Donar-ne compte a la Comissió\nd’Hàbitat Urbà i Medi Ambient.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nDistricte de Sants-Montjuïc\n13. Suspendre, de conformitat amb l’article 73.1 del Text Refós de la Llei\nd’Urbanisme aprovat per Decret Legislatiu 1/2010 de 3 d’agost, i d’acord amb les\ndeterminacions de l’informe de la Direcció de Serveis de Planejament, que consta a\nl’expedient i a efectes de motivació s’incorpora a aquest acord, l’atorgament de\nllicències i/o comunicats i altres autoritzacions municipals connexes establerts per\nla legislació sectorial per a la instal·lació o l’ampliació de les activitats regulades en\nels següents epígrafs de l’Ordenança municipal de les activitats i dels establiments\nde concurrència pública (OMAECP): 1.2 Exhibicions o espectacles realitzats en\nrecintes coberts; 2.2. Activitats musicals; 2.3. Activitats de restauració; 2.4.\nActivitats de jocs i atraccions, excepte ludoteques (epígraf 2.4.5); 2.6. Activitats\naudiovisuals. EC 1.1.2. Bodegues. EC 3.3.3. Comerç alimentari amb degustació. EC\n3.3.4. Orxateries i gelateries (encara que no tinguin degustació). EC 3.3.2. Menjars\npreparats; suspendre, també, l’atorgament de llicències d’obres i comunicacions\nprèvies vinculades a la instal·lació d’aquestes activitats, ampliació i reforma de\nlocal si suposen augment d’aforament; excloure de la suspensió les sol·licituds\nd’atorgament de llicències o comunicació prèvia a l’exercici de l’activitat\npresentades abans de l’executivitat de l’acord de suspensió i les obres que se\nsol·licitin amb posterioritat a aquesta data; precisar que aquesta suspensió es fa\namb la finalitat de procedir als estudis previs a la tramitació d’un Pla especial\nd’establiments de pública concurrència i altres activitats; determinar, que l’àmbit\nde suspensió és al barri de Poble-Sec, delimitat i grafiat en el plànol que figura a\nl’expedient, elaborat de conformitat amb el punt 3 de l’article 73 del Text refós de\nla Llei d’Urbanisme; determinar també, a l’empara de l’article 74.1 de l’esmentat\ntext legal, que el termini de la suspensió serà, com a màxim, d’un any, a comptar\ndes de l’endemà de la publicació al BOPB d’aquest acord; i publicar el present\nacord en el Butlletí Oficial de la Província de Barcelona.\nDistricte de Sarrià-Sant Gervasi\n14. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla Especial Urbanístic d’ordenació del subsòl per a la\nrecuperació del dipòsit del Rei Martí, situat al carrer Bellesguard, núm.14,\nd’iniciativa municipal; exposar-lo al públic pel termini d'un mes; i sotmetre’l al\nConsell Municipal per a la seva aprovació definitiva.\nDistricte de Gràcia\n15. Aprovar inicialment el Projecte executiu de reurbanizació del carrer Alegre\nde Dalt (entre el carrer Camèlies i el carrer Pi i Margall), al Districte de Gràcia de\nBarcelona, d’iniciativa municipal, d’acord amb l’Informe Tècnic del Projecte que\nfigura a l’expedient administratiu i que aquests efectes es dóna per reproduït, amb\nun pressupost d’1.517.140,26 euros, el 21% de l’impost del valor afegit (IVA)\ninclòs, d’acord amb allò que preveu l’article 235.2 del Decret Legislatiu 2/2003, de\n28 d’abril, pel qual s’aprova el Text Refós de la Llei Municipal i de règim local de\nCatalunya; i sotmetre’l a informació pública durant un termini de 30 dies hàbils, a\ncomptar a partir del dia següent al de la seva publicació al Butlletí Oficial de la\nProvíncia de Barcelona (BOPB), termini durant el qual es podrà examinar i\nformular-hi les al·legacions pertinents.\n16. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla especial d’establiments de concurrència pública i\naltres activitats del Districte de Gràcia, d’iniciativa municipal; exposar-lo al públic\npel termini de tres mesos; sotmetre’l al Consell Municipal per a la seva aprovació\ndefinitiva; suspendre, de conformitat amb l’article 73.2 del Text Refós de la Llei\nd’Urbanisme aprovat per Decret Legislatiu 1/2010 de 3 d’agost, i d’acord amb les\ndeterminacions de l’informe de la Direcció de Serveis de Planejament, que consta a\nl’expedient i a efectes de motivació s’incorpora a aquest acord, la tramitació de\n\n4659\n\n\f4660\n\nGASETA MUNICIPAL DE BARCELONA\n\nNÚM. 26\n\nplans urbanístics derivats concrets i de projectes de gestió urbanística, i\nl’atorgament de llicències i/o comunicats i altres autoritzacions municipals\nconnexes establerts per la legislació sectorial per a la instal·lació o l’ampliació de\nles activitats regulades en els següents epígrafs del Pla que s’aprova inicialment:\n2.2 Activitats musicals; 2.3 Activitats de restauració; EC3.1 Botigues de\nconveniència; EC3.3.2 Botigues de plats preparats; EC3.3.3 Comerç alimentari\namb degustació i H.01 Albergs de joventut i Residències d’estudiants; suspendre\ntambé, l’atorgament de llicències d’obres vinculades a aquestes activitats; excloure\nde la suspensió les sol·licituds de tramitació de plans i/o projectes de gestió, i\nd’atorgament de llicències i/o comunicats i altres autoritzacions municipals\nconnexes establertes per la legislació sectorial, presentades abans de l’adopció de\nl’acord; excloure també de la suspensió l’atorgament de les llicències i/o\ncomunicats i altres autoritzacions municipals connexes establertes per la legislació\nsectorial, que se sol·licitin en execució d’instruments de planejament urbanístic\nderivat en tràmit en el moment de l’adopció de l’acord; determinar, que l’àmbit de\nsuspensió és el delimitat i grafiat en el plànol que figura a l’expedient, elaborat de\nconformitat amb el punt 3 de l’article 73 del Text refós de la Llei d’Urbanisme;\ndeterminar, també, a l’empar de l’article 74.1 de l’esmentat text legal, que el\ntermini de la suspensió serà, com a màxim, de dos anys, a comptar des de\nl’endemà de la publicació al BOPB d’aquest acord; determinar així mateix, que com\na Annex II al pla especial es publica el Llistat d’establiments de concurrència\npública que es consideren vigents i constitueixen el número màxim d’activitats\npermeses, a l’efecte que es pugui al·legar al respecte i realitzar una adequada\nconcreció final; i publicar el present acord en el Butlletí Oficial de la Província de\nBarcelona. donar-ne compte a la Comissió d’Hàbitat Urbà i Medi Ambient.\nDistricte d'Horta-Guinardó\n17. Aprovar definitivament el Projecte de rehabilitació de la Masia de Can\nFargas. Barri de Font d’en Fargues, al Districte d’Horta-Guinardó de Barcelona,\nd’iniciativa municipal, d’acord amb l’informe de la Conformitat Tècnica del Projecte,\nde 6 de juny de 2014, que figura a l’expedient administratiu i que aquests efectes\nes dóna per reproduït, amb un pressupost de 2.283.427,72 euros, el 21% de\nl’impost del valor afegit (IVA) inclòs, d’acord amb allò que preveu l’article 235.2\ndel Decret Legislatiu 2/2003, de 28 d’abril, pel qual s’aprova el Text Refós de la\nLlei Municipal i de règim local de Catalunya; publicar aquest Acord al Butlletí Oficial\nde la Província de Barcelona (BOPB), a la Gaseta Municipal i al Tauler d’Anuncis de\nl’Ajuntament; i encarregar a la societat municipal BIM/SA la gestió de l’Actuació.\nDistricte de Sant Martí\n19. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla de millora urbana per a l’ajust de les condicions\nd’ordenació de l’illa delimitada pels carrers de Pere IV, de Bilbao i l’avinguda de la\nDiagonal, promogut per Corpedificacions, SL; sotmetre’l al Consell Municipal per a\nla seva aprovació definitiva; i donar-ne compte a la Comissió d’Hàbitat Urbà i Medi\nAmbient.\n20. Suspendre, de conformitat amb l’article 73.1 del Text Refós de la Llei\nd’Urbanisme aprovat per Decret Legislatiu 1/2010 de 3 d’agost, i d’acord amb les\ndeterminacions de l’informe de la Direcció de Serveis de Planejament, que consta a\nl’expedient i a efectes de motivació s’incorpora a aquest acord, l’atorgament de\nllicències i/o comunicats i altres autoritzacions municipals connexes establerts per\nla legislació sectorial, per a la instal·lació o l’ampliació de les activitats regulades\nen els següents epígrafs de l’Ordenança municipal de les activitats i dels\nestabliments de concurrència pública (OMAECP): 1. Espectacles, activitats\nd’exhibició i espectacle; 2.2. Activitats musicals; 2.3. Activitats de restauració; 2.4.\nActivitats de jocs i atraccions, excepte ludoteques (epígraf 2.4.5); 2.6.3. Locutoris;\nsuspendre, també, l’atorgament de llicències d’obres i comunicacions prèvies\nvinculades a la instal·lació d’aquestes activitats, d’ampliació i reforma de local, si\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nsuposen augment d’aforament; excloure de la suspensió les sol·licituds\nd’atorgament de llicències o comunicació prèvia a l’exercici de aquestes activitats\npresentades abans de l’executivitat de l’acord de suspensió, així com les sol·licituds\nd’atorgament de llicències o comunicació prèvia a l’exercici de les activitats\nsotmeses al règim de comunicació amb certificació d’Entitat Ambiental de Control\n(EAC), si la sol·licitud de certificació s’ha realitzat abans de la data esmentada;\nexcloure, també, les sol·licituds de llicències d’obres i comunicacions prèvies, que\nes sol·licitin amb posterioritat a la data d’entrada en vigor d’aquest acord de\nsuspensió; precisar que aquesta suspensió es fa amb la finalitat de procedir als\nestudis previs a la tramitació d’un Pla especial per a la regulació dels establiments\nde concurrència pública en l’àmbit de la rambla del Poblenou; determinar, que\nl’àmbit de suspensió és el delimitat i grafiat en el plànol que figura a l’expedient,\nelaborat de conformitat amb el punt 3 de l’article 73 del Text refós de la Llei\nd’Urbanisme; determinar, també, a l’empara de l’article 74.1 de l’esmentat text\nlegal, que el termini de la suspensió serà, com a màxim, d’un any, a comptar des\nde l’endemà de la publicació al BOPB d’aquest acord; i PUBLICAR el present acord\nen el Butlletí Oficial de la Província de Barcelona.\nÀREA DE QUALITAT DE VIDA, IGUALTAT I ESPORTS\n21. Aprovar el conveni entre l’Ajuntament de Barcelona i la Fundació Quatre\nVents, amb NIF G-63214043, per a l’execució del projecte “Habitatge d’inclusió\nsocial adreçat a famílies amb nens en risc social”, que instrumenta l’atorgament de\nla subvenció de concessió directa de conformitat amb els articles 22.2.c) i 28.1 de\nla Llei 38/2003, de 17 de novembre, General de Subvencions i 6.2 de la normativa\ngeneral reguladora de les subvencions, per un import de 50.000,00 euros. Declarar\nla no-inclusió en convocatòria pública per raons d’interès públic justificades en els\ninformes que consten en l’expedient. Autoritzar i disposar la despesa de 50.000,00\neuros, dels quals 25.000,00 euros corresponen a l’exercici 2014 i 25.000,00 euros\na l’exercici 2015 condicionat a l’existència de crèdit adequat i suficient, amb càrrec\na la partida 0201 48903 23145 dels exercicis 2014 i 2015, equivalent al 24,50%\ndel cost total del projecte (204.103,00 euros). Requerir l’entitat beneficiària per tal\nque en un termini no superior als tres mesos, a comptar des del 31 de desembre\nde cada any, presenti la justificació de l’aplicació dels fons rebuts, de conformitat\namb el pacte setè del conveni. Facultar l'Ima. Sra. Maite Fandos i Payà, Regidora\nde Qualitat de Vida, Igualtat i Esports i Quarta Tinenta d’Alcalde de l’Ajuntament\nde Barcelona, per a la signatura de l’esmentat Conveni, així com la de tots aquells\ndocuments que se’n derivin.\n22. Aprovar l’addenda per a la modificació del conveni entre l’Ajuntament de\nBarcelona i l’Associació Juvenil Tronada, amb NIF G-60234838, per al\ndesenvolupament del projecte de dinamització socioeducativa d’infants i joves en\nsituació de risc social per tal d’incloure l’activitat d’educació integral en el temps\nlliure de nens i joves els caps de setmana, que instrumenta l’atorgament de la\nsubvenció de concessió directa de conformitat amb els articles 22.2.c) i 28.1 de la\nLlei 38/2003, de 17 de novembre, General de Subvencions, i article 6.2 de la\nnormativa general de subvencions, per un import de 5.000,00 euros. Declarar la\nno-inclusió en convocatòria pública per raons d’interès públic justificades en els\ninformes que consten en l’expedient. Ampliar l'autorització i disposició de la\ndespesa en la quantia de 5.000,00 euros a càrrec de la partida 0201 48903 23111\ndel pressupost de 2014, per la qual cosa l’aportació de l’Ajuntament és de\n26.422,40 euros per al 2014 que equival al 55,06% del cost total del projecte per\na l’any 2014 (47.992,50 euros). Requerir l’entitat beneficiària per tal que en un\ntermini no superior als tres mesos, a comptar des del 31 de desembre de 2014,\npresenti la justificació de l’aplicació dels fons rebuts, de conformitat amb el pacte\nsetè del conveni signat el 25 de novembre de 2013. Facultar l'Ima. Sra. Irma\nRognoni i Viader, Regidora de Família, Infància, Usos del Temps i Discapacitats de\nl’Ajuntament de Barcelona, per a la signatura de l’esmentada addenda, així com la\nde tots aquells documents que se’n derivin.\n\n4661\n\n\f4662\n\nGASETA MUNICIPAL DE BARCELONA\n\nNÚM. 26\n\n23. Aprovar el conveni entre l’Ajuntament de Barcelona i EQMON Associació per\nal Quart Món, amb NIF G-65064016, per a l’execució del projecte “Inserció\nsociolaboral 4rt Món”, que instrumenta l’atorgament de la subvenció de concessió\ndirecta de conformitat amb els articles 22.2.c) i 28.1 de la Llei 38/2003, de 17 de\nnovembre, General de Subvencions i 6.2 de la normativa general reguladora de les\nsubvencions, per un import de 8.000,00 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar la despesa de 8.000,00 euros, amb\ncàrrec a la partida 0201 48902 23311 de l’exercici 2014 de la Direcció de Serveis\nde Família i Serveis Socials, equivalent al 50% del cost total del projecte\n(16.000,00 euros). Requerir l’entitat beneficiària per tal que en un termini no\nsuperior als tres mesos, a comptar des de la finalització de l’activitat realitzada,\npresenti la justificació de l’aplicació dels fons rebuts, de conformitat amb el pacte\nsetè del conveni. Facultar l'Ima. Sra. Irma Rognoni i Viader, Regidora de Família,\nInfància, Usos del temps i Discapacitats de l’Ajuntament de Barcelona, per a la\nsignatura de l’esmentat Conveni, així com la de tots aquells documents que se’n\nderivin.\n24. Aprovar el conveni entre l’Ajuntament de Barcelona i la Fundació Privada\nCatalana Comtal, amb núm. d’identificació G61779088 pel desenvolupament del\nprojecte “Servei d’assessorament laboral a joves”, que instrumenta l’atorgament\nd’una subvenció mitjançant concessió directa i amb caràcter excepcional de\nconformitat amb els articles 22.2.c) i 28.1 de la Llei 38/2003, de 17 de novembre,\nGeneral de Subvencions i 6.2 de la normativa general reguladora de les\nsubvencions, per un import de 6.000,00 euros. Declarar la no-inclusió en\nconvocatòria pública per raons d’interès públic justificades en els informes que\nconsten en l’expedient. Autoritzar i disposar la despesa de 6.000,00 euros, amb\ncàrrec a la partida 0201 48903 23221 del pressupost de l’any 2014, equivalent al\n49,99% del cost total del projecte (12.001,96 euros). Requerir l’entitat beneficiària\nper tal que en un termini no superior als tres mesos a comptar des de la\nfinalització del projecte subvencionat, presenti la justificació de l’aplicació dels fons\nrebuts, de conformitat amb el pacte setè del conveni. Facultar l'Im. Sr. Raimond\nBlasi i Navarro, regidor d’Adolescència i Joventut de l’Ajuntament de Barcelona,\nper a la signatura de l’esmentat Conveni, així com la de tots aquells documents\nque se’n derivin.\n25. Autoritzar i disposar la despesa per un import de 37.500,00 euros amb\ncàrrec al/s pressupost/os i partida/es indicats en aquest mateix document, a favor\ndel Consorci d'Atenció Primària de Salut de l'Eixample, amb NIF Q0801096I, en\nconcepte de despeses de manteniment general d’espais comuns a l’edifici del\ncarrer Comte Borrell, 305, durant l’any 2014.\nMoció\nÚnica. Autoritzar la presentació de la candidatura de la ciutat de Barcelona per a\nesdevenir seu del 17è campionat del món d’atletisme de l’any 2019. Aprovar el\ncontracte entre la International Association of Athletics Federations (IAAF) Dentsu\nInc., la Real Federación Española de Atletismo (RFEA) i l’Ajuntament de Barcelona\nper a l’Organització de l’esmentat campionat d’acord amb l’esborrany en llengua\nanglesa que consta a l’expedient. Assumir el compromís de l’Ajuntament de\nBarcelona de cobrir els dèficits pressupostàris de l’esmentat campionat com a\ngarantia econòmica i financera per a l’organització de l’esdeveniment, de\nconformitat amb el que preveu l’esmentat contracte. Encomanar a l’Institut\nBarcelona Esports l’exercici de totes les accions necessàries que se’n derivin per\nl’acompliment del contracte que s’aprova, de conformitat amb l’article 3.1.l) dels\nseus estatuts. Donar-ne compte a la Comissió de Qualitat de Vida, Igualtat i\nEsports per al seu coneixement en la propera sessió que celebri.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n4663\n\n \n\nCOMISSIONS DEL CONSELL MUNICIPAL\nActes\nComissió de Cultura, Coneixement, Creativitat i Innovació\nActa de la sessió de 15 de juliol de 2014, aprovada el 16 de setembre de\n2014\nA la sala President Lluís Companys de la casa de la ciutat, el 15 de juliol de\n2014, s’hi reuneix la Comissió de Cultura, Coneixement, Creativitat i Innovació,\nsota la presidència de l’Im. Sr. Jordi Portabella i Calvete. Hi assisteixen les Imes.\nSres. i els Ims. Srs.: Jaume Ciurana i Llevadot, Gerard Ardanuy i Mata, Carmen\nAndrés Añón, Gabriel Colomé i Garcia, Núria Carmona Cardoso, Guillem Espriu i\nAvendaño, Belén Pajares Ribas, Ángeles Esteller Ruedas, Xavier Mulleras Vinzia,\nRicard Gomà Carmona i Isabel Ribas Seix, assistits per l’assessora jurídica, Sra. Mª\nTeresa Ordóñez Rivero, que actua per delegació del secretari general de la\nCorporació, Im. Sr. Jordi Cases i Pallarès, i que certifica.\nExcusen la seva absència les Imes. Sres. i l’Im. Sr.: Francina Vila i Valls, Sònia\nRecasens i Alsina i Joan Puigdollers i Fargas.\nS’obre la sessió a les 9.20 h.\nI) Aprovació de l’acta de la sessió anterior\nS’aprova.\nII) Part informativa\na) Despatx d’ofici\nEn compliment de l’article 63.1 del Reglament Orgànic Municipal, es comuniquen\nles resolucions següents:\n1. Districte de Sants-Montjuïc\nDel gerent municipal, de 2 de juliol de 2014, que aprova el plec de clàusules i\nautoritza la despesa del contracte relatiu als serveis socioculturals al Centre Cívic\nEl Sortidor, per als exercicis 2014-2016, i per un import de 403.892,27 euros.\n2. Districte de Sant Andreu\nDel gerent municipal, de 23 de juny de 2014, que adjudica a Iniciatives i\nProgrames, SL el contracte per al servei de dinamització, informació, control\nd’accessos i serveis auxiliars del Centre Cultural Can Fabra i Espai J. Bota, i\ncoordinació de les activitats del recinte Fabra i Coats, per als exercicis 2014-2016,\ni per un import de 152.713,31 euros.\nb) Mesures de govern\nc) Informes\nA la Comissió:\n1. Pla de suport a l’alumnat d’ESO. Suport a l’estiu, èxit al setembre. Juliolsetembre 2014.\n\n\f4664\n\nGASETA MUNICIPAL DE BARCELONA\n\nNÚM. 26\n\nEl Sr. Ardanuy comunica que presenten aquest informe d’evolució perquè quan\nvan presentar aquesta mesura l’estiu del 2013 al Plenari hi van haver algunes\nreflexions que els van fer plantejar-se per a aquest estiu 2014 un reforçament\nd’aquesta mesura, incorporant-hi molts d’aquells suggeriments. Tot seguit,\nconsidera que tots els grups s’han de sentir contents de desenvolupar mesures que\nrealment tinguin un impacte real en la millora de l’èxit educatiu, i que aquesta n’és\nuna. En aquest sentit, informa que, l’any 2013, el 65% dels alumnes de 1r a 4t\nd’ESO que van participar en el programa van aconseguir passar de curs, i que cal\ntenir en compte que aquest és un programa de caràcter voluntari i fruit d’una\ncoordinació entre els equips docents dels instituts participants i els alumnes i les\nfamílies. Així mateix, comenta que són tres setmanes molt intenses, però que, així\ni tot, no hi ha absentisme.\nD’altra banda, assenyala que aquest any, tal com es va parlar al Plenari, s’ha\nreforçat i estimulat la feina de coordinació de diversos agents que fan aquests\nvoluntaris, del Consorci d’Educació de Barcelona, que és el que enllaça els equips\nacadèmics i directius dels instituts, de l’Institut Municipal d’Educació, del Consorci\nde Biblioteques, i també de l’Institut Barcelona Esports, que és la nova\nincorporació d’aquest any.\nA continuació, indica que aquest any s’han plantejat un increment substancial\nd’instituts participants, bàsicament també arran de la sol·licitud d’aquests instituts.\nAixí, comunica que hi han participat 51 instituts públics, 13 centres educatius\nconcertats, que van presentar-se en una convocatòria oberta, totalment voluntària,\n1.990 nois dels instituts públics i 375 nois i noies dels instituts privats concertats.\nQuant al desenvolupament d’aquest pla, comenta que són tres setmanes, de l’1\nal 18 de juliol i l’1, 2 i 3 de setembre, per treballar sobretot l’enfortiment de les\nassignatures clau –les llengües, les matemàtiques, les ciències–, combinant-ho\namb un acompanyament personalitzat i amb una activitat nova, que es\ndesenvolupa aquest any en una part molt important dels instituts, que és\nincorporar l’esport enmig de la jornada lectiva, amb la qual cosa es facilita\nl’activitat d’aprenentatge. En aquest sentit, manifesta que això també els ha de\nservir per avaluar si l’any que ve cal generalitzar-ho a tots els centres educatius.\nPel que fa a la feina de biblioteques, especifica que es concentra en dos àmbits:\nl’àmbit de reforçar la franja de dies en la qual el servei no està operatiu, és a dir,\nles setmanes del mes d’agost, que hi ha 13 biblioteques de Barcelona que hi donen\nsuport amb un espai, amb materials, amb recursos; i l’àmbit de les xerrades amb\nfamílies, que n’hi ha plantejades 20, amb la finalitat de facilitar als nois i noies la\nmillora en les seves tècniques d’estudi, a part de la recuperació de les matèries, i\nalhora estimular les famílies també a entrar en aquesta dinàmica d’aprendre o de\nmillorar les estratègies per acompanyar en l’aprenentatge els seus fills i filles.\nTot seguit, exposa que les mesures que intenten portar a terme tenen un cost\nde 324.000 euros, distribuïts, una part, en el suport educatiu dels educadors i una\naltra part en els projectes de biblioteques, IMEB i esports, que incrementa el\npressupost en més de 100.000 euros, perquè són activitats esportives orientades, i\nl’activitat de l’Institut Municipal d’Educació, que possiblement econòmicament és\nmenor, però que també té un impacte en un bon nombre de famílies i també ajuda\na tancar el procés.\nD’altra banda, comenta que s’han posat com a objectiu la possibilitat d’anar-ho\nenfortint, amb el pas dels cursos, tenint en compte que el resultat és prou òptim, i\nque els amics grans, els monitors, els educadors, que tenen també caràcter\nvoluntari, són una de les parts importants del projecte, que són els amics grans\nque durant tot el curs ja van fent aquesta feina d’acompanyament educatiu als\nalumnes, i a l’estiu se’ls dóna una gratificació econòmica que ajuda a compensar\nles despeses.\nFinalment, destaca que és un programa tremendament efectiu, i explica que els\nalumnes se seleccionen a través dels claustres dels instituts, que són alumnes que\nhan suspès de dues a quatre assignatures, i que també es donen oportunitats a\nnois i noies que tenen menys de dues assignatures suspeses, inclús cap\nassignatura suspesa, per acabar d’apuntalar l’estratègia formativa, i també a\nalumnes de més de quatre assignatures suspeses, tot i que la ràtio de superació de\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nles proves de setembre és molt més baixa. Tot i això, remarca que sempre hi ha\nd’haver el compromís personal del participant, del noi o la noia, que és un factor\ndeterminant a l’hora de la selecció i també una de les claus de l’èxit d’aquest\nprograma.\nLa Sra. Andrés agraeix la presentació de l’informe i manifesta que el seu grup\ncomparteix plenament l’objectiu de millorar l’èxit escolar a la ciutat i valoren\npositivament tots els esforços que es facin en aquest sentit. A parer del seu grup,\nés molt millor optar per altres models educatius que no incloguin els exàmens de\nsetembre, recuperats per la consellera Rigau, com ara apostar per la relació\ncontinuada i atendre les necessitats educatives dels alumnes durant tot el curs de\nmanera individualitzada, com també recuperar la sisena hora.\nA continuació, considera que l’atenció de les necessitats educatives i l’educació\nde qualitat passa per resoldre temes que reiteradament es posen de manifest en\naquesta comissió –alguns compartits amb el Govern, d’altres no–, com per\nexemple corregir l’increment de ràtios a les aules, incrementar la plantilla de\npersonal docent per atendre adequadament les necessitats, recuperar la sisena\nhora i tots aquells programes adreçats als centres i famílies que en aquest moment\nno tenen dotació pressupostària per part de la Generalitat, En aquest sentit, creu\nque cal recordar aquests temes cada vegada que en tinguin oportunitat per\nreivindicar l’educació de qualitat pública a la ciutat.\nQuant a l’informe, assenyala que l’han revisat i veuen que hi ha diferències\nrespecte a l’informe del curs anterior. Per exemple, hi ha una reducció de centres,\nen primer lloc, aquest suport el curs passat estava adreçat a 63 instituts i aquest\nany a 51.\nEl Sr. Ardanuy li aclareix que no hi ha cap reducció, que aquest any hi ha un\n20% més.\nLa Sra. Andrés retira el comentari sobre la disminució de centres. Tot seguit, pel\nque fa a les 23 biblioteques obertes, vol saber si es tracta de les biblioteques\nescolars obertes durant tot l’estiu, o de la Xarxa de Biblioteques de la ciutat. Així\nmateix, pregunta si el suport educatiu a les famílies es manté a tota la ciutat o\nnomés en aquells districtes on hi ha els programes oberts, que són Ciutat Vella,\nNou Barris i Sants-Montjuïc.\nLa Sra. Pajares, primer de tot, agraeix la presentació de la mesura de govern,\nque entenen que és una continuació de la presentada l’any passat en aquesta\ncomissió i també al Plenari del mes de juliol. En aquest sentit, celebren, tal com ja\nvan dir en aquella ocasió, que un dels objectius del Govern municipal sigui\ncontinuar treballant per millorar la formació dels escolars, mantenir l’èxit escolar i\nlluitar contra el fracàs a les escoles.\nA continuació, pregunta quin ha estat el procés seguit per informar les escoles\nsobre l’existència del programa i el mètode que han utilitzat per informar les\nfamílies perquè s’hi poguessin acollir. Així mateix, manifesta que el Grup Popular\nsempre ha valorat de manera molt positiva aquest projecte, però que consideren\ninsuficient el nombre de centres que s’hi han sumat, ja que només s’ha ampliat a 7\ncentres públics (de 44 l’any passat a 51) i cap centre concertat (13 l’any passat i\n13 aquest any), per la qual cosa volen saber per què els centres concertats no se\nsumen a aquest projecte. A més, apunta que l’increment del nombre d’alumnes és\nforça important (de 1.592 a 2.366), i per això pregunta si es farà un seguiment de\nla seva participació al programa i si, quan finalitzi aquest programa, al llarg del\ncurs següent, es vincularà als projectes que es duen a terme durant els curs\nescolar amb el mateix objectiu.\nD’altra banda, comenta que ja en anteriors ocasions han demanat dades\ndesglossades sobre els alumnes inscrits, per districtes, centres, titularitat del\ncentre, nombre d’assignatures suspeses al juny, edats, sexe, nacionalitat, etc., i\nveuen que en aquest informe tampoc figuren aquestes dades, com també pensen\nque caldria treballar de manera coordinada amb els districtes, i pregunta si això es\nfa.\nTot seguit, exposa que, respecte a dades del curs passat, finalment només hi va\nparticipar el 90 per cent, i pregunta si aquestes places que van quedar sense cobrir\nsón places vacants o són alumnes que no van assistir als cursos. Quant al grau\nd’assoliment, esperen que aquest curs se superi aquest 65%.\n\n4665\n\n\f4666\n\nGASETA MUNICIPAL DE BARCELONA\n\nNÚM. 26\n\nAmb relació a les novetats que s’hi ha incorporat, valora positivament les\nactivitats esportives, i vol saber si per a altres cursos s’implementaran en aquest\nprograma activitats culturals, artístiques, musicals.\nPer acabar, pregunta si el cent per cent del pressupost el paga l’ajuntament, si\nla Generalitat hi aporta alguna quantitat, i també si les famílies han d’aportar\nalguna quota per pagar el programa.\nEl Sr. Gomà indica que el seu grup ja quan es va presentar la primera edició del\nprograma va entendre que era un programa ben intencionat, que intentava cobrir\nun conjunt de necessitats que sorgeixen a l’estiu per part dels nois i les noies que\nno han aconseguit aprovar totes les assignatures; per tant, un programa de suport\neducatiu amb sentit.\nTanmateix, manifesta que aquest és un programa de caràcter pal·liatiu, i que del\nque es tracta és que hi hagi veritables polítiques d’èxit educatiu i veritables\npolítiques de suport a la qualitat educativa. En aquest sentit, com ja s’ha debatut\nmoltes vegades en aquesta comissió, consideren que el conjunt de retallades que\ns’han produït en el sistema educatiu –ràtios, hores, agressions a l’escola inclusiva,\netcètera– han situat la comunitat educativa en unes condicions molt adverses per\naconseguir qualitat i en unes condicions estructurals que després fan emergir la\nnecessitat de programes en clau estrictament pal·liativa.\nD’altra banda, també creuen que el model d’avaluació és clarament anacrònic,\nrestaurat per la política educativa de la Generalitat, i que no té res a veure amb el\nque és l’impuls dels models més avançats pedagògicament d’educació continuada,\ni que a més recupera els exàmens de setembre. És a dir, li sembla senzillament\nque és un model d’avaluació que no té cap mena de sentit a l’escola pública del\nsegle XXI a Barcelona.\nPel que fa al programa, els hauria agradat també una avaluació una mica més\ndetallada dels resultats del programa del 2013. Tot i així, exposa que el Govern diu\nque la valoració de l’any passat és positiva, i, per tant, consideren que segurament\nel programa del 2014 es queda curt, és a dir, probablement hauria d’haver sortit ja\nde l’àmbit estrictament experimental i s’hauria d’haver situat com una peça més de\nl’oferta educativa de la ciutat, amb caràcter més generalitzat, o estructural. En\naquest sentit, opina que està bé que el programa tingui aquesta dimensió de\ncentres, de famílies, de biblioteques, que ara incorpori també les activitats\nesportives, i pregunta si té cap vinculació amb les activitats de lleure educatiu, que\nhi ha una oferta pública potent a la ciutat a l’estiu, i que la connexió de lleure\neducatiu amb el reforç escolar segurament també tindria sinergies positives, o la\nvinculació amb serveis socials, atès que hi ha una correlació forta entre la manca\nd’èxit escolar i la situació social, familiar, etc. dels nois i les noies de la ciutat.\nQuant a l’increment del nombre de centres, vol saber quins criteris s’han fet\nservir per seleccionar els centres que s’han incorporat al programa, com també,\nquant a les activitats esportives i el suport a les famílies, per què no es\ndesenvolupen a tots els centres, ja que, segons ha entès de la lectura del\ndocument, sembla que les esportives es fan en 41 centres i el suport a les famílies\nen 20 centres.\nFinalment, comenta que sembla que hi ha un ajut específic a les escoles\nconcertades per poder tirar endavant aquest programa, i consideren que en un\ncontext en el qual o s’han suprimit o s’han retallat la immensa majoria dels ajuts\ndels quals es beneficiava el conjunt del sistema educatiu, des del material escolar,\nla socialització de llibres de text, les activitats extraescolars, el suport de les AMPA,\netc., el fet que hi hagi un ajut específic només per a les escoles concertades i per a\naquest tipus d’activitat, des del punt de vista educatiu, és profundament equivocat\ni, des del punt de vista social, regressiu.\nEl Sr. Portabella, en primer lloc, agraeix l’informe i comenta que fan una\nvaloració positiva d’aquest programa de suport als alumnes d’ESO. Ara bé,\nassenyala que, d’una banda, s’ha destinat un pressupost de 162.360 euros al\nprograma «Èxit» durant el curs 2013-2014 i que, d’altra banda, el pressupost total\ndel pla de suport d’estiu és de 324.372 euros. Per tant, conclou que el fet de no\nfer-ho durant el curs significa que s’han de destinar molts més diners per fer-ho a\nposteriori, tot i que reconeix que poden tenir finalitats diferents, però opina que\nl’esforç màxim s’ha de produir durant el curs. És per això que creuen que val la\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\npena reflexionar-hi, perquè probablement això permetria fer el programa «Èxit»\ndurant el curs a tots els centres públics de la ciutat, amb la qual cosa possiblement\ns’aconseguiria un èxit escolar més gran.\nD’altra banda, amb relació al cost per alumne, manifesta que crida l’atenció que\nel total del cost per alumne d’escola pública sigui de 124 euros i en els centres\nconcertats de 197 euros; és a dir, que hi ha una diferència de 73 euros més per\nalumne en l’escola concertada. En aquest sentit, creuen que també caldria fer-hi\nuna reflexió per veure com es pot ajustar aquest aspecte.\nA continuació, comenta que tot l’element de suport educatiu a les famílies els\nsembla una peça clau, perquè sovint els nois o les noies no tenen un marc estable\nen què poder consolidar uns hàbits i definir un mètode d’estudi.\nPel que fa a les biblioteques obertes, que ja s’ha comentat que el pla de suport\nparticiparà en el projecte pilot de biblioteques escolars obertes al barri, consideren\nque paga la pena fer-hi un esforç i fer una coordinació amb la Xarxa de\nBiblioteques, perquè les biblioteques són realment un element molt important i una\npeça clau. Per tant, trobarien positiu que s’ampliés a més biblioteques, ja que\nactualment només hi ha 12.\nEl Sr. Ardanuy comenta que aquest programa i el programa «Èxit-1» són\ncomplementaris, però són diferents. És a dir, el programa «Èxit-1» al llarg de tot el\ncurs escolar té uns requeriments que a l’estiu no es tenen, i a la inversa, a l’estiu\nhi ha una intensificació d’hores –quatre hores seguides– i una concentració en\nquatre setmanes, o sigui que és un model molt més intensiu.\nTot seguit, informa que gairebé cobreixen el 70% dels centres (dels 67 instituts\npúblics de la ciutat hi participen 51). En aquest sentit, explica que aquest és un\nprograma en el qual el Consorci i l’ajuntament el que cerquen és una aliança amb\nla direcció del centre, i no tots els centres estan predisposats a desenvolupar\naquesta activitat, ja sigui pel nivell d’èxit que tenen, pel nivell de situació\nsocioeconòmica de l’entorn, etc.; i l’èxit d’aquest projecte depèn d’una bona\ncoordinació amb els centres, perquè són els que fan la selecció dels alumnes, que\ns’hi adhereixen de manera voluntària.\nRespecte a la pregunta sobre el 10% de places buides, explica que en alguns\nllocs no s’hi han apuntat prou nois i noies i que també hi ha un 3-4% de nois que\ns’hi apunten però després no hi assisteixen. Ara bé, insisteix que tenen un alt\nnivell de retenció d’aquest alumnat, cosa que vol dir que ho fan molt bé.\nAmb relació al tema de centres públics i centres concertats, indica que als\ncentres concertats han seguit una estratègia diferent, que també és de caràcter\nvoluntari, i òbviament no tots els centres concertats s’hi han acollit, que els 13\ncentres concertats que s’hi han acollint són centres que tenen una dificultat afegida\nsocioeconòmica d’entorn, són centres educatius que tenen un compromís social\nindestriable, en barris de molta dificultat, i que, a més, s’han de presentar a una\nconvocatòria oberta i hi ha molt menys temps per treballar i preparar aquesta\nselecció dels alumnes. Així mateix, comunica que pren nota del tema dels costos i\nque ho revisaran.\nQuant als percentatges de superació de curs, precisa que ha parlat d’un 65%\nperquè ho engloba tot, fins i tot els resultats de nois i noies que tenien més de\nquatre assignatures suspeses, en què el nivell de superació de curs és molt més\ncomplex. Per tant, considera que si no els deixessin incorporar-s’hi, que no seria\nsocial, segurament s’aconseguiria un 85% de superació de curs. En aquest sentit,\nindica que els pot fer arribar la valoració nivell per nivell, grup per grup, edat per\nedat, que és una presentació que va fer el Consorci en el si del consell escolar.\nA continuació, comenta que la seva voluntat seria arribar a tots els centres\npúblics. I explica que han reforçat, des del punt de vista de recursos econòmics,\naquest programa d’estiu i el programa «Èxit-1», en el qual gairebé han multiplicat\nper dos els recursos econòmics, perquè també consideren que tot el treball\npreventiu al llarg del curs escolar ajuda, d’alguna manera, a millorar el percentatge\nd’èxits.\nD’altra banda, assenyala que és evident que el discurs d’un marc generalitzat de\nretallades en el sistema educatiu es desenvolupa i es va explicant, però que també\nés veritat que a la ciutat de Barcelona es té una capacitat molt més intensa de\ndotar-se de polítiques d’èxit, com demostren les dades del nivell de graduats de\n\n4667\n\n\f4668\n\nGASETA MUNICIPAL DE BARCELONA\n\nNÚM. 26\n\nquart d’ESO, per exemple, que a la ciutat de Barcelona està 4 punts per damunt\ndel percentatge que marcarien els objectius 20-20. Ara bé, mostra la seva\npreocupació per aquest 11% que no es gradua i per aquells alumnes (10-15%)\nque es graduen en ESO però que l’any següent abandonen els estudis, ja sigui de\nbatxillerat o de formació professional. És per tot això que desenvolupen una sèrie\nde programes d’acompanyament de reforç en aquesta franja i per a tots aquests\nalumnes que no es graduen.\nFinalment, comenta que el fet que s’hagin de presentar a unes proves de\nsetembre gairebé és una excusa, perquè l’estiu és un bon moment –pel temps, per\nles hores– per fer revisió d’estratègies, de metodologies d’estudi, i que si no\nexistissin aquests exàmens de setembre segurament, tenint en compte el llarg\nperíode de vacances, haurien de desenvolupar alguna cosa molt semblant, que no\nes diria «Suport a l’estiu, aprovar al setembre», si no que es diria «Suport a l’estiu,\nmillora les tècniques d’estudi», per exemple.\nEs dóna per tractat.\nd) Compareixences Govern municipal\nDel Grup Municipal PSC:\n2. Que comparegui el/la responsable municipal de Cultura per tal de donar\ncompte de la notícia que el futur museu nacional de l’arquitectura es podria ubicar\nen un dels pavellons que la Fira té a Montjuïc i de quin paper estan jugant l’ICUB i\nla Regidoria de Cultura en aquest disseny.\nEl Sr. Ciurana, en primer lloc, exposa que els demanen explicacions sobre la\nnotícia que surt als diaris que el futur museu nacional d’arquitectura es podria\nsituar en dos pavellons que la Fira té a Montjuïc i que ja han dit a bastament –fa\npocs dies precisament ho deia el conseller Mascarell– que la decisió final sobre els\ndiferents àmbits, sobre els diferents centres museístics, o sobre l’ús dels diferents\nespais que conformen els dos pavellons, que són quatre, que hi ha a Montjuïc, es\nfarà pública a finals de la tardor, és a dir, a finals de novembre d’enguany hauran\nfet la previsió definitiva de quin és aquest repartiment d’espais i per quins usos\nfinalment s’opta.\nEn segon lloc, pel que fa a quin paper està jugant l’ICUB i la Regidoria de\nCultura en aquest disseny, explica que hi ha una comissió de treball que, en el seu\nmoment, es va marcar fer vuit reunions, de les quals hi havia una primera fase\nque acaba pràcticament avui mateix, que era una fase amb més vocació\nurbanística, atès que la muntanya dels museus encara està en una fase urbanística\ni també de conceptuació del mateix museu, i després està previst fer un mínim de\nquatre trobades més, en les quals ja s’haurà incorporat l’ICUB, per tal de començar\na definir els àmbits i també el relat museístic que hi ha darrere d’aquesta qüestió.\nA continuació, assenyala que la feina que s’ha fet fins ara és, bàsicament, de\nconceptuar i de prefigurar la col·lecció, que són quatre els principals eixos que\nproveeixen la col·lecció d’arquitectura: un, la col·lecció que té el COAC, el Col·legi\nd’Arquitectes; dos, els mateixos arxius de la Fundació Mies van der Rohe, que en\ncerta manera recull el millor de l’arquitectura europea dels darrers anys; tres, un\naspecte molt desconegut, però molt important alhora, que és tota la documentació\nadministrativa que figura a l’arxiu dels serveis d’urbanisme o a l’arxiu\ncontemporani, perquè totes les llicències que s’han demanat a la ciutat de\nBarcelona els darrers 125 anys encara estan a l’arxiu contemporani, per tant, aquí\nhi ha una base molt important de documentació arquitectònica; i el quart eix que\nha de nodrir aquesta col·lecció són lògicament les donacions, o els dipòsits, o les\nadquisicions, en el seu cas, que ens puguin fer els diversos despatxos\nd’arquitectura de la ciutat de Barcelona.\nEn resum, exposa que, primer, s’ha de fer l’esbós de la qüestió urbanística, que\nvol dir que després hi haurà d’haver un projecte executiu, un pla especial\nd’adaptació d’usos, etc. del conjunt de la muntanya; després s’haurà de decidir\nquins centres o quines tipologies d’espais expositius es produiran en aquests\nespais, i quan tot això s’hagi decidit, començarà el relat de l’adequació dels\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\npavellons per als usos museístics, si escau, i posteriorment (d’aquí a tres, quatre\nanys) s’haurà de començar a pensar en la museografia d’aquests espais.\nEl Sr. Espriu exposa que el mes de maig el conseller Mascarell va avançar que\nestaven estudiant fer un museu d’arquitectura i que s’ubicaria a l’esplanada dels\nmuseus i que el 22 de maig van poder llegir l’anunci per part del tinent d’alcalde\nd’Hàbitat Urbà, el regidor Vives, que aquest nou museu podria ocupar un dels\npavellons de la Fira. Per tot això, en aquesta comissió, el seu grup s’ha interessat\nsempre, de manera reiterada, per quines eren les qüestions bàsiques, i que avui,\nfinalment, té la sensació que els han explicat alguna cosa més, com a mínim,\nperquè fins ara estaven acostumats a només llegir el titular del mitjà de\ncomunicació.\nTot seguit, planteja que el 2009 es va signar un conveni entre l’ajuntament i el\nMinisteri d’Habitatge per a la creació del museu d’arquitectura i urbanisme, que\nhavia de tenir seu a Can Batlló, i vol saber si això que es proposa ara té a veure,\nd’alguna manera, amb Can Batlló o és un nou plantejament, o un nou museu.\nEn tot cas, demana que els vagin informant de l’evolució d’aquest tema.\nD’altra banda, comenta que hi ha tot el tema del material del Col·legi\nd’Arquitectes, del material de la Fundació Mies van der Rohe. A més, matisa que\nsempre han dit que la Fundació Mies van der Rohe s’havia de quedar allí, que creu\nque és una opinió generalitzada. Finalment, també demana que els vagin\ninformant una mica de cap a on anirà això i quines seran les utilitzacions d’aquests\npavellons.\nEl Sr. Mulleras remarca que, com ha comentat el regidor Espriu, el 8 de maig del\n2014 el conseller de Cultura, Ferran Mascarell, va afirmar que hi havia un gran\nprojecte, el museu d’arquitectura, i que es podria ubicar a l’esplanada dels museus\na Montjuïc, i que, el 21 de maig de 2014, el tinent d’alcalde d’Hàbitat Urbà va\nexplicar que un dels pavellons situats a Montjuïc, ocupat fins ara per la Fira de\nBarcelona, podria ser la seu del nou museu nacional d’arquitectura de Catalunya, i\ntambé va afirmar que aquest nou museu seria un dels pilars fonamentals d’aquesta\nnova esplanada dels museus de Montjuïc.\nAixí mateix, també recorda que el Govern espanyol tenia el projecte de crear el\nmuseu nacional d’arquitectura i urbanisme, que tenia tres seus previstes\n(Salamanca, Barcelona i Madrid), i que el Govern de l’Ajuntament de Barcelona va\nfirmar el 13 de juny de 2009 un primer tràmit perquè la fàbrica Batlló de Barcelona\nes convertís, en un termini de quatre anys, en la seu d’aquest museu\nd’arquitectura. I vol saber com està aquest tràmit i si això té a veure amb aquest\nnou museu d’arquitectura del qual ara es parla en aquesta comissió.\nTot seguit, lamenta que una vegada més s’assabentin de la política museística\nde l’ajuntament a través dels mitjans de comunicació i que un cop més veuen que\nel conseller Mascarell marca la política cultural de la ciutat de Barcelona. És per\naixò que pregunta al tinent d’alcalde qui està marcant la política cultural a\nBarcelona, el conseller Mascarell, que és el que sembla, o el tinent d’alcalde de\nCultura de l’ajuntament, que és el que hauria de ser.\nD’altra banda, volen saber, des del Grup del PP, quin és el projecte global que\ntenen d’equipaments a Montjuïc, arran de les notícies aparegudes últimament\nsobre el Museu Thyssen i la negativa a ubicar-se en aquesta esplanada, a causa\nd’aquestes diferències que hi ha hagut amb l’ajuntament.\nAixí mateix, comenta que el tinent d’alcalde d’Hàbitat Urbà va anunciar el mes\nde maig que hi havia un avantprojecte d’aquest museu, i pregunten com és aquest\navantprojecte, quin cost ha tingut i si realment s’ha tractat ja aquest\navantprojecte, per exemple, amb l’Associació Montjuïc Muntanya dels Museus. En\naquest sentit, indica que, si la Generalitat redueix gradualment les seves\naportacions a la política cultural de Barcelona, tampoc entenen gaire com és que\nes plantegen nous projectes.\nFinalment, demana més concreció sobre aquest museu, quin serà el seu\npressupost, com es farà, qui el finançarà, quin organisme el gestionarà, si serà un\nconsorci, si serà a través de l’ICUB, i assenyala que els agradaria poder tenir\naquesta concreció abans del mes de novembre, i que a més se’n poguessin\nassabentar en aquesta comissió i no a través, com és habituat, dels mitjans de\ncomunicació.\n\n4669\n\n\f4670\n\nGASETA MUNICIPAL DE BARCELONA\n\nNÚM. 26\n\nLa Sra. Ribas, primer de tot, se suma a algunes de les coses que han dit els\ngrups que l’han precedit i remarca al Sr. Ciurana, com ja li han dit diverses\nvegades, que comparteixen amb ell que la premsa no tot el que diu s’ajusta al que\nprobablement és la realitat, però que, en tot cas, el que veuen és que la premsa\ndisposa de més informació que ells, i això és una mica el que no entenen, i per\naixò agraeixen al Grup Municipal Socialista que hagi demanat aquesta\ncompareixença, tot i que les explicacions que ha donat tampoc no els han aclarit\ngaire més.\nTot seguit, comenta que no volen posar en dubte la necessitat o no de tenir un\nmuseu en el qual veure i explicar la història de l’arquitectura i l’urbanisme al\nnostre país, i que per això l’anterior Govern va oferir Can Batlló, i pregunta com\nestà el tema del conveni de l’any 2009 i si s’han previst altres escenaris, que\ntambé ha sortit a la premsa que hi ha gent que proposa que es faci a l’àmbit del\nDisseny Hub, o a Can Batlló mateix. En aquest sentit, considera que a Barcelona\ncal definir quins són els museus que hi ha pendents, perquè és una ciutat molt\nvital i, per tant, cal actuar amb una estratègia a mitjà i a llarg termini, definir les\nprioritats i, després, intentar-ho lligar amb els socis amb els quals caldrà fer el\nviatge.\nEn tot cas, pregunta si aquest és el gran museu pendent, ja que creu que n’hi\nha d’altres, com ara el museu del teatre, que el Govern no l’anomena mai, i\npregunta si ja ha caigut definitivament. Per tant, insisteix que cal fer aquesta\nplanificació i establir unes prioritats.\nA continuació, demana com es finançarà aquest museu, perquè el seu grup en\naquests moments no es refia en absolut ni de les aportacions de l’Estat ni de les\naportacions de la Generalitat de Catalunya; en aquest moment només es refien de\nles aportacions de l’Ajuntament de Barcelona.\nPer tant, vol saber com es pot finançar això, com serà la seva governança,\nquines entitats hi participaran i quin paper hi tindrà cadascuna d’aquestes entitats,\nja sigui en forma consorci o en forma del que sigui.\nPer acabar, manifesta que, tenint en compte el moment actual, abans de nous\nprojectes, cal consolidar i garantir els que ja existeixen, que alguns estan en\nsituació sota mínims, altres al límit de la sostenibilitat, i, per tant, considera que\ncal pensar en la ciutadania, enfortir les polítiques de proximitat i prioritzar les\nnecessitats culturals de la ciutat.\nEl Sr. Portabella considera que té molt de sentit que hi hagi un museu nacional\nd’arquitectura, i, per tant, assenyala que estan a favor d’aquesta iniciativa, com\ntambé que agraeixen que s’hagi sol·licitat aquesta compareixença per part del\nPartit Socialista.\nPel que fa a la seva ubicació, comenta que hi ha un conveni del 2009 més\nprocliu a portar-lo cap a Can Batlló, i que ara es parla de l’esplanada d’una\nmuntanya per als museus. En aquest sentit, creu que comença a haver-hi més\ndemandes que no espai en aquest àmbit que es troba entre les fonts i el MNAC,\nque els pavellons de la part alta de la Fira estaran saturats, que hi haurà uns grans\nmuseus.\nA continuació, indica que el tinent d’alcalde, en diverses ocasions, ha definit\nBarcelona com un únic gran equipament cultural i que els carrers de la ciutat es\npodrien considerar un gran museu d’arquitectura. En aquest sentit, mostra la seva\npreocupació per com es pensa connectar el carrer amb les explicacions del museu;\nés a dir, un dels aspectes més fonamentals del museu d’arquitectura és la\nvinculació amb aquests carrers, i per això volen saber si el desenvolupament del\nprojecte està prou avançat perquè el tinent d’alcalde els el pugui concretar.\nEn darrer terme, es queixa que s’hagin d’assabentar de les coses reiteradament\nper la premsa.\nEl Sr. Ciurana, en primer lloc, comenta que s’hauria de parlar cada vegada més\nde muntanya de museus i no d’esplanada de museus, que a més és com es diu\nl’associació constituïda a aquest efecte.\nD’altra banda, creu que, amb relació al que han dit els regidors sobre\ndeclaracions d’uns i d’altres, quan es tenen segons quines responsabilitats, cal ser\nal màxim de prudents en les declaracions que es fan. És per això que en el tema\nThyssen sempre els ha dit que el dia que «la Caixa» i la senyora Thyssen arribin a\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nun acord ja ho comunicaran, com també en el tema Hermitage, que també ha dit\nque el dia que arribin els inversors ja els ho explicaran, etc. Per tant, reconeix que\npotser és un problema i un defecte seu, però els comunica que insistirà en aquesta\nlínia, cosa que no vol dir que no els doni tota la informació que tinguin decidida.\nAixí mateix, matisa que hi ha un procés, que ha situat a finals de la tardor, en el\nqual es començarà a tenir un dibuix de quines institucions, o quins àmbits, creuen\nque, des d’un punt de vista de l’ordenació museística, corresponen en aquest\nespai; és a dir, que a final de novembre la comissió tècnica els farà arribar, en\naquest cas, les seves conclusions.\nD’altra banda, en resposta al Sr. Mulleras, exposa que si es fa un museu\nnacional d’arquitectura a qui correspon fer el decret o autoritzar-lo, a través també\nde la Junta de Museus, o en el seu cas, fins i tot, portar-ho al Parlament, perquè\nels museus nacionals surten en la relació de la Llei de museus, és al conseller de\nCultura de la Generalitat i que el conseller Mascarell exerceix de conseller en el\nmarc de les seves competències i de les seves potestats.\nQuant a la gradual disminució de les aportacions de la Generalitat, que\nesmentava el Sr. Mulleras, apunta que «gradual disminució de les aportacions de\nla Generalitat i dràstica disminució de les aportacions del ministeri». Tanmateix,\ninsisteix que encara no s’ha entrat ni en la fase de la governança, que plantejaven\nalguns dels regidors, ni en la del finançament.\nAmb relació al conveni del 2009 de Can Batlló, explica que el Govern anterior\ntampoc va fer mai la cessió de terreny al ministeri i que quan es van posar en\ncontacte amb el ministeri, al començament d’aquest mandat, els van dir que\ndescartaven aquest projecte. En aquest sentit, recorda que el projecte era d’un\nmuseu d’arquitectura «nacional» amb seu a Salamanca, una secció del qual, la\nsecció d’urbanisme, aniria a Barcelona i la secció important, que era l’arxiu, la\ndocumentació, etc., aniria a Madrid.\nEl Sr. Espriu li reconeix la prudència i, com ell diu, l’excessiva prudència. En\nqualsevol cas, pregunta si en sabran les conclusions o també les sabran per la\npremsa, com també li demana en quin punt els grups participen del procés, perquè\nsi solament participen del procés per llegir els diaris i comentar-ho, no cal fer una\ncomissió plenària.\nD’altra banda, assenyala que la conjuntura econòmica que hi ha en aquests\nmoments aconsella no obrir més equipaments culturals i la gent el que demana és\ninversió. Així mateix, exposa que hi ha plantejaments importantíssims, com la\nreforma estructural de l’Auditori, la construcció d’aquell espai, o l’estratègia\ncultural a l’entorn de les Glòries.\nPer tot això demana que siguin capaços de marcar quines són les prioritats\npolítiques d’aquest Govern respecte a la cultura. A més, indica que van crear el\npacte cultural, l’objectiu del qual era mantenir informats els regidors, i creu que\ntots els regidors han estat respectuosos en tot allò que se’ls ha explicat en privat i\nno han fet cap declaració fora de l’àmbit pactat amb el Govern. Per tant, els\ndemana que els tracti com el que són, representants de la ciutadania, i com a\npersones adultes, com també els demana responsabilitat, projecte, i sobretot que\nconfiïn una mica en aquesta comissió\nEl Sr. Mulleras demana rigor al tinent d’alcalde en les seves declaracions perquè\nsap que hi havia tres seus previstes del museu nacional d’arquitectura en igualtat\nde condicions, i no una sota l’altra.\nTot seguit, assenyala que en aquesta comissió acaben de confirmar que, a més\nde la subordinació política d’aquest Govern municipal al Sr. Artur Mas, la\nsubordinació política de l’alcalde Trias, la subordinació econòmica també al senyor\nMas-Collell i al Govern de la Generalitat, també hi ha la subordinació cultural del\ntinent d’alcalde al conseller Mascarell. I, per tant, també es pregunten per a què\nserveix tenir un tinent d’alcalde de Cultura si al final la política cultural la marca el\nconseller Mascarell, de què serveix tenir un tinent d’alcalde de Cultura si no\nexerceix de tinent d’alcalde de Cultura, sinó únicament de delegat a Barcelona del\nconseller Mascarell.\nFinalment, comenta que, quan el Sr. Ciurana parla de prudència, no sap si vol\ntitllar d’imprudents el conseller Mascarell, que va parlar el mes de maig, o el tinent\nd’alcalde d’Hàbitat Urbà, que va també parlar el mes de maig. En tot cas, el que\n\n4671\n\n\f4672\n\nGASETA MUNICIPAL DE BARCELONA\n\nNÚM. 26\n\ndemana el seu grup és una planificació museística a la ciutat de Barcelona i que no\nes tornin a assabentar d’aquestes concrecions dels museus a Barcelona a través\ndels mitjans de comunicació, com és habitual.\nLa Sra. Ribas opina que el problema és que tots els altres, sobretot el conseller\nde Cultura, enraonen molt sobre temes de la ciutat i el representant de la ciutat no\ndiu res, i la interpretació que es pot fer dels seus silencis comença a preocupar.\nTot seguit, comenta que, tot i que ja sap que estan al principi, si no saben d’on\nsortiran els diners per fer aquest nou museu, més val que no en parlin tant,\nperquè si en parlen molt i fan grans treballs per després arribar a la conclusió que\nno hi ha diners, o que no és veritat que no hi ha diners, que sí que n’hi ha però\ndepèn de per a què, això encara preocuparia molt més que tota la resta.\nEl Sr. Portabella precisa que la preocupació de fons que tenen és que una\nvegada s’ha presentat un espai dintre de la muntanya de Montjuïc, per tal de\nreforçar-la culturalment i museísticament, cosa que els sembla bé, s’obre un espai\nen el qual ells perden, pràcticament, la informació bàsica de l’evolució del projecte,\ni van veient diferents declaracions de propostes de diversos actors, amb graus de\ncredibilitat diferents. A més, considera que el projecte és prou important perquè en\naquesta comissió estiguin mínimament informats de la seva evolució, i per això li\ndemana que s’esforci a mantenir els regidors i regidores d’aquesta comissió al dia\ndels temes cabdals, com ara el projecte cultural de la muntanya de Montjuïc.\nEs dóna per tractada.\nDel Grup Municipal PP:\n3. Que comparegui el responsable del Govern municipal per explicar l’oferta de\npatis escolars a la ciutat de Barcelona durant l’estiu 2014 dins el programa «Patis\nescolars oberts al barri».\nLa Sra. Pajares comunica que la dóna per formulada.\nEl Sr. Ardanuy agraeix la sol·licitud de compareixença per parlar dels patis\nescolars oberts a l’estiu, i manifesta que és molt conscient que l’estratègia de patis\nde la ciutat de Barcelona ve de lluny i que els últims tres cursos s’ha incrementat\nde manera continuada l’obertura de patis a tots els barris de la ciutat, amb\nl’objectiu final de cobrir tots els barris al llarg del curs escolar.\nA continuació, explica que a la ciutat de Barcelona, des del 23 de juny fins al 31\nde juliol, obriran tots els dies de la setmana 17 patis escolars, situats en diferents\ndistrictes de la ciutat, i que s’oferirà als usuaris la possibilitat de participar també\nen un conjunt de 65 activitats educatives, esportives, culturals, i també familiars.\nEspecifica que la selecció dels patis escolars de l’estiu es consensua juntament\namb cadascun dels districtes i amb els centres educatius, i que també es tenen en\ncompte indicadors del nombre d’usos i de l’oferta de lleure de cada districte en\naquest període. A més, indica que també es té en compte la planificació del\nmanteniment de les escoles, ja que si s’han de fer obres a l’escola és evident que\nel pati no es pot obrir.\nD’altra banda, informa que s’assegura un pati per districte i que es té en compte\nla població del districte i l’índex de renda familiar, per la qual cosa hi ha districtes\nque tenen més d’un pati, com ara Sants-Montjuïc, Horta-Guinardó, Sant Andreu,\nSant Martí i Nou Barris.\nAixí mateix, explica que aquest any han incorporat també una prova pilot, que\nés la de desenvolupar activitats de cinema a la fresca en família al vespre en\nalguns d’aquests patis, que de moment està funcionant molt bé, que es fa una\nsessió de cinema per districte, de 21.30 a 23.30, i que la participació és molt alta,\namb molt de civisme i amb molta cordialitat.\nFinalment, els informa de les escoles en què es fa aquesta activitat i comenta\nque fins ara el nombre d’usos és de 14.000, per la qual cosa ja intueixen que\nsuperaran els de l’any anterior.\nLa Sra. Pajares agraeix les explicacions del Sr. Ardanuy. Tot seguit, exposa que\nal llarg d’aquest mandat han parlat en diverses ocasions del tema dels patis\nescolars i que el seu grup mateix va presentar el gener del 2013 una proposta\nd’acord en què se’n demanava una ampliació tant territorial com d’horaris, com\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ntambé ampliació a dies no lectius. Consideren que aquest és un bon projecte amb\nun objectiu molt lloable, que és abordar un repte molt important que tenen avui en\ndia les famílies, que és la conciliació del temps infantil fora de l’horari lectiu amb\nles necessitats horàries dels pares i alhora també conciliar el temps lliure quan\ncoincideixen per horaris.\nAra bé, tot i que reconeixen que fins al dia d’avui s’ha anat incrementant el\nnombre de patis oberts, palesen que la trajectòria és insuficient per assolir la\nintenció de donar servei als 73 barris de Barcelona abans de finalitzar el mandat\nmunicipal, tal com va anunciar en comissió el mateix Sr. Ardanuy el març del 2012\ni va reafirmar el gener del 2013, que a més va dir que apostaven tant per les\nactivitats esportives com per activitats més culturals. En aquest sentit, indica que\ndurant el curs escolar 2013-2014 s’ha passat de 60 a 68 patis oberts, però durant\nl’estiu es redueix molt considerablement el seu nombre, i aquest estiu s’obren els\nmateixos patis que l’any 2013, o sigui, 17, a més només estan oberts a la tarda,\ncosa que no ajuda les famílies a conciliar les activitats familiars. Així mateix, retreu\nque continua havent-hi força desigualtat territorial. Per exemple, al districte de\nGràcia només hi ha un pati obert. A banda que durant el mes d’agost i fins al 19 de\nsetembre no hi haurà cap pati obert a la ciutat de Barcelona.\nFinalment, demana que compleixin el seu compromís respecte al tema dels patis\noberts i que estudiïn la possibilitat d’iniciar aquesta ampliació als 33 instituts de\nsecundària de Barcelona, com també que planifiquin per al proper curs, amb\ntemps, per adaptar-lo al calendari escolar, l’obertura de patis oberts en dies que\nsiguin, per exemple, de lliure disponibilitat dels centres.\nLa Sra. Andrés considera que el ritme d’increment de patis oberts no és suficient\ni que a l’estiu la distribució territorial no està equilibrada a la ciutat, que els 17\npatis són insuficients, més en aquesta època de crisi. Per tant, opina que s’ha de\nfer més esforç en aquest sentit per tal que puguin estar oberts durant tot el\nperíode d’estiu i fins que comenci el curs escolar, que es puguin ampliar horaris,\nampliar dies, que es pugui fer activitat diversificada i sobretot en xarxa.\nTot seguit, apunta que el seu grup voldria recuperar també durant l’estiu\nl’esperit que va impulsar la mesura «Temps de barri, temps educatiu compartit»,\nque era, en primer lloc, apostar per l’escola de proximitat. Per això diuen que és\nclarament insuficient el nombre de patis oberts a l’estiu, que cal treball en xarxa,\namb els agents socials i educatius, amb les famílies i amb entitats i associacions.\nEn aquest sentit, demanen més informació per part del Govern, com ara saber si hi\nha en aquest moment aquesta complicitat amb associacions, entitats i famílies,\nsobretot tenint en compte que les AMPA no disposen de recursos públics, perquè\nno hi ha convocatòria pública de subvencions per a les activitats organitzades per\nles AMPA, com també saber quin tipus d’activitats es fan, si només són esportives\no també són altres activitats de tipus cultural, tal com es preveia en l’esperit del\nprograma «Temps de barri, temps educatiu compartit».\nPer acabar, manifesta que tenen alguns dubtes i esperem que el Govern a l’inici\nde curs els pugui presentar un resum de com ha anat aquest estiu, amb dades de\nles activitats, dels actors implicats, del nombre d’usuaris dels patis, etc.\nEl Sr. Gomà opina que és profundament decebedora la informació que avui el\nregidor d’Educació els proporciona amb relació al programa de patis oberts.\nRecorda que al principi d’aquest mandat van tenir un debat, a partir d’una\niniciativa que va presentar el seu grup, sobre la continuïtat del programa «Temps\nde barri, temps educatiu compartit» i que el Sr. Ardanuy va dir que la voluntat\nd’aquest programa no només continuaria, sinó que s’intensificaria, i que això\ns’aniria redireccionant cap al programa de patis oberts. Ara bé, tres anys després\nd’aquestes declaracions, al seu entendre, hi ha una clara degradació de la\nconceptualització de la qualitat del programa «Temps de barri, temps educatiu\ncompartit», en la mesura que les activitats que en aquell programa estaven\nprogramades avui s’han reduït substancialment, amb un rol molt més passiu de les\nescoles i del territori.\nA continuació, remarca que només hi ha cinc districtes amb un pati obert, la\nqual cosa significa que districtes com Ciutat Vella, l’Eixample o Gràcia només tenen\nun pati obert; és a dir, que tres dels quatre barris de Ciutat Vella no tenen ni un\nsol pati obert, que cinc dels sis barris de l’Eixample no tenen ni un sol pati obert,\n\n4673\n\n\f4674\n\nGASETA MUNICIPAL DE BARCELONA\n\nNÚM. 26\n\nque tres dels quatre barris de Gràcia no tenen ni un sol pati obert. Per tant,\nactualment, al mes de juliol, a Barcelona, barris amb tanta població infantil com la\nSagrada Família o el Fort Pienc no tenen ni un sol pati obert, o a barris com la Vila\nde Gràcia, o Vallcarca, Penitents, Camp d’en Grassot, Gràcia Nova, Barceloneta\ntampoc hi ha patis oberts. Per tant, considera que és evident que si només hi ha\n17 patis oberts, quan hi ha 73 barris, aquest programa exclou barris de la ciutat\namb una gran quantitat de població infantil i, a més, barris en què durant el curs la\ncomunitat educativa s’ha mostrat molt activa per fer efectiu el principi d’educació\nvinculada al territori.\nÉs per tot això que fa aquesta doble crítica: qualitativa i quantitativa.\nEl Sr. Portabella pensa que ha estat ben focalitzat per part de tots els regidors\ndels altres grups on és el problema. És a dir, considera que l’ajuntament ha de fer\nun esforç per obrir més patis escolars a l’estiu.\nD’altra banda, comenta que han comptat cinc districtes en un de sol, cosa que\nvol dir que hi ha 56 barris sense un pati obert.\nFinalment, remarca que l’ajuntament s’ha d’esforçar per aconseguir uns\nobjectius que tots comparteixen i que estan molt lluny d’assolir.\nEl Sr. Ardanuy comenta que tots els regidors han focalitzat aquesta mesura\nnomés en els patis escolars i que sembla com si a l’estiu l’únic servei que ofereix\nl’ajuntament als nens i joves fos aquest dels patis escolars. En aquest sentit,\ncomenta que, per exemple, no és lícit plantejar que a Ciutat Vella només hi ha un\npati obert quan hi ha una potent xarxa social educativa que dóna servei, tot l’any,\npràcticament a tots els infants que tenen necessitat de suport.\nTot seguit, exposa que quan es van obrir, l’any 2005, tenien un component\nbàsicament d’obertura i d’utilització d’alguns elements, però no tenien aquesta\nestratègia de vincular-hi programes amb contingut educatiu, que això s’ha fet els\núltims dos, tres cursos. És a dir, una cosa és obrir un pati, posar-hi un monitor i\nmarxar; l’altra cosa és elaborar un programa amb les entitats i amb el teixit social\nde l’entorn. A més, incideix que es treballa aquesta coordinació amb l’entorn, que\nes demana la implicació de les AMPA, fins i tot fora del període lectiu, que es\ndesenvolupen activitats amb contingut, com, per exemple, aules que\ncomplementen el pati, cosa que no s’havia fet mai. Per tot això considera que el\nprograma està molt més reforçat i li sap greu que tinguin aquest concepte\nd’empobriment, degradació, etc.\nQuant a la demanda que s’obrin més patis, explica que la utilització d’aquests\nrecursos a l’estiu canvia, que l’estacionalitat provoca que no tots els usuaris que hi\nha al llarg de l’any es mantinguin. És a dir, no té cap sentit obrir un pati perquè\nl’utilitzin 7-8 nens. Considera que hi ha activitats d’estiu que complementen això i\nque, per tant, ja donen, amb recursos públics en molts casos, aquest servei; a més\nhi ha moltes famílies que per sort poden gaudir de les seves vacances i ho fan fora\nde la ciutat.\nA continuació, remarca que la decisió de quins i quants patis s’obren la prenen\nconjuntament amb els districtes, amb les direccions dels centres, tenint en compte\nels usos que hi ha hagut en altres estius i al llarg de l’any, i les previsions\nd’utilització d’aquells espais. En aquest sentit, insisteix que el nombre d’usuaris\nbaixa molt i que no han rebut sol·licituds d’aquells patis que no han obert perquè\ns’obrin. Per tot això, opina que ho estan fent bé i des de l’òptica d’incorporar\nactivitat de contingut de qualitat, contingut cultural, educatiu, esportiu.\nFinalment, manifesta que l’ajuntament desenvolupa activitats d’estiu als centres\ncívics; desenvolupa activitats d’estiu als centres de suport educatiu –que en tenen\ntres en aquests moments a Barcelona–; desenvolupa activitats conjuntament amb\nentitats a les quals financen la seva activitat ordinària, i que el que pretenen és\ncomplementar-se amb l’àmplia oferta de serveis a la infància que ofereix la ciutat\nde Barcelona.\nLa Sra. Pajares comenta al Sr. Ardanuy que cal més concreció en una mesura\nque pensen, igual que la resta de portaveus, que és bona, però que cal donar-li un\nimpuls, que ja saben que existeixen altres activitats, però moltes famílies potser\nno necessiten o no volen o no poden portar els seus fills a un casal d’estiu o a unes\ncolònies, i això és un dispositiu que facilita la conciliació de la vida laboral, familiar\ni personal.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nTot seguit, manifesta que cal optimitzar recursos, perquè a molts districtes,\nalguns tan grans i tan extensos com l’Eixample, per exemple, només hi ha un pati\nobert. Finalment, li demana un impuls i una revisió d’aquest pla i també aprofitar\nla sinergia amb els centres escolars, els districtes i les associacions de pares per tal\nque es puguin obrir més patis l’estiu que ve.\nLa Sra. Andrés comenta que aquest programa es va impulsar, efectivament, el\n2005 per un govern que creia en l’escola de proximitat i que creia en la implicació i\nen la comunitat educativa, cosa que no passa, com tots saben, en aquests\nmoments, per cap govern, ni de la Generalitat ni de l’Estat. En canvi, el Govern de\nla ciutat sí que volia posar en marxa aquest tipus de programes. En aquest sentit,\nindica que el Govern actual simplement el que ha fet és continuar aquesta política\neducativa innovadora que van fer governs progressistes anteriors, i que encara\nestan esperant alguna mesura innovadora, més enllà de continuar amb el que ja\nestava previst i fet.\nEs dóna per tractada.\nIII) Propostes a dictaminar\na) Ratificacions\nb) Propostes d’acord\n4. Atorgar la Medalla d’Or al Mèrit Cultural de l’Ajuntament de Barcelona al\nTeatre Romea de Barcelona pels seus cent cinquanta anys d’inestimable i\nininterrompuda tasca en favor de la tradició escènica de la ciutat i el país.\nEl President informa que es tractaran conjuntament els punts 4, 5 i 6 de l’ordre\ndel dia.\nEl Sr. Ciurana exposa que, en primer lloc, donen la Medalla d’Or al Mèrit Cultural\nal Teatre Romea amb motiu del seu 150è aniversari; en segon lloc, la Medalla d’Or\nal Mèrit Cultural a l’heraldista i expert en temes nobiliaris Sr. Armand de Fluvià i\nEscorsa; i, en tercer lloc, la Medalla d’Or al Mèrit Cultural al Sr. Josep Maixenchs i\nAgustí, impulsor de l’escola ESCAC, que ha donat tants bons directors de cinema al\ncinema català i de Barcelona.\nEl Sr. Ciurana comunica que votaran a favor dels tres punts (4, 5 i 6).\nEl Sr. Espriu comunica que votaran a favor dels tres punts (4, 5 i 6).\nLa Sra. Pajares comunica que votaran a favor dels tres punts (4, 5 i 6).\nEl Sr. Gomà comunica que votaran a favor dels tres punts (4, 5 i 6).\nEl Sr. Portabella comunica que votaran a favor dels tres punts (4, 5 i 6).\nEs dictamina amb el posicionament favorable de tots els grups.\n5. Atorgar la Medalla d’Or al Mèrit Cultural de l’Ajuntament de Barcelona al Sr.\nArmand de Fluvià i Escorsa, per la seva contribució per a la conservació i la\npreservació del ric i important patrimoni heràldic i nobiliari català.\nAquest punt s’ha tractat conjuntament als els punts 4 i 6 de l’ordre del dia.\nEs dictamina amb el posicionament favorable de tots els grups.\n6. Atorgar la Medalla d’Or al Mèrit Cultural al Sr. Josep Maixenchs i Agustí,\ncineasta i impulsor de l’Escola de Cinema d’Audiovisuals de Catalunya (ESCAC),\nper la seva important contribució a la formació de les darreres i actuals\ngeneracions de professionals de l’audiovisual, que han situat Barcelona\ninternacionalment amb les seves guardonades produccions.\nAquest punt s’ha tractat conjuntament amb els punts 4 i 5 de l’ordre del dia.\nEs dictamina amb el posicionament favorable de tots els grups.\nIV) Part decisòria / executiva\n\n4675\n\n\f4676\n\nGASETA MUNICIPAL DE BARCELONA\n\nNÚM. 26\n\na) Ratificacions\nb) Propostes d’acord\nc) Proposicions\nV) Part d’impuls i control\na) Proposicions / Declaracions de grup\nDel Grup Municipal PSC:\n7. La Comissió de Cultura, Coneixement, Creativitat i Innovació acorda que el\nGovern presenti, en un termini màxim de sis mesos, un pla per pal·liar els dèficits\nde places de secundària tant a curt com a mitjà termini, analitzant l’oferta i la\ndemanda actual així com l’evolució prevista de l’alumnat en els propers anys.\nLa Sra. Andrés presenta la proposició i indica que és una reiteració d’altres que\nja ha presentat el seu grup en diferents moments, concretament una fa un any, el\njuliol del 2013, en què es demanava que el Govern presentés un informe per tal\nd’analitzar l’oferta i demanda de l’educació secundària per al següent curs escolar.\nTot seguit, manifesta que reiteraran, probablement, aquesta petició durant el\nque queda de mandat perquè la situació de l’educació secundària a la ciutat és una\nsituació que s’ha d’atendre amb planificació i amb objectivitat. Exposa que la\nsetmana passada al Consell Escolar Municipal el regidor els va facilitar les dades de\nla preinscripció, i que ja van poder constatar que la situació a la secundària és\ndelicada, que hi ha 38 escoles amb la ràtio màxima (30 alumnes), tot i que és cert\nque s’ha reduït amb relació a les 31 que hi havia el curs anterior.\nAixí mateix, indica que en l’informe que es va facilitar al Consell Escolar\nMunicipal es deia que l’assignació de places de primer d’ESO, un cop incorporada la\nmodificació de l’oferta, era de 4.384 sol·licituds a l’educació pública i de 1.816 a la\nconcertada. Ara bé, a l’escola pública hi ha 170 grups i 300 a la concertada, amb la\nqual cosa s’intueix que la ràtio és bastant millor a la concertada.\nPel que fa a les assignacions d’ofici, considera que són molt elevades: un\n4,39%, cosa que posa de manifest que cal elaborar un mapa escolar seriós de\nl’educació secundària per saber què falta, on falta, quant falta i què es pot fer en\naquesta etapa educativa. D’altra banda, manifesta que l’únic que han trobat que\ns’ha fet de cara a aquest proper curs és incrementar dos grups en tota la ciutat, la\nqual cosa creuen que és clarament insuficient.\nA continuació exposa que hi ha coordinadores d’AMPA, com a Gràcia i\nl’Eixample, que ja hi estan treballant i facilitant informació –tasca que hauria de fer\nel Consorci–, i que a l’Eixample s’està al cent per cent d’ocupació, tant a la pública\ncom a la concertada, com també a Gràcia, on a més un document elaborat per les\ncoordinadores d’AMPA de Gràcia posa en evidència que només un centre dels set\ninstituts de secundària d’itinerari a la zona de la Salut-Vallcarca-Penitents i el Coll\nestà dins del mateix districte, amb la qual cosa es ratifica la necessitat d’un institut\na Vallcarca, si es vol apostar per una educació de proximitat.\nLa Sra. Pajares comenta que, com ha dit ja la Sra. Andrés, es torna a presentar\nuna iniciativa molt similar a altres presentades al juliol del 2013 i al gener del\n2014, que van ser aprovades i van comptar amb el vot a favor del seu grup. Pensa\nque el fons de l’assumpte és posar fi a un problema detectat per tothom, que és la\nmanca de places a determinades edats. El seu grup creu que hi ha una manca de\nplanificació al llarg del temps a la qual se suma un creixement desequilibrat de la\npoblació en aquesta edat escolar. En aquest sentit, comenta que el grup dels\nsocialistes també hi tenen alguna cosa a veure, perquè també van governar molts\nanys i van planificar el mapa d’equipaments educatius.\nTot seguit, comunica que donaran suport a aquesta proposició, que de fet\ndemana una ampliació i un major detall de l’informe d’escolarització que el Govern\npresentarà al setembre, com també una valoració de les dades per saber d’on es\nparteix i cap a on s’ha d’anar, perquè a més en el tema de secundària hi ha altres\ninputs que s’han de tenir en compte, com són la trajectòria educativa dels\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nescolars, la voluntat dels pares i, a més, el seu entorn, els seus companys i el\nmodel educatiu. D’altra banda, aprofita per demanar, com ja va fer en la comissió\ndel febrer, el replantejament del Pla d’equipaments educatius de Barcelona per\ndeterminar si realment són necessaris, per establir un calendari nou d’execució, el\ncost, l’aportació que realitzarà el Govern de la Generalitat, etc.\nEl Sr. Gomà assenyala que donaran suport a la proposició que presenta el Grup\nSocialista i que és un tema que és veritat que han debatut en aquesta comissió,\ntant pel que fa a la secundària com pel que fa també a la primària.\nEn aquest sentit, manifesta que a Barcelona hi ha un doble problema greu amb\nrelació a la secundària: hi ha un dèficit de places i a més hi ha un desequilibri\nterritorial que fa que hi hagi avui a la pràctica una vulneració del dret de la\ngarantia de places públiques de secundària i de proximitat en el conjunt de barris\nde la ciutat. Davant d’això, indica que és evident que el Govern de la ciutat, els\ndarrers cursos, ha fet tres coses: ha renunciat a fer una planificació activa pel que\nfa a l’increment de places i la seva distribució en el territori per tal de garantir\nplaces de secundària arreu i de proximitat; ha mirat cap a una altra banda quan se\nli han plantejat els problemes; i, a més, ha tingut un cert menysteniment de la\nimplicació de la comunitat educativa a l’hora de posar sobre la taula alternatives\nals desequilibris territorials i als dèficits de places.\nPer tot això, creuen que és del tot justificat que es presenti aquesta proposició i\nque el Govern renunciï a la seva política de passivitat, entomi el problema i tingui\nun instrument real de planificació de l’oferta de secundària pública a la ciutat que\nincrementi les places i que ho faci a tots els barris, i especialment en aquells en els\nquals avui no està garantida l’oferta.\nEl Sr. Portabella indica que també votaran favorablement aquesta proposició,\nperquè els sembla oportú desenvolupar un pla que estudiï l’oferta i la demanda en\ncada un dels indrets de la ciutat i que dissenyi l’estratègia per tal d’atendre les\ndemandes dels propers cursos.\nEl Sr. Ardanuy anuncia que també hi votaran a favor. Tot seguit, assenyala que\nels informes elaborats per les AMPA utilitzen les dades que els dóna el Consorci, les\ncuinen, les manipulen i elaboren una teoria bastant peculiar de quin és el mapa de\nnecessitats educatives.\nD’altra banda, exposa que és veritat que hi ha un document, que per a ells no\nés llibre de ruta perquè és d’una altra època i amb uns compromisos molt\ndeterminats, amb una fotografia pressupostària molt diferent a la que hi ha\nactualment, però que, tot i així, no es va complir en el seu moment. En qualsevol\ncas, indica que la seva visió del que ha de ser la planificació és amb dades reals,\namb projeccions reals. Tot i que reconeix que no han explicat a aquesta comissió\nles planificacions que tenen de cara a 2020, 2023, 2025, per exemple, que seria\nuna progressió adequada. En aquest sentit, comenta que aquesta planificació a\nmitjà i llarg termini, sobretot la de llarg termini, és una planificació que no pot ser\nmolt rígida, perquè en tres anys pot canviar la configuració, no només pels\nnaixements, sinó també per altres elements que poden sorgir.\nQuant a la situació de l’educació secundària en aquests moments a la ciutat de\nBarcelona, considera que és estable, que aquest curs s’ha donat compliment a la\ngran majoria de demandes i que les que no han pogut fer-se en primera o segona\nopció s’han fet amb assignacions d’ofici, però que l’oferta s’ha cobert i s’ha cobert\nsense tensions. A més, indica que s’ha reduït la ràtio a centres que tenien\nincrement de ràtio.\nD’altra banda, comenta que fa dos o tres anys, en aquesta mateixa comissió, ell\nmateix afirmava, veient les dades poblacionals, que segurament en dos cursos\ncaldria donar resposta a més demanda de la que realment s’ha tingut, i per tant\nreconeix que es va equivocar. En aquest sentit, explica que aquest curs que\ncomençarà han quadrat millor i d’una manera més adequada l’oferta i la demanda\nque el curs anterior, i que hi ha dos grups extraordinaris a secundària, però que en\naquest cas estan en centres que tenen capacitat per tenir-los. A més, assenyala\nque, com també consta en l’informe que van donar al Consell Escolar, un 30% de\nles places públiques de l’educació postobligatòria a la ciutat de Barcelona (en\ninstituts de batxillerat i d’FP) es cobreix amb alumnes de fora de la ciutat.\n\n4677\n\n\f4678\n\nGASETA MUNICIPAL DE BARCELONA\n\nNÚM. 26\n\nPer acabar, remarca que tenen un ens planificador que és el Consorci i que fa la\nseva feina, planifica, i ho fa molt bé, en aquest sentit. Així mateix, informa que bé\ncoincidint amb l’inici de curs, que seria abans dels sis mesos, bé dins del termini\nque marca la proposició explicaran quines són les previsions i quines creuen que\nsón les necessitats, que poden canviar, en el moment de presentar aquesta\nplanificació.\nLa Sra. Andrés agraeix el vot de tots els grups i comunica que esperen l’informe.\nCreu que les AMPA fan aquestes previsions no perquè el Consorci no les tingui,\nsinó simplement perquè no les expressa; per tant, quan siguin públiques i es\npuguin compartir entre tots, segurament les AMPA no faran aquests documents.\nEl Sr. Ardanuy expressa el vot favorable de CiU, la Sra. Andrés expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S’aprova.\nDel Grup Municipal PP:\n8. La Comissió de Cultura, Coneixement, Creativitat i Innovació acorda instar el\nGovern municipal que estableixi un protocol d’actuació entre el Consorci d’Educació\nde Barcelona i el Consorci de Serveis Socials de Barcelona per tal de garantir un\nàpat als alumnes de centres amb jornada compactada en els quals es demostrin\ndeficiències alimentàries.\nLa Sra. Pajares exposa que presenten aquesta proposta d’acord amb ànim\nconstructiu, en coherència amb altres iniciatives presentades a la Comissió de\nQualitat de Vida, i que el Grup Popular sempre ha reconegut els esforços fets per\nl’ajuntament en els darrers anys respecte a l’alimentació dels infants i dels escolars\nde la ciutat de Barcelona; a més, assenyala que moltes de les actuacions que s’han\nposat en marxa responen a les actuacions d’ofici de l’ajuntament, però també a les\npeticions que els grups municipals han presentat a les diverses comissions, com\nara les presentades pel Partit Popular amb relació a l’increment dels ajuts en\nbeques menjador, o també la inversió acordada per garantir àpats i berenars a les\nescoles durant l’estiu.\nD’altra banda, manifesta que molts dels informes d’entitats socials i\nd’organismes que tracten la matèria reconeixen que en temes d’alimentació la\nciutat de Barcelona ha estat sensible, però que cal continuar treballant-hi. Per\nexemple, no fa gaire la Creu Roja va alertar d’aquesta problemàtica i de com la\njornada compactada afectava els col·lectius més vulnerables, i també és una de les\nrecomanacions dels informes del Síndic de Greuges de Catalunya, tant de l’Informe\nsobre la malnutrició infantil a Catalunya, presentat a l’agost passat, com també de\nl’Informe sobre els drets de l’infant, que va ser presentat al Parlament al desembre\ndel 2013.\nA continuació, explica que, amb aquesta iniciativa, volen evidenciar que existeix\nuna franja d’edat en què encara cal una atenció més especial, que és la dels joves\nentre 12 i 16 anys, atès que molts d’aquests joves, que estan estudiant en jornada\ncompactada, mengen fora del centre la majoria de les vegades, no mengen de\nforma adequada i a vegades fins i tot no mengen. Per tant, pensen que cal que\nexisteixi un control i que és necessari detectar els casos d’alumnes que tenen\nproblemes d’alimentació per tal d’assegurar-los una alimentació adequada i\nsuficient per al seu desenvolupament físic i cognitiu.\nEn aquest sentit, comenta que van presentar una pregunta a la Comissió de\nQualitat de Vida del mes de juny en què demanaven a l’Ajuntament de Barcelona\nsi s’havien detectat casos entre els joves de 12 a 16 anys amb problemàtiques\nd’alimentació i quines eren les accions dutes a terme pel consistori. De la resposta\ndel Govern van entendre que eren insuficients per a la magnitud del problema, i,\nper tant, pensen que calen accions més contundents, especialment entre els nois i\nnoies d’aquesta edat que estudien en jornada compactada. I assenyala que l’any\n2013-2014 van ser 33 els centres en què es va implantar aquest horari, que es\npartia de 21 centres l’any anterior i que, per tant, entenen que durant el 2014-\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n2015 es continuaran ampliant, tot i que no tenen notícies de si hi ha més centres\nque faran la jornada compactada.\nEn resum, creuen que, en coordinació amb aquests centres educatius, s’hauria\nd’establir un protocol d’actuació o bé ampliar el que ja existeix, el protocol signat\namb el Consorci de Serveis Socials, i fer èmfasi en aquesta franja d’edat, perquè\nés una etapa complexa per als joves, tant físicament com psicològicament, a la\nqual cosa cal afegir que és una època plena de canvis i de noves experiències\nmarcades, malauradament, per modes i estereotips.\nLa Sra. Andrés manifesta que la pobresa familiar i la pobresa infantil incideixen\nclarament en les condicions d’educabilitat. Tot seguit, recorda que l’estudi del 2010\nja indicava que a Catalunya hi havia un 19,5% de menors de 16 anys amb un risc\nalt de pobresa i un 23,7% que ja estaven sota el llindar de la pobresa, i que els\nestudis més recents no assenyalen cap milloria. Així mateix, assenyala que el seu\ngrup ja va dir en el seu moment que compactar jornades no ajuda a prevenir\ndeterminades situacions que es podrien donar i que podrien formar part d’aquest\npercentatge.\nEn aquest sentit, exposa que per fer possible una educació en condicions\nequitatives i d’igualtat d’oportunitats necessàriament s’han de pal·liar els\ndesequilibris i les desigualtats que hi ha de punt de partida, i el més bàsic és el\nmenjar. Per això donaran suport a aquesta proposició del PP, i també perquè s’han\ndonat dades en el marc municipal com ara que gairebé 50.000 infants, es deia\nl’any 2013, catalans menors de 16 anys pateixen privacions materials que afecten\nl’alimentació, i està reconegut pel Síndic de Greuges, com també el Consorci\nreconeixia l’estiu passat que 2.800 infants de la ciutat de Barcelona tenien\npossibles dèficits alimentaris, encara que no fossin situacions de desnutrició, com\nmanifestava el Síndic. Incideix en el fet que moltes famílies no poden comprar\naliments frescos (fruita, verdura, carn, peix) d’una manera regular i que, per tant,\nhan de recórrer a aliments de primera necessitat, molts proporcionats pels bancs\nd’aliments, que no introdueixen aliments frescos.\nÉs per tot això que consideren que no només cal que es detectin necessitats,\nsinó que aquesta detecció s’hauria de fer d’una manera molt acurada i en el marc\nescolar i educatiu, perquè incideix directament en el rendiment escolar i en el\ndesenvolupament de les capacitats.\nEl Sr. Gomà exposa que avui ja és una evidència que l’efecte combinat de la\ncrisi i de les polítiques injustes i antisocials del PP ha tingut uns efectes\ndevastadors en clau de pobresa, desigualtats i exclusió social, i especialment de\npobresa infantil, amb un increment de 10 punts de la pobresa infantil a la ciutat; i\nque, precisament, una de les manifestacions més punyents d’aquesta situació de\npobresa infantil és la vulnerabilitat alimentària, que ha aparegut amb una força i\nintensitat que des de feia molt de temps no apareixia. Així mateix, recorda que fa\npoc més d’un any que tenien la xifra de 2.900 nens i nenes amb risc de malnutrició\nnomés a la ciutat de Barcelona, i que és veritat que quan apareix aquesta xifra les\niniciatives dels grups municipals, del Govern i del teixit social de la ciutat posen en\nmarxa tot un conjunt de mecanismes de resposta. En aquest sentit, exposa que fa\ntambé poc més d’un any que en la Comissió de Qualitat de Vida s’aprovava una\nproposició presentada pel seu grup i amb el suport del Govern per garantir el dret\na l’alimentació de tots els nens i nenes de la ciutat a partir d’una triple garantia:\nels tres àpats al dia, tots els dies de l’any i tots els nois i les noies en situació de\nvulnerabilitat. Per tant, una resposta que anava més enllà del que havia estat el\nprincipal mecanisme de resposta, que era que a través de les beques menjador es\ngarantia al llarg del curs escolar l’àpat principal del dia a totes aquelles famílies en\nsituació de necessitat. I a partir d’aquí es comencen a plantejar mecanismes de\nresposta com els mateixos convenis entre Educació, Serveis Socials, la xarxa\nd’àpats en els centres de dia, etc.\nPer acabar, comenta que la proposició que presenta el PP introdueix l’element\nde la jornada compactada en els centres escolars i el risc que això pot suposar\ntambé de caràcter específic o addicional, i a més en una determinada franja d’edat.\nCreuen que s’inclou clarament en aquesta problemàtica, i que els mecanismes de\nresposta que avui estan en marxa van i han d’anar molt més enllà del que planteja\nla proposició del PP, que han de garantir una plena resposta a la vulnerabilitat\n\n4679\n\n\f4680\n\nGASETA MUNICIPAL DE BARCELONA\n\nNÚM. 26\n\nalimentària que avui encara es produeix a la ciutat, com a conseqüència d’aquest\nimpacte combinat d’una duríssima crisi social i d’unes duríssimes i inhumanes\npolítiques antisocials injustes del PP.\nEl Sr. Portabella exposa que, lògicament, comparteixen l’esperit d’aquesta\nproposició, però també els fa l’efecte que aquesta és una proposició que es\nplanteja amb un atac d’amnèsia, perquè no es pot descontextualitzar el motiu pel\nqual hi ha alguns nois i noies que, malauradament, ni tan sols tenen accés a\nl’alimentació, que és la base de la construcció i del desenvolupament de la\npersona, com tampoc es pot descontextualitzar del mal finançament de la\nGeneralitat, perquè quan la consellera Rigau el 2012 parla de fer jornades\ncompactes a les escoles explicita clarament que ho fa per tal de reduir el cost de la\nfactura de la llum i de la calefacció.\nD’altra banda, el seu grup creu que aquest plantejament per part del PP, tot i\nque l’objectiu que busca és lloable, s’ha de fer en un marc més genèric de\npolítiques econòmiques i socials i amb més precisió. Perquè aquí es fa referència a\nun protocol, i de protocols que garanteixen els àpats als nois dels centres ja n’hi ha\ni ja existeix aquest acord d’aquest protocol d’actuació entre el Consorci d’Educació i\nel Consorci de Serveis Socials.\nAixí mateix, mostra la seva sorpresa que a la proposta es parli que es garanteixi\nl’àpat als alumnes dels centres amb jornades compactes, quan el que cal garantir\nés l’àpat a tots els alumnes, independentment de si tenen jornada compacta o no, i\nque es demostrin les deficiències alimentàries, cosa que no sap molt bé com es\ndemostra una deficiència alimentària. En aquest sentit, vol saber com ho pensen\nfer, i també quants serveis de menjador dels centres de la ciutat que fan jornada\ncompacta han tancat, perquè així podrien saber quants alumnes d’aquests centres\nque han tancat el menjador han deixat de rebre beques menjador.\nFinalment, comunica que esperaran per posicionar-se sobre aquesta proposició,\nperquè els sembla que és una proposició que vol participar d’una idea que tots\ncomparteixen, però que no aporta res de nou.\nEl Sr. Ardanuy exposa que a les mancances de l’alimentació s’hi ha de donar\nresposta des d’una òptica global de qualitat de vida, perquè des de l’òptica\npurament educativa es tendiria a simplificar-ho i a cometre un gran error, ja que\nno es garantirien ni els àpats del vespre ni els dels caps de setmana, per exemple.\nD’altra banda, informa que existeix un protocol general d’actuació entre el\nConsell d’Educació i l’IMSS, que fa un any que funciona, que dóna resposta en\nl’educació infantil, en la primària i en la secundària i que estableix que els joves o\ninfants amb necessitats d’un centre sense un menjador es deriven al menjador\nescolar més pròxim, i també garanteix la resta d’àpats fora de l’horari escolar per\nmitjà dels serveis socials.\nPer acabar, comunica que hi votaran en contra no perquè estiguin en contra de\nl’esperit de la proposta, sinó perquè hi ha altres elements que superen aquesta\nmateixa comissió i la competència d’aquest regidor, que són mecanismes que,\nevidentment, poden funcionar millor, però que estan funcionant raonablement bé,\nque estan innovant cada any, que estan millorant cada any la seva prestació de\nserveis, i que, de fet, donen el que tots ells volen: posar a zero el risc de dèficit\nd’alimentació en infants i joves.\nLa Sra. Pajares, d’entrada, agraeix el vot a favor del PSC, i comenta que no\nesperava altra resposta per part del Sr. Gomà ni tampoc per part del Sr.\nPortabella. I els recorda que el PP a la Comissió de Qualitat de Vida no ha parat de\npresentar propostes per garantir l’alimentació infantil, com ara la taula solidària,\nun pla de xoc per a l’alimentació infantil, etc.\nTot seguit, indica que ho han presentat en aquesta comissió perquè a la\nComissió de Qualitat de Vida no van tenir resposta a les seves peticions. És a dir,\nles respostes van ser insuficients i, per tant, tot i que el protocol existeix, el\nprotocol no fa èmfasi en aquesta franja d’edat, i a més que l’alerta prové de la\nCreu Roja i del Síndic de Greuges de Catalunya.\nLa Sra. Andrés matisa que el seu grup hi vota a favor perquè es tracta de\ngarantir un àpat, que no entren en les causes, tot i que coincideixen plenament\namb el que s’ha dit des d’ICV-EUiA. És a dir, es necessiten polítiques més\ncontundents per afrontar aquest problema. A més, assenyala que actualment, en\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nels instituts amb jornada compactada, hi ha alumnes que no esmorzen. I apunta\nque una solució pot ser obrir el menjador en aquelles zones amb indicadors\nsocioeconòmics molt baixos i elevat risc de pobresa, o podria ser, senzillament,\ndonar l’esmorzar, que l’estan portant, en alguns instituts, molts professors i\nentitats del barri.\nEl Sr. Gomà matisa que la precisió que feia abans és que li sembla contradictori\ntenir una política contra la vulnerabilitat alimentària i alhora impulsar tots aquells\nfactors que la provoquen, com ara els desnonaments i que el Partit Popular avui\nencara obstaculitzi la dació en pagament. Manifesta que la pobresa infantil té a\nveure amb la precarització laboral i amb el fet que el PP impulsi unes reformes\nlaborals que situen l’ocupació en una espiral de precarització permanent; com\ntambé té a veure amb la dificultat de pagament dels subministraments bàsics, amb\nla pobresa energètica, amb els talls d’aigua, i que el PP impulsi polítiques\nd’oligopoli elèctric i d’increment del 75% del preu de la llum els últims tres anys.\nD’altra banda, la segona reflexió que feia és que, en termes concrets de\npolítiques pal·liatives, la proposta que presenta el PP clarament és una política que\nestà per sota dels objectius de garantia del dret a l’alimentació infantil, que en\naltres mesures, en altres propostes, en altres iniciatives ja ha quedat clarament\npalesa en aquesta comissió, en la Comissió de Qualitat de Vida, en l’ajuntament.\nEn resum, informa que, tot i que compateixen la necessitat de la seva proposició\ni que en els casos de jornada compactada en aquesta franja d’edat estigui\ngarantida l’alimentació, la seva posició serà d’abstenció.\nEl Sr. Portabella comunica que la seva posició també serà d’abstenció, amb una\nargumentació bastant similar en un tram a la que fa el Sr. Gomà, i amb un afegitó.\nÉs a dir, no comparteixen la política econòmica que es desenvolupa des del PP, que\nté unes conseqüències en molts fronts, i llavors el mateix grup del PP es fixa en\nuna de les conseqüències que produeix la seva mateixa política econòmica i\npresenten aquesta proposta, però no es pot obviar per què s’ha produït aquesta\ncircumstància.\nD’altra banda, exposa que la proposta tampoc està ben plantejada, perquè cal\ngarantir tots els àpats. Per tant, creuen que això s’ha de canalitzar a través dels\nserveis socials, i que és a través dels serveis socials que s’ha de buscar la solució\nmillor; que pot passar per l’escola, però això no forma part de la política\nd’educació, sinó que forma part de la política econòmica, i dintre de la política\neconòmica, dels serveis socials.\nEl Sr. Ardanuy expressa el vot contrari de CiU, la Sra. Andrés expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa l’abstenció d’ICV-EUiA i el Sr. Portabella expressa l’abstenció d’UpB.\nS’aprova.\nDel Grup Municipal ICV-EUiA:\n9. La Comissió de Cultura, Coneixement, Creativitat i Innovació insta el Govern\nmunicipal a explorar fórmules per impulsar i donar suport a la resistència activa a\nla LOMCE per part de les escoles i la comunitat educativa de Barcelona.\nEl President informa que aquest punt es tractarà conjuntament amb el punt 17\nde l’ordre del dia.\nEl Sr. Gomà exposa que amb aquesta proposició del que es tracta és d’instar el\nGovern municipal que tingui un rol actiu d’impuls i de suport a la resistència activa\na la LOMCE que avui estan protagonitzant les escoles i la comunitat educativa a la\nciutat.\nTot seguit, explica que la LOMCE, amb paraules de la comunitat educativa, és\nuna contrareforma reaccionària en tota regla imposada de forma autoritària i que\nagredeix de manera sistemàtica totes les dimensions del nostre sistema educatiu,\nque és una contrareforma que altera l’arquitectura del sistema, que altera els\ncontinguts curriculars i que, a més, es presenta de la mà d’una retallada de 6.500\nmilions d’euros en el sistema educatiu.\nEn aquest sentit, opina que es poden identificar fins a quatre fronts d’agressió al\nsistema educatiu en la LOMCE. D’una banda, és una llei que substitueix l’equilibri\n\n4681\n\n\f4682\n\nGASETA MUNICIPAL DE BARCELONA\n\nNÚM. 26\n\nque sempre s’ha volgut cercar entre la qualitat i l’equitat i els valors de la cohesió\nper contravalors de caràcter neoliberal, és a dir, per una clara orientació a la\nsegmentació, a la divergència, a la fractura en els itineraris educatius, i es carrega,\nper tant, el model educatiu de tronc comú en tota l’etapa obligatòria. És una llei,\ntambé, que substitueix els valors de la laïcitat per un pretès retorn a una mena de\nnacionalcatolicisme, situant els valors d’una determinada confessió, la catòlica, en\nel centre del sistema educatiu. En tercer lloc, substitueix el funcionament\ndemocràtic i la implicació de la comunitat educativa en l’escola per un doble\nautoritarisme: una aferrissada centralització estatal del sistema educatiu i\nl’acumulació d’un poder decisori en les direccions de les escoles que menysté la\nimplicació del conjunt de les famílies i de l’alumnat. I, finalment, substitueix el\nmodel d’immersió lingüística, és a dir, el model que ha dotat el nostre país de\ncohesió social i d’èxit educatiu, per un intent de fracturar també lingüísticament el\npaís i la comunitat educativa. Per tot això assenyala que s’està davant d’una llei\nprivatitzadora, carca, autoritària i d’atac al català.\nDavant d’aquest atac, exposa que la comunitat educativa ja ha tingut una\nresposta contundent, però també compartida, àmplia, social i educativa, a la\nLOMCE, que la mateixa comunitat educativa ha qualificat de resistència activa. Una\nresistència activa que, des del seu punt de vista, té dos components fonamentals:\nuna resistència que no només, ni principalment, tracta de parar el cop, sinó que la\ncomunitat educativa s’organitza per erigir i per fer viables alternatives; i, en segon\nlloc, que no es tracta només de matisar o de modular la LOMCE, sinó de fer una\ninsubmissió total a la LOMCE, una insubmissió fortament creativa, de tal manera\nque es pugui fer sense contravenir la lletra de la llei.\nAixí mateix, assenyala que la comunitat educativa també posa sobre la taula un\ntriple front de resistència activa: en els centres, en el territori i en la societat. En\nels centres, amb quatre compromisos bàsics: amb el funcionament democràtic del\nconsell escolar i dels altres mecanismes de participació a l’escola; amb un\ncompromís també de no utilitzar els llibres i el material curricular de la LOMCE;\namb un compromís d’evitar tota mena de segregació a la secundària; i amb un\ncompromís per mantenir, sense cap mena de fissura, el model d’immersió\nlingüística del català com a llengua vehicular en tots els trams educatius. En el\nterritori, una resistència de tal manera que es vagin constituint xarxes d’escoles\ninsubmises a la LOMCE, una resistència que ha de ser de Barcelona com a ciutat\neducativa, de Barcelona com a suma de barris educatius. I resistència activa en la\nsocietat, és a dir, cal que hi hagi un entorn social informat i mobilitzat de manera\nsostinguda.\nResumint, considera que ha de ser un plantejament potent, sense fissures, però\nalhora actiu, creatiu, alternatiu, no resistencialista. Creuen que l’ajuntament no pot\nrestar al marge d’això, ni de l’agressió que implica la LOMCE per al sistema\neducatiu ni de la implicació en la resposta de la comunitat educativa. I és aquest el\nsentit de la seva proposició, una proposició oberta, una proposició que no planteja\nels mecanismes concrets d’aquest impuls o d’aquest suport del Govern de la ciutat\na la resistència activa, però que sí que impulsa el Govern de la ciutat a explorar i a\ntrobar aquestes fórmules concretes, fetes conjuntament amb la comunitat\neducativa, perquè els sembla que està en perill el model educatiu i, per tant, el\nfutur de Barcelona com a ciutat educativa construïda a partir d’un itinerari de\ncaràcter democràtic, progressista i d’immersió lingüística.\nPer tot això, creuen que, sense entrar en concrecions, seria absolutament\nnecessari que avui el Govern de la ciutat digués que estaran al costat de la\ncomunitat educativa, que conjuntament cercaran, exploraran i trobaran totes\naquelles fórmules que sense contravenir la lletra de la llei permetin articular una\nesmena a la totalitat en aquesta agressió que la LOMCE implica per al sistema\neducatiu.\nLa Sra. Pajares manifesta que substancia la seva pregunta de manera conjunta\nper raó de la matèria, però que és obvi que el seu posicionament és totalment\ncontrari a la proposta que ha presentat el Sr. Gomà, que suposa que s’adona que\nestà fent una crida a la insubmissió del compliment de les lleis i que, el que és més\ngreu, demana a l’Administració pública, en aquest cas a l’Ajuntament de\nBarcelona, que incompleixi una llei. Per aquest motiu, vol preguntar al regidor\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nresponsable de la matèria i representant del Govern municipal en aquesta comissió\ni en aquesta ciutat quin és el seu capteniment respecte al document que es va\nlliurar durant la sessió plenària del Consell Escolar Municipal de Barcelona, aquest\nManual de resistència activa a la LOMCE, i sobretot què pensen fer davant de la\ncrida d’alguns grups d’insubmissió al compliment de la llei.\nTot seguit, els pregunta a tots si aquest és l’exemple que volen donar als nens i\nals joves de la ciutat; és a dir, el «vamos a incumplir todas las leyes porque no nos\ngustan».\nQuant a la reforma de la Llei d’educació, que aquí ja se n’ha parlat en moltes\nocasions, insisteix, com tantes altres vegades, que els altres grups es queden\nnomés en l’anècdota, en lloc de pensar en la necessitat d’impulsar una veritable\nreforma de la Llei d’educació, perquè és una llei que no ha donat el resultat\ndesitjat. I pregunta al Sr. Gomà si s’ha llegit la llei, perquè quan el sent parlar ho\ndubta. En aquest sentit, explica que la llei es basa en la LOE, perquè se mantenen\naquelles coses que es consideraven positives i es reformen les que no han\nfuncionat, que els altres grups han de reconèixer que els resultats no han estat\npositius i que els índexs de fracàs escolar són molt alts.\nA més, indica que no es treuen competències a les comunitats autònomes, que\nel que es fa és determinar unes matèries que han de ser comunes i troncals per a\ntotes les comunitats autònomes espanyoles, i un nou repartiment de les\ncompetències entre el ministeri i aquestes comunitats; i que Catalunya és una\ncomunitat autònoma espanyola i, per tant, entra en aquest repartiment.\nFinalment, demana que deixin de dir que el seu grup va en contra del català,\nperquè no és veritat, ja que el que es vol establir és una proporció raonable de\nl’ensenyament del castellà.\nLa Sra. Andrés manifesta que de tothom és conegut el rebuig que hi ha\nmajoritari cap a la LOMCE, no només de la comunitat educativa, sinó de tota la\nsocietat. Per tant, el seu grup municipal s’hi afegirà i donarà suport a aquesta\nproposició que presenta el Grup d’ICV-EUiA, perquè aquesta llei va en contra del\nmodel d’immersió lingüística, perquè aposta per un model competitiu dins de\nl’educació, perquè és una llei segregadora, recentralitzadora, privatitzadora i\nsobretot perquè elimina la participació i la coresponsabilitat de les famílies en\nl’educació dels seus fills. A més, opina que és una llei que s’ha elaborat prescindint\ntotalment de la comunitat educativa i dels grups polítics.\nTot seguit, assenyala que la primera segregació que fa aquesta llei és la de les\nmateixes famílies, les quals la LOMCE intenta expulsar del sistema educatiu per\nconvertir educació en instrucció. És a dir, és un pas enrere, és tornar a alguna cosa\nque fa molts anys que van voler tancar tota la societat catalana i espanyola en\naquest país; és segregació per capacitats, per continguts.\nPer tot això, indica que el seu grup donarà tota la cobertura que pugui a aquesta\nresistència activa que plantegen les famílies i la comunitat educativa, perquè les\nfamílies estiguin mobilitzades, perquè lluitin per l’educació en democràcia i en\nllibertat dels seus fills, ja que els fills ja no són els fills de la pàtria, són els fills de\nles famílies i són ciutadans de ple dret que tenen dret a viure en una comunitat\ndemocràtica, oberta i on l’educació sigui en llibertat, i no com s’ha fet aquesta llei,\nque és la demostració primera que és tot a excepció d’educació.\nEl Sr. Portabella comunica que es posicionarà favorablement a la proposició,\ncom és evident. I aclareix que és evident perquè el ministre Wert va dir de manera\nclara i entenedora per a tothom: «voy a españolizar a los niños catalanes», i\ndesprés va fer la LOMCE.\nAixí mateix, manifesta que el problema de la LOMCE no és només aquest, i\npregunta a la regidora del PP en quines ocasions al llarg de la història recorda que\nla FAPAC hagi editat un manual de resistència activa com aquest, que s’inclou en el\nmarc de les actuacions per frenar la implantació de la LOMCE a Catalunya, o\nquantes vegades els centres s’han arribat a implicar de la manera que s’impliquen\nper aturar la LOMCE. En aquest sentit, afegeix que el PP intenta dir que no és una\nvisió conservadora de l’educació, quan és una visió retrògrada, recentralitzadora,\nque vulnera les competències de la Generalitat de Catalunya, que és contrària al\nmodel de l’escola inclusiva, és dirigista, adoctrinadora i afecta la immersió\nlingüística de manera determinant.\n\n4683\n\n\f4684\n\nGASETA MUNICIPAL DE BARCELONA\n\nNÚM. 26\n\nQuant al tema del català, exposa que no coneix cap monolingüe català i coneix\nmolts monolingües castellans. Per tant, considera que cal fer un país en el qual\ntothom, com a mínim, sàpiga dues llengües. I indica que el que fa el PP és\npromoure el coneixement de la llengua que sí que tothom sap, què és el castellà,\ntot i que aquí diuen que no van en contra de la llengua catalana, quan és evident\nque és així.\nEl Sr. Ardanuy exposa que, respecte a la pregunta del PP, la FAPAC és una\nentitat que forma part del Consell Escolar, que han elaborat un document (Manual\nde resistència a la LOMCE) i que el van presentar al Consell Escolar per poder-lo\ndebatre.\nQuant a la proposició d’ICV-EUiA, comunica que hi votaran en contra, perquè\nentenen que les accions de l’Administració municipal s’emmarquen totalment i\nabsolutament en l’estratègia del Govern català, de l’autoritat educativa catalana en\ntotes les accions en defensa de la LEC, que és el marc normatiu català pactat al\nnostre país, de defensa del marc normatiu de la LEC, i, òbviament, tot el que això\nsignifica amb incardinació en una llei vigent estatal, no derogada fins al moment. I\nper tot això no poden votar favorablement la proposició per molt creativa que el\nportaveu d’Iniciativa la plantegi.\nA continuació, manifesta que tant l’ajuntament com una part dels grups\npresents ja han fet declaracions en defensa d’aquest marc legislatiu català,\nprèviament a la presentació del projecte de llei de la LOMCE i al llarg del procés de\nnegociació al Congrés dels Diputats d’aquest text legislatiu. Ara bé, un cop el text\nestà aprovat, la seva opinió i la del Govern és que és absolutament millorable en\nmolts aspectes, que és lesiva per als drets del nostre país en molts altres, que\nposa en risc el model educatiu català, que atempta contra el model d’immersió\nlingüística, però que la seva responsabilitat és estar al costat del Govern de\nCatalunya i al costat de l’autoritat educativa.\nPel que fa al document de la FAPAC, assenyala que no està d’acord amb molts\ndels aspectes que planteja, perquè considera que ho barreja absolutament tot i\nque aprofita l’ocasió per posar càrregues de profunditat en temes tractats en la\nLEC en els quals es va arribar al consens amb totes les forces polítiques catalanes.\nTot i així, considera que, a efectes de garantia dels drets de totes les entitats, el\npoden presentar, donar-hi difusió i arribar al màxim nombre d’escoles. D’altra\nbanda, reitera que el marc polític és la LEC, marc polític al qual la majoria de grups\nparlamentaris del país van donar suport.\nEl Sr. Gomà replica a la Sra. Pajares que en la seva proposició i en la seva\ndefensa ha parlat sempre de resistència activa, per tant, d’insubmissió als\ncontinguts de la LOMCE, però sense contravenir la lletra de la llei, que és el que\ndiu la comunitat educativa. I hi posa tres exemples. Primer, la LOMCE fa possible\nl’autoritarisme de les direccions en el centre, però no obliga a aquest\nautoritarisme; i, per tant, la FAPAC, la comunitat educativa, el que demana és un\ncompromís de les direccions dels centres per seguir adoptant les decisions de\nmanera consensuada, acordada, compartida amb el consell escolar i amb les\nfamílies. Segon, el consell assessor de les escoles, format pels docents, que és el\nque fa les propostes a les famílies per als itineraris a seguir, obre la porta\nclarament a la segmentació, a la divergència d’itineraris educatius, però no obliga\nque això sigui així. I, per tant, el que demana la comunitat educativa és que\naquest consell assessor faci un compromís de cap derivació que pugui trencar la\ntroncalitat i el caràcter comprensiu de l’educació en tots els seus trams obligatoris.\nTercer, amb relació als llibres i material curricular LOMCE, les escoles han de dir\nclarament que la seva aposta és per la reutilització dels actuals llibres i material\ncurricular, al servei del model d’escola democràtica que s’ha construït en aquesta\nciutat i en aquest país.\nQuant a l’observació que feia la Sra. Pajares que el sistema educatiu necessita\nrespostes, li comenta que és evident que necessita millores substancials en relació\namb el que ha estat el seu rendiment fins avui, però que les respostes són\ndiametralment oposades a les que planteja la LOMCE, perquè els problemes del\nsistema educatiu avui a Barcelona, a Catalunya, en ple segle XXI, no se solucionen\nrestaurant valors contraris a la laïcitat, imposant un model autoritari a les escoles,\ndinamitant la competència de la Generalitat de Catalunya en matèria educativa, ni\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ndestruint la immersió lingüística, sinó que se solucionen amb alternatives\nradicalment oposades a tot això.\nD’altra banda, en relació amb la posició de vot que ha expressat el Sr. Ardanuy,\ncreu que és una equivocació política monumental, substancial, perquè s’hi hauria\npogut abstenir exactament amb els mateixos arguments amb els quals ha defensat\nla seva posició i hauria permès l’aprovació d’aquesta proposició. Però amb el seu\nvot en contra ha barrat el pas explícitament a una proposició que demana al\nGovern de la ciutat que, al costat de la comunitat educativa, s’oposi al\ndesplegament d’una llei tan contrària al model de la ciutat com és la LOMCE, ha\nsumat els seus vots als vots del PP. És a dir, avui les dues cares de la dreta\neducativa a la ciutat, la de CiU i la del PP, han tornat a sumar els seus vots contra\nel compromís de la comunitat educativa per oferir i per erigir alternatives reals i\nconcretes a la LOMCE a les escoles de la ciutat.\nLa Sra. Andrés matisa que no es tracta de desobeir cap llei, sinó de donar suport\na algunes accions de resistència que són actives i que són un compromís de\nfuncionament democràtic dels centres, d’explorar fórmules que evitin la segregació\nde l’alumnat, recomanar a les famílies no triar l’assignatura de religió, ni\nd’emprenedoria ni activitat empresarial, que són competitives, o explorar fórmules\nque evitin que les administracions publiquin els resultats obtinguts pels centres\neducatius per elaborar rànquings, en el sentit de l’educació competitiva. És a dir,\nes tracta de buscar fórmules per tal de minimitzar l’impacte segregador i\nprivatitzador que aquesta llei pot tenir, perquè la comunitat ha de dir alguna cosa\nen relació amb l’educació, i les famílies també.\nLa Sra. Pajares replica a la Sra. Andrés que no tota la comunitat educativa ni\ntotes les famílies estan en contra de la llei Wert, perquè no tothom pensa com el\nPSC, que pretenen que imperi el pensament únic.\nI demana al Sr. Gomà que faci una reflexió, perquè considera que, en resum, el\nque diu el Sr. Gomà és que acata la llei però no la compleix, i que des d’una\ncomissió que tracta dels temes educatius a la ciutat no poden donar aquest\nexemple.\nFinalment, celebra que el Sr. Ardanuy hi voti en contra, perquè el que no poden\nfer les administracions públiques és donar suport a l’incompliment de les lleis, es\ndigui «resistència activa» o com es vulgui dir.\nEl Sr. Portabella assenyala que donen suport a la resistència activa, a la\nresistència passiva i a tot allò que no utilitzi la violència. Així mateix, comenta que\nels fa una certa gràcia que el PP sigui qui acusa els que no estan d’acord amb ells\nde pensament únic quan la LOMCE només s’ha aprovat amb els seus vots, ja que\nen tot cas seran ells, els del PP, els del pensament únic, perquè la resta no hi van\nvotar a favor.\nEl Sr. Ardanuy explica, com a anècdota i amb relació al comentari del Sr. Gomà\nsobre la seva alineació amb el PP, que fa una estona el tinent d’alcalde li ha passat\nun tuit del líder del PP que deia que ICV-EUiA, CiU i Esquerra Republicana havien\nrebutjat la proposta per crear un protocol que garanteixi l’alimentació dels alumnes\nde la jornada compactada, per tant, possiblement estan més ubicats en el centre.\nTot seguit, indica que els plantegen una iniciativa amb la qual no poden estar\nd’acord, perquè ells defensen el sistema educatiu català des de l’òptica del\nconsens, no de la imposició. A més, manifesta que al document de la FAPAC, amb\nel qual no està d’acord, hi ha coses que atempten contra la LEC i coses que no\ntenen res a veure amb la LOMCE. Així mateix, remarca que han fet una cosa que\npossiblement altres no haurien permès, que és que es pogués debatre aquest\ndocument i que es pogués informar d’aquest tema.\nEl Sr. Ardanuy expressa el vot contrari de CiU, la Sra. Andrés expressa el vot\nfavorable del PSC, la Sra. Pajares expressa el vot contrari del PP, el Sr. Gomà\nexpressa el vot favorable d’ICV-EUiA i el Sr. Portabella expressa el vot favorable\nd’UpB. Es rebutja.\nDel Grup Municipal UpB:\n10. La Comissió de Cultura, Coneixement, Creativitat i Innovació acorda instar el\nGovern municipal a concretar, en el marc de la Taula de Patrimoni de l’Ajuntament\n\n4685\n\n\f4686\n\nGASETA MUNICIPAL DE BARCELONA\n\nNÚM. 26\n\nde Barcelona, l’especialització d’un grup d’inspectors de l’Ajuntament de Barcelona\nen patrimoni arquitectònic.\nEl Sr. Portabella exposa que és una proposició sobre un tema en el qual ja\nreconeix que són insistents, que han entrat moltes proposicions entorn del\npatrimoni arquitectònic i la necessitat de preservar-lo, i que ho fan per dos motius.\nPrimer, perquè el seu grup estima i valora molt el patrimoni arquitectònic. En\naquest sentit, manifesta que és un dels elements en els quals Barcelona destaca\ninternacionalment i es reconeix que es fa una feina lloable a Barcelona, que tots\nels experts mundials coincideixen a situar Barcelona com una de les ciutats\ncapdavanteres en rehabilitació i conservació del patrimoni històric i artístic. I,\nsegon, perquè també són tots conscients que aquesta conservació patrimonial\nrequereix uns coneixements que siguin específics, que siguin multidisciplinaris i\nque això es pugui conjugar amb els especialistes, però també que hi hagi un cos\nd’inspecció que hi pugui intervenir, que pugui exigir uns protocols abans que\ns’iniciïn les actuacions sobre el patrimoni que incloguin aquests estudis minuciosos\ni que després es comprovi que s’apliquen.\nPer tot això, proposen que hi hagi un grup d’inspectors de l’ajuntament que\ns’especialitzi en l’àmbit del patrimoni cultural i arquitectònic.\nEl Sr. Espriu manifesta que tenen una llarga tradició en la protecció del\npatrimoni, que la ciutat de Barcelona ha intentat cuidar sempre el seu patrimoni, i\nuna prova d’això és el mateix catàleg patrimonial de la ciutat. Tot seguit, pregunta\nsi no s’havia fet anteriorment una experiència sobre el tema d’inspecció a Ciutat\nVella o l’Eixample. (Algú apunta que s’havia fet a Ciutat Vella.) I per això comunica\nque abans de posicionar-s’hi s’esperarà al posicionament del Govern, perquè\npotser aquesta experiència s’ha extrapolat i ja tenen alguna cosa prevista amb\nrelació a aquest tema.\nD’altra banda, demana que el Govern els pugui explicar si s’han plantejat la\nrevisió del catàleg de patrimoni, perquè l’altre dia ho va llegir.\nLa Sra. Esteller indica que el Grup Popular comparteix els objectius que\npersegueix aquesta proposta, perquè sempre han estat defensors del patrimoni\narquitectònic i pensen que cal preservar el patrimoni, com també valorem la Taula\nde Patrimoni com un instrument per posar en valor tot el patrimoni i per tenir-ne\nun control.\nAra bé, el que no veuen tan clar és que es creï un grup d’inspectors\nespecialitzats dins de l’ajuntament, perquè una cosa és que els inspectors tinguin\nfuncions per preservar el patrimoni i una altra és que s’especialitzin només en\naquest àmbit. En aquest sentit, volen saber com ho pensa fer el Govern, perquè el\nseu grup fa temps que van presentar una iniciativa sobre el cos d’inspectors per\nveure les funcions i la dedicació que hi ha, perquè en els districtes i en molts\nàmbits sectorials hi ha una falta d’inspectors, i, per tant, no poden fer totes les\nfuncions que avui en dia han de fer perquè no hi ha cobertura suficient.\nLa Sra. Ribas assenyala que també veuen bé la proposta; és a dir, la necessitat\nque els inspectors o alguns d’ells tinguin més coneixement de tot el que és el\npatrimoni arquitectònic, perquè a Barcelona és abundant, és important i perquè\naixò els permetria també tenir una presència més activa, i no només vigilar a partir\nde denúncies o a partir de peticions de llicències d’obres, sinó també poder vetllar\npel correcte manteniment i fins i tot poder fer propostes de noves incorporacions\nen el catàleg, entenent el catàleg com una cosa dinàmica. Així mateix, comenta\nque també veuen bé que puguin haver-hi altres grups especialitzats en altres coses\nque creuen que també la ciutat pot necessitar, com ara oci nocturn, terrasses,\nespai públic, etc.\nTanmateix, insisteix que hi ha una manca d’inspectors preocupant, i pregunta\nper què no hi pot haver un cos d’inspectors com el que la ciutat necessita; i respon\nella mateixa que, en tot cas, perquè hi ha una limitació en el nombre de\nfuncionaris, en la qual cosa la seva força política no està implicada.\nEn resum, manifesta que el seu grup estaria d’acord si aquesta funció la fessin\ninspectors, treballadors municipals, però que no els semblaria bé que això ho\nhagués de desenvolupar un cos extern que avisés de les incidències els pocs\ninspectors que hi ha. És a dir, la idea els sembla bé, la necessitat també, però vol\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nsaber com es fa això a la pràctica amb un cos d’inspectors tan reduït com el que hi\nha.\nEl Sr. Ciurana aclareix a les Sres. Ribas i Esteller que ara per ara es veu incapaç\nde fer un debat sobre el cos d’inspectors, que hi ha altres comissions o fins i tot\naltres àmbits per poder-ho fer.\nA continuació, comenta que si repassen la valoració que fan de la ciutat de\nBarcelona no només de la gent que la visita, sinó els mateixos ciutadans, veuran\nque les virtuts que més valoren són arquitectura, patrimoni, cultura i platges. Per\ntant, és evident que per al seu grup, per al seu model de ciutat, el patrimoni\narquitectònic és una part molt essencial. En aquest sentit, ja avança que votaran\nfavorablement aquesta proposició i, si li ho permet el proposant, fins i tot\nl’ampliaran, perquè no només la portaran a la Taula de Patrimoni, sinó que també\nla portaran a la Taula de Policia Administrativa i a la Taula de Coordinació de\nDistrictes. Perquè considera que aquesta és una qüestió que no es pot fer\nunilateralment des de la Taula de Patrimoni, sinó que també s’ha de comptar amb\nels districtes pel nombre d’inspectors que hi ha i per les prioritats que tenen els\ndistrictes, com també, lògicament, amb la Taula de Policia Administrativa.\nD’altra banda, creuen que, amb aquest desig de mantenir l’exigència que ha\nsituat Barcelona on l’ha situat, val la pena que els inspectors de què disposi la\nciutat tinguin aquesta preparació, i que això es pot fer a través d’incrementar la\nformació dels inspectors en segons quins àmbits o es pot fer també, com s’apunta\nen aquesta proposició, fent un grup estable d’inspectors de l’Ajuntament de\nBarcelona especialitzats en aquesta qüestió.\nEl Sr. Espriu comunica que votaran a favor de la proposició perquè recull\nnecessitats que hi ha en aquests moments. Ara bé, creu que la proposició obre una\nreflexió respecte del catàleg, del procediment i sobre què cal fer. És a dir,\nconsidera que convida al fet que el regidor presenti un informe per reflexionar\nsobre tot això que s’està plantejant.\nLa Sra. Esteller indica que el Grup Popular s’hi abstindrà, perquè, tot i que\ncomparteixen els objectius, no creuen que pugui ser possible aquest grup\nespecialitzat a causa de la manca d’inspectors. I recorda que el seu grup ja ho ha\nposat de manifest en moltíssimes ocasions. És més, han portat iniciatives perquè\nel Govern fes un pla, perquè donés relació dels inspectors i de les funcions que\ntenen, i així poder veure com es pot fer front a aquestes necessitats. Per tant,\nestan a l’espera que el Govern proporcioni aquesta informació amb més claredat i\nmés detall.\nLa Sra. Ribas comunica que també hi votaran a favor, i que espera que, un cop\nhagin parlat amb la Taula del Patrimoni, la Taula de la Policia Administrativa, amb\nels districtes, els ho expliquin. Perquè el seu grup ja ha posat els senyals d’alerta,\nen tot cas, o ha dit per on creu que això hauria d’anar, o la línia que no s’hauria de\ntravessar, i, en tot cas, espera que el Govern pugui tenir-la en compte i ho puguin\ndiscutir properament.\nEl Sr. Portabella els agraeix el vot, però mostra la seva sorpresa pel fet que el\nGrup dels Socialistes i el Grup d’Iniciativa s’esperin a la segona volta per emetre el\nseu vot, perquè el cos especialitzat d’inspectors es va crear quan estaven els tres\ngrups al Govern i ara resulta que estan disposats a no votar a favor d’una cosa que\nhavien creat plegats.\nD’altra banda, manifesta que també li crida l’atenció aquesta persistència del PP\na ser el partit del desordre, com ja va comentar al Plenari, perquè volen que el\nGovern no pugui governar sobre les empreses de la ciutat, la qual cosa,\nindependent de qui és el Govern, considera que és un veritable desencert, i volen\nliberalitzar els horaris comercials quan ahir mateix ESADE va fer un estudi en què\nes diu que, amb els horaris comercials que hi ha en l’actualitat, la ciutat de\nBarcelona és la ciutat on hi ha més despesa comercial, fins i tot per sobre de\nLondres, i ara estan en contra que hi hagin inspectors especialitzats en el que és\nun dels principals actius de la ciutat. Considera que només un partit que vol\nsembrar el caos i que vol que hi hagi desordre pot estar en contra que hi hagi un\ncontrol sobre allò que és –i abans ho ha dit el tinent d’alcalde– el primer motiu de\nreconeixement de la ciutat.\n\n4687\n\n\f4688\n\nGASETA MUNICIPAL DE BARCELONA\n\nNÚM. 26\n\nPer acabar, agraeix els vots, però opina que el tema de defensar el patrimoni\narquitectònic requereix una atenció per part de tothom i una capacitat decisiva i\ndecisòria de part de tots.\nEl Sr. Ciurana assenyala que aquest tema del cos d’inspecció i de l’organització\ndel cos d’inspecció, de les llicències, etc., quan estigui madur o s’hagi cercat la\nfórmula es plantejarà, però matisa que tot això és més de gerència de recursos i,\nper tant, de Comissió de Presidència o fins i tot d’Hàbitat Urbà, que és on es\ncoordina el tema de les inspeccions.\nEl Sr. Ciurana expressa el vot favorable de CiU, el Sr. Espriu expressa el vot\nfavorable del PSC, la Sra. Esteller expressa l’abstenció del PP, la Sra. Ribas\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S’aprova.\nb) Proposicions amb contingut de declaració institucional\nc) Precs\nDel Grup Municipal PSC:\n11. Que la ciutat dediqui un monument en un espai públic dedicat a Pablo\nNeruda que li reti homenatge i recordi la importància del que va representar\nnoliejar el vaixell Winnipeg.\nEl Sr. Colomé exposa que aquesta petició es fa en commemoració del vuitantè\naniversari del consolat a Barcelona de Pablo Neruda, el 1934, i en commemoració\ndel setanta-cinquè aniversari de l’exili en el famós vaixell Winnipeg. Tot seguit,\nmanifesta que han parlat amb el cap de gabinet sobre les cartes que s’han rebut\nper part dels xilens, barcelonins i catalans que demanaven això, com també que ja\nse n’havia parlat en l’època de Joaquim de Nadal i de Xavier Casas, però sense\narribar a concretar-se realment en un document que portés a terme aquest famós\nmonument, aquesta estàtua o monument a Pablo Neruda en l’espai dedicat que té\na la plaça gairebé clandestina de les Glòries.\nA continuació, indica que fa lliurament de la carta de Salomé Roset, que és\nl’última supervivent del Winnipeg, amb noranta-un anys, en la qual fa aquesta\npetició a l’alcalde, com també altres persones que són fills o néts d’aquells dos mil\nexiliats que van arribar a Valparaíso, que els recorda que van ser rebuts per un\njove metge que es deia Salvador Allende. Precisa que una de les peticions dels\nxilens que viuen a Barcelona és que, si finalment s’accepta aquest prec, en el\nmonument hi hagi el famós poema de Neruda dedicat al Winnipeg, que es troba en\nla seva casa d’Isla Negra a Xile.\nEl Sr. Ciurana, en primer lloc, informa que el 2 de juliol es va celebrar al Saló de\nPlens un acte institucional de commemoració del setanta-cinquè aniversari de l’exili\nrepublicà i l’historiador Josep Lluís Martín Berbois va fer una conferència sobre el\nWinnipeg, el vaixell de l’esperança republicana perduda.\nTot seguit, assenyala que acceptaran el prec i duran aquesta proposta a la\ncomissió d’escultures, més tenint en compte, com s’ha dit, que hi ha uns\nantecedents considerables no reeixits. És a dir, el Consell Assessor d’Escultures,\npresidit pel senyor Joaquim de Nadal, el 18 de febrer del 1999 va tractar el tema, i\ntambé es va tornar a tractar el 6 de març del 2000, el 27 de juny del 2000, el 27\nde setembre del 2000, el 19 de juny de 2002, etc.\nEn resum, comunica que, recuperant allò que en el seu moment s’havia\nproposat i no havia tirat endavant, el que es proposen –no pot dir quan, perquè les\npartides pressupostàries són les que són i és un procés llarg d’elecció de l’artista,\netc.– és que aquesta ciutat homenatgi Pablo Neruda amb un element escultòric\nque recordi la seva vinculació amb Barcelona i amb tants i tants exiliats\nrepublicans, i no només amb el nom d’una plaça, que és el que té ara a DiagonalMarina-Aragó.\nEs dóna per tractat.\nDel Grup Municipal PP:\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n12. Que el Govern municipal insti la Ponència de Nomenclàtor a iniciar el\nprocediment per atorgar el nom d’Ana Maria Matute Ausejo a un espai i/o\nequipament cultural de la ciutat, de conformitat amb les normes reguladores.\nLa Sra. Esteller exposa que demanen aquest prec perquè Ana María Matute ha\nestat una escriptora catalana en castellà, que va néixer a Barcelona, ha viscut a\nBarcelona, és una de les millors novel·listes de la postguerra espanyola i ha estat\nuna emprenedora i un referent de la literatura catalana en llengua castellana al\nllarg del segle XX, que ha estat guardonada amb grans premis importants com ara\nel Cervantes, el Nacional de les Lletres, el Planeta, el Nadal, i va ser membre de la\nReial Acadèmia Espanyola, va ocupar el seient K, i va rebre la Medalla d’Or del\nMèrit Artístic de l’Ajuntament de Barcelona. Així mateix, destaca que també va ser\nuna novel·lista molt internacional, que ha estat traduïda a vint-i-tres idiomes.\nEl Sr. Ciurana manifesta que no poden acceptar el prec tal com està plantejat,\nprimer perquè la Ponència del Nomenclàtor es cuida dels noms dels carrers, no\ndels equipaments, i per dedicar un carrer de la ciutat cal que hagin passat cinc\nanys. Matisa que va rebre la Medalla d’Or de la Ciutat, no la Medalla d’Or al Mèrit\nCultural.\nPel que fa al nom dels equipaments, assenyala que si hi ha una petició d’algun\ndistricte que desitgi posar el nom d’Ana María Matute substituint-ne algun dels que\nhi ha, o a un equipament nou que es creï, no hi tenen cap inconvenient. Ara bé,\ninsisteix que, com que ni hi ha cap espai concret o una petició concreta, els és molt\ndifícil acceptar el prec, tot i que reconeixen la seva admiració per l’obra d’Ana\nMaría Matute, que a més dels mèrits que ha indicat la Sra. Esteller, també va ser\nPremi Ciutat de Barcelona de literatura castellana el 1996 i Creu de Sant Jordi el\n2009.\nLa Sra. Esteller comunica al Sr. Ciurana que ja li faran arribar possibles\nemplaçaments d’equipaments que els puguin interessar i li agraeix que hagi\nacceptat en part aquest prec i que després pot traslladar a la ponència que busqui\nen el temps idoni un emplaçament.\nEl Sr. Ciurana remarca que no poden acceptar formalment el prec com està\nplantejat, però sí que no tenen cap inconvenient, pel que fa al tema dels\nequipaments, d’estudiar i tirar endavant una petició concreta.\nEs dóna per tractat.\nDel Grup Municipal ICV-EUiA:\n13. Que el Govern municipal insti el Govern de la Generalitat de Catalunya a\nrecuperar per al curs 2014-2015 les subvencions a les associacions de mares i\npares per a activitats extraescolars per tal d’evitar la discriminació d’accés a\naquestes activitats en funció de la renda.\nEl Sr. Gomà exposa que aquest és un prec per tal que el Govern municipal sigui\nactiu a demanar al Govern de la Generalitat la recuperació de les subvencions a les\nAMPA per a activitats escolars. Tot seguit, indica que és un prec que s’emmarca en\nmolts altres precs que s’han presentat en aquesta comissió per tal de superar\nretallades o restablir suports suprimits en diferents components del sistema\neducatiu, com material escolar, socialització de llibres de text, etc., i, d’altra\nbanda, la consideració de les activitats extraescolars, del lleure educatiu, com un\ncomponent fonamental del projecte educatiu de ciutat, més enllà del que seria la\nformació reglada en horari estrictament escolar.\nEn aquest sentit, constata que la Sindicatura de Greuges de Catalunya ha\nelaborat un informe molt sòlid sobre el dret al lleure educatiu i a les sortides i\ncolònies escolars, el mes de juny de 2014, en el qual es fan dues reflexions. La\nprimera és que el dret d’accés al lleure educatiu avui no està plenament garantit\nen la mesura que s’ha retrocedit en les polítiques públiques de suport al lleure\neducatiu. I, la segona reflexió, que el lleure educatiu ha deixat de ser un espai de\ncohesió i actualment és l’expressió de les desigualtats socials.\nPer tot això demanen al Govern de la ciutat que es posicioni a favor de garantir\nel dret al lleure educatiu i a favor de garantir que aquest lleure educatiu torni a ser\n\n4689\n\n\f4690\n\nGASETA MUNICIPAL DE BARCELONA\n\nNÚM. 26\n\nun espai de cohesió social i que, per tant, el conjunt dels nois i de les noies puguin\naccedir amb independència del nivell de renda de les seves famílies.\nEl Sr. Ardanuy comunica que, en els termes formulats, no pot acceptar aquest\nprec. A continuació, explica que el Departament d’Ensenyament ha deixat de\nsubvencionar les AMPA de manera directa i ho fa a través dels centres educatius,\nque concretament en aquests moments a través del Consorci aplica 360.000 euros\nper donar suport a les activitats extraescolars de 99 centres educatius de la ciutat,\ni que, a més, l’ajuntament disposa de diverses formulacions per donar suport a les\nfamílies en aquest sentit.\nAixí mateix, especifica que l’ajuntament està fent una part important d’aquesta\nfeina per mitjà de cinc eixos d’actuació. Primer eix, prioritzar el suport a les\nfamílies amb polítiques directes de l’Institut Municipal d’Educació respecte a l’èxit\nescolar, a l’acompanyament educatiu a les famílies i a tot un seguit d’activitats\nprojectades en aquest àmbit, com ara el reforç a l’estiu, que s’ha parlat abans.\nSegon eix, els acords amb les federacions d’associacions de pares i mares de\nprimària, de secundària, FAPAC, FAPAES i altres entitats, per desenvolupar\nactivitats. Tercer eix, la priorització del suport a les AMPA en les subvencions de\ndistrictes, que s’han doblat els recursos que han posat a disposició de les AMPA a\ntítol individual per a projectes concrets en desenvolupament, tant d’activitats\nextraescolars com també de projectes exclusius en el territori. Quart eix, tota\nl’estratègia territorial de patis i aules, com ara el suport a la lectura i aquests tres\ncentres de suport educatiu que han obert en el territori. I, cinquè eix, totes les\nactivitats de suport a la franja de 3-16 anys amb l’enfortiment de polítiques per\npal·liar el fracàs escolar, que també impacten en les famílies, i tot allò que\nsignifiqui consolidar noves estratègies dialogades amb les AMPA per veure com\npoden millorar tot el tema de suport als llibres de text i també com poden\nintervenir de forma més intensa en el lleure educatiu.\nEl Sr. Gomà lamenta que no acceptin el prec, i manifesta que tot això que ha\nexplicat no és incompatible amb l’acceptació del prec. Fa palès que amb la noacceptació del prec el que estan dient avui literalment a les AMPA és que no\ninstaran el Govern de la Generalitat a recuperar el que havia estat un instrument\nclau de suport a les AMPA per a la realització d’activitats extraescolars, unes\nsubvencions que existien, que van jugar un paper molt important d’igualtat d’accés\nde tots els nens, les nenes, les famílies al lleure educatiu i que han quedat\nsuprimides.\nFinalment, conclou que creu, sincerament, que el Sr. Ardanuy avui s’equivoca,\nper segona vegada, amb aquest segon «no» que diu a la comunitat educativa de la\nciutat.\nEs dóna per tractat.\nDel Grup Municipal UpB:\n14. Que el Govern municipal prengui en consideració la commemoració del\ncentenari de l’inici de la Primera Guerra Mundial.\nEl Sr. Portabella exposa que van presentar aquest prec i després van veure que\nefectivament el Govern està fent quelcom, però no per això han deixat de\nmantenir-lo perquè consideren que és de justícia que la capital catalana lideri\nalgun acte commemoratiu en record del miler de catalans i catalanes, com a\nmínim, que van anar a la Gran Guerra per defensar uns ideals de justícia, de\nllibertat i de democràcia.\nEl Sr. Ciurana exposa que amb el Govern de la Generalitat vam arribar a l’acord,\namb relació a la celebració d’actes entorn de la Primera Guerra Mundial, que ells\nels focalitzaven aquest mes de juliol –data d’inici de la guerra mundial– i\nl’ajuntament més cap al novembre, al voltant de la data de l’armistici. A tall\nd’exemple, informa que demà mateix, mentre hi ha la Comissió de Presidència, i,\nper tant, la regidora Francina Vila representarà l’Ajuntament de Barcelona, el\nconseller Homs farà una ofrena floral al monument als voluntaris catalans que hi\nha davant del parc de la Ciutadella, i que, paral·lelament, el Centre d’Història\nContemporània aquest mes de juliol ha organitzat una conferència sobre la guerra,\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ni la seva intenció és fer-ne una cada mes de juliol durant els quatre anys, i la\nFilmoteca de Catalunya, al Raval, ha organitzat el cicle «De sang i de fang: 19141918», amb un seguit de pel·lícules amb relació a la Primera Guerra Mundial.\nQuant als actes de l’Ajuntament de Barcelona, comunica que està previst\ncommemorar-ho el mes de novembre en el marc de la setmana de novel·la\nhistòrica, que tindrà també la Primera Guerra Mundial com un dels fets\nprotagonistes, que inclourà, a més de les mateixes activitats que es puguin\ngenerar en el marc d’aquesta setmana, una exposició sobre la intervenció\nmunicipal en la Primera Guerra Mundial, atès que va ser molt viscuda a Catalunya\nper la fascinació que molts catalans sentien per les petites nacions que van\ndespertar arran d’aquesta guerra, des de Bèlgica fins a Sèrbia, que el president\nMacià va estar de corresponsal de guerra pel diari La Publicitat al front de Verdum i\nque molts intel·lectuals, escriptors i persones de la cultura hi van participar no\nnomés a través dels seus escrits en els diaris francòfils, sinó també amb presència\nen el front.\nEn aquest sentit, comenta que tot això també va tenir una traducció a\nl’ajuntament que inclou des de les actes del Plenari municipal en què es va parlar\nd’aquests esdeveniments fins a les nombroses col·lectes per a reconstrucció de\ncarrers i de viles que van ser destruïts a la Primera Guerra Mundial, que encara hi\nha molts carrers a França que tenen el nom de Barcelona.\nFinalment, assenyala que això ho estan començant a treballar també amb\nl’Institut Francès i el Consolat francès de Barcelona i que ja hi ha mantingut\nalgunes reunions.\nEs dóna per tractat.\n15. Que el Govern municipal hissi el proper 11 de setembre de 2014 la bandera\nnegra en algun espai simbòlic de la nostra ciutat per tal de commemorar el\ntricentenari de la pèrdua de les llibertats catalanes.\nEl Sr. Portabella explica que a Catalunya i a Barcelona hi ha una llarga tradició\nd’aixecament de la bandera negra, com a símbol de la resistència a ultrança, que\nla més antiga probablement és la dels Almogàvers quan van hissar-la en la\ndefensa de Gal·lípoli, segons les cròniques de Ramon Muntaner, i que també hi ha\nquadres al MNAC en què a la Guerra dels Segadors es veu com s’aixeca una\nbandera negra, com també es va hissar el 1705, al castell de Montjuïc, i el 1714.\nA continuació, indica que un nombre significatiu d’ajuntaments de Catalunya i\nd’entitats han demanat que es faci un aixecament de la bandera negra a la ciutat\nde Barcelona, i que el seu grup ho troba adequat, que consideren que a Barcelona\nhi ha indrets, com ara el Born, o dates, com l’Onze de Setembre, en què indicar el\ncompromís amb el país i la persistència, sempre basada en la no-violència, amb\nl’aixecament de manera simbòlica de la bandera negra.\nEl Sr. Ciurana comunica que no acceptaran aquest prec, perquè els temps han\ncanviat i els missatges positius que han de donar avui consideren que van en una\nlínia diferent, que la voluntat que volen expressar majoritària és una voluntat\ndemocràtica, pacífica i positiva.\nAra bé, comenta que no descarten que es faci en el marc de la recreació\nhistòrica que s’està produint aquests darrers temps a Barcelona, perquè\nevidentment la bandera negra forma part de la nostra història, però no consideren\nque hagin d’hissar la bandera negra en un espai institucional de la ciutat.\nEl Sr. Portabella considera que és un error que Barcelona com a capital del país\nno lideri els més d’un centenar de municipis que així ho faran; creu que perden\nuna oportunitat d’estar al capdavant de les reivindicacions nacionals i socials.\nTot seguit, mostra la seva sorpresa perquè el Sr. Ciurana ha estat contundent\nen la manera de dir que no accepta aquest prec, però després ha dit que potser en\nalgun moment alguna associació o entitat potser l’hissa. En tot cas, manifesta que\nel seu grup no vol que tingui aquest valor de conjuntura, sinó que volien que\ntingués justament la importància que creuen que se li ha de donar i que molts\nmunicipis esperen que li doni la capital del país.\nEs dóna per tractat.\n\n4691\n\n\f4692\n\nGASETA MUNICIPAL DE BARCELONA\n\nNÚM. 26\n\nd) Preguntes\nDel Grup Municipal PSC:\n16. Quines seran les condicions de l’acord amb la Generalitat per a l’ús de\nl’edifici de l’escola l’Univers i per què l’escola bressol es posarà en funcionament\nmés tard que l’escola?\nLa Sra. Andrés formula la pregunta.\nEl Sr. Ardanuy explica que serà via un acord de pagament en forma de lloguer\nde la Generalitat de Catalunya a l’Ajuntament de Barcelona, que restitueixi tota la\ninversió que l’ajuntament farà a la construcció d’aquest edifici que té tres usos:\naparcament, escola i escola bressol.\nTot seguit exposa que el seu objectiu és el trasllat de l’escola infantil i primària\nUnivers de la situació en què està en aquests moments en barracons a un edifici\nestructuralment estable i la seva posada en funcionament el setembre del 2015.\nQuant a l’escola bressol, assenyala que la construcció es fa paral·lelament però\nfinalitzarà més tard, i és per això també que s’obrirà amb posterioritat a l’escola.\nLa Sra. Andrés pregunta si hi ha cap document escrit –algun acord, algun\nconveni– signat amb la Generalitat de Catalunya i si formarà part del deute que té\nla Generalitat amb l’Ajuntament de Barcelona, amb la ciutat de Barcelona, mentre\nno pagui el lloguer.\nEl Sr. Ardanuy contesta que s’està negociant un conveni de pagament del\nlloguer, i que això no entrarà en cap cas dins els deutes entre la Generalitat i\nl’ajuntament, perquè és un lloguer, no té res a veure amb el concepte de deute.\nEs dóna per tractada.\nDel Grup Municipal PP:\n17. Com valora el Govern municipal el document entregat a tots els membres\ndel Consell Escolar Municipal de Barcelona el proppassat 2 de juliol com a Manual\nde resistència contra la LOMCE?\nAquest punt s’ha tractat conjuntament amb el punt 9 de l’ordre del dia.\nEs dóna per tractada.\nDel Grup Municipal ICV-EUiA:\n18. El Govern municipal ha rebut els veïns de la Barceloneta que han recollit i\nentregat al Districte de Ciutat Vella signatures pel canvi de nom de l’actual passeig\nde Joan de Borbó al nom històric de passeig Nacional? Quina resposta els ha\ndonat?\nLa Sra. Ribas exposa que, fent un repàs de l’hemeroteca, el març de 2013 al\nPlenari de Ciutat Vella el Govern municipal va acceptar un prec d’UpB en què es\ndemanava fer arribar a la Ponència del Nomenclàtor la demanda de retornar el\nnom de passeig Nacional, que és el que havia tingut des del segle XIX fins al 1993,\nal passeig de la Barceloneta que rodeja el port i porta fins al mar i que ara es diu\nJoan de Borbó, que era una proposta de veïns i veïnes de la Barceloneta, que han\nseguit fent feina, han recollit signatures per a aquesta petició i creu que les han\nlliurades a l’ajuntament.\nEn definitiva, pregunta concretament si l’ajuntament ha rebut aquestes\nsignatures, si s’han reunit amb aquests veïns i veïnes de la Barceloneta, quina\nresposta els han donat i com està el procés a la Ponència del Nomenclàtor, perquè\ndesprés de més d’un any suposa que també haurà abordat ja aquest tema.\nEl Sr. Ciurana matisa que abans era el passeig de la Barceloneta, després va ser\npasseig Nacional i quan governava Iniciativa, o el PSUC, en aquell moment, l’any\n93, van decidir posar-li Joan de Borbó, i que ara pretenen que tot el que van\ndesarreglar els ho arreglin els altres.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nA continuació, exposa que, efectivament, el 3 de juliol, fa dotze dies, es va\ndirigir a la regidora del Districte de Ciutat Vella una carta, amb la signatura de 369\nveïns, en què demanaven aquesta sol·licitud del canvi del nom del passeig Joan de\nBorbó per passeig Nacional, i que, paral·lelament, a la ponència han tingut alguna\npetició via internet per canviar-lo per passeig de la Barceloneta.\nFinalment, informa que la regidora va respondre als veïns que demanaria –cosa\nque ja ha fet– que s’inclogués aquesta sol·licitud en la propera reunió de la\nPonència de Nomenclàtor, que és el 8 d’octubre, i que, un cop la Ponència de\nNomenclàtor s’hagi pronunciat, els farien saber la seva resolució.\nLa Sra. Ribas precisa que l’any 93 el PSUC ja no hi era i aquí estaven com a IC, i\nque, en tot cas, la seva força política no hi era.\nEn qualsevol cas, expressa que no entén com és que la Ponència del\nNomenclàtor no n’hagi parlat encara, tenint en compte que la proposta es va\naprovar el març del 2013. Per tant, pregunta si n’han parlat i el Sr. Ciurana no ho\nha explicat.\nEl Sr. Ciurana respon que el Districte de Ciutat Vella els va fer arribar la petició\nque es va aprovar el març del 2013 i el 20 de juny del 2013 es va posar juntament\namb altres peticions de canvis de noms de carrers, però que no va arribar a formar\npart de les resolucions, només es va donar compte que s’havien rebut aquestes\npeticions.\nEs dóna per tractada.\ne) Seguiment proposicions / declaracions de grup\nDel Grup Municipal PP:\n19. Es requereix al Govern municipal que informi sobre les gestions realitzades i\nl’estat d’execució de la proposició següent, aprovada en la sessió del 21 de maig\nde 2013 a instàncies del Partit Popular: «La Comissió de Cultura, Coneixement,\nCreativitat i Innovació acorda instar el Govern municipal a modificar les inversions\nculturals del conveni del Pla de concertació 2012-2015 de la Diputació de\nBarcelona en el termini màxim d’un mes per tal d’incorporar, entre d’altres, les\nactuacions següents: 1. Suprimir les inversions destinades a les obres d’adequació\ndel Palau Marqués de Llió, en la pretensió d’adaptar-lo al nou Museu de Cultures\ndel Món. 2. Reduir l’aportació al Castell de Montjuïc. 3. Finalitzar la segona fase del\nTeatre de Sarrià. 4. Avançar en la rehabilitació dels pavellons modernistes de\nl’Hospital de Sant Pau i de la Santa Creu. 5. Condicionar el Palauet que va albergar\nel Consolat de Dinamarca al barri de Vallcarca per destinar-lo a usos culturals. 6.\nAltres inversions vinculades a equipaments culturals. Aquesta modificació es\npresentarà al Consell Plenari.»\nLa Sra. Esteller exposa que el 21 de maig del 2013 el Grup Popular va defensar\nen aquesta comissió que es modifiqués el Pla de concertació 2012-2015 amb la\nDiputació de Barcelona perquè es modifiquessin les inversions que hi estaven\ndestinades, tal com consta a l’enunciat de la petició de seguiment.\nEn aquest sentit, declara que el Govern no només no ha complert aquesta\nproposta, sinó que a més el 10 de juny del 2014 va signar una addenda amb la\ndiputació per modificar aquest conveni i va incrementar amb 2 milions i mig\nd’euros les inversions als palauets que han d’albergar el Museu de Cultures del\nMón, on s’inclouen les obres del Museu Etnològic.\nÉs per això que demanen al Govern que compleixi aquesta proposta i que\nmodifiqui aquest conveni, com ha fet amb aquesta addenda, en el sentit que es va\naprovar en aquesta comissió.\nEl Sr. Ciurana explica que en la mateixa comissió que es va aprovar la\nproposició del PP també se’n va aprovar una del PSC, amb un sentit contradictori;\nés a dir, que aquests mateixos diners es dediquessin a coses diferents, i que ell ja\nen aquell moment va advertir que era impossible complir aquestes dues\nproposicions que s’havien aprovat.\nD’altra banda, indica que el PP demanava una sèrie de coses les quals han\nintentat adequar-les al màxim. En primer lloc, quant a suprimir les inversions\n\n4693\n\n\f4694\n\nGASETA MUNICIPAL DE BARCELONA\n\nNÚM. 26\n\ndestinades a obres d’adequació del Palau del Marquès de Llió, ja els van dir que no\nho farien perquè entenien que Barcelona no podia permetre’s el luxe de tenir dos\npalaus gòtics davant del Museu Picasso buits i tancats, per la qual cosa\nconsideraven que, més enllà del projecte que anava dintre, calia la remodelació\ndels espais, que és el que estan fent ara, per evitar-ne la degradació, per evitar-ne\nocupacions, etc. Segonament, demanaven reduir l’aportació al Castell de Montjuïc,\ncosa que s’ha fet: dels 12 milions que s’hi destinaven per al 2013-2015 s’ha passat\na 9.061.000. Tercer, «finalitzar la segona fase del Teatre de Sarrià», assenyala\nque té una entrada pròpia, que són les subvencions dels ateneus, i que l’última\nsubvenció al Teatre de Sarrià és de 368.000 euros. Quart, demanaven avançar en\nla rehabilitació dels pavellons modernistes de l’Hospital de Sant Pau i de la Santa\nCreu, considera que l’ajuntament, que té una participació en la MIA d’un terç,\nconjuntament amb la Generalitat i l’Església, no ha de destinar recursos a això,\nsinó que els ha de destinar a promoure l’Hospital de Sant Pau com un espai\nmodernista únic a la ciutat, que és el que estan fent. Cinquè, demanaven\ncondicionar el palauet que va albergar el Consolat de Dinamarca al barri de\nVallcarca, que és propietat de la diputació, i la diputació i l’ajuntament estan a\npunt d’aconseguir la cessió d’aquest espai, però actualment encara no en tenen la\npropietat i, per tant, no poden fer-hi cap intervenció. I, finalment, parlaven d’altres\ninversions vinculades a equipaments culturals, que efectivament dins d’aquestes\naltres inversions hi han posat, com ha dit abans la Sra. Esteller, el Museu Etnològic\nde Montjuïc, no el vinculat al de Cultures del Món.\nEs dóna per tractada.\nDel Grup Municipal ICV-EUiA:\n20. Que el Govern municipal informi de les actuacions realitzades amb relació a\nla proposició aprovada el 16 de juliol de 2013 amb el contingut següent: «La\nComissió de Cultura, Coneixement, Creativitat i Innovació acorda instar el Govern\nmunicipal que en el marc del Consorci d’Educació de Barcelona: 1) Es mantingui, al\nllarg del curs 2013-2014, el transport gratuït a tot l’alumnat de les escoles\nd’educació especial amb pluridiscapacitat, tal com s’ha fet aquest curs passat. 2)\nEs preservi el model de rutes i la recollida porta a porta que es realitzava durant el\ncurs 2012-2013. 3) Fer efectiu el compromís de crear un grup de treball entre el\nConsorci d’Educació de Barcelona i DINCAT per estudiar i acordar les condicions de\nprestació d’aquest servei a partir del curs 2014-2015.»\nEl Sr. Gomà exposa que ara fa poc més d’un any tenien notícia que s’estava\nproduint un canvi que podia posar en perill el servei de transport gratuït dels\nalumnes amb pluridiscapacitat a les escoles d’educació especial i que en aquell\nmoment es va aturar la possibilitat d’aquest canvi mitjançant una proposició en\nquè el Govern es va comprometre a mantenir al llarg d’aquest curs 2013-2014 el\nservei porta a porta i el model de rutes i de recollida i alhora a generar també un\ngrup de treball amb el DINCAT de cara a veure quines podien ser les modificacions\nque garantissin el servei per al 2014-2015.\nÉs per això que pregunta si s’ha mantingut el servei, si s’ha creat aquest grup\nde treball amb el DINCAT i quines són les previsions per al curs 2014-2015.\nEl Sr. Ardanuy informa que s’ha mantingut el servei gratuït de rutes el curs\n2013-2014, com es va fer el 2012-2013. Quant a la preservació de rutes,\ncomunica que s’ha analitzat ruta per ruta i s’ha dut a terme algun canvi puntual\nper fixar un punt de trobada de dos-tres alumnes en un domicili proper. I respecte\nal grup de treball Consorci-DINCAT, assenyala que en aquests moments el consorci\nja té preparada la proposta de continuïtat del curs vinent, que faltaria en tot cas\nfer la transferència al DINCAT.\nEl Sr. Gomà expressa la seva preocupació per la informació rebuda, atès que\nentén que no és una proposta que s’hagi construït amb DINCAT, en el marc del\ngrup de treball que es van comprometre a crear d’acord amb la proposició\naprovada en aquesta comissió de treball; per tant, considera que si hi ha una\nproposta sobre la taula torna a ser una proposta de caràcter unilateral, com era la\nproposta de l’any passat, i no s’ha produït l’acompliment del compromís.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEn aquest sentit, incideix que si s’ha fet així, pot tornar a passar el mateix que\nl’any passat, que sigui una proposta sobre la qual hi hagi una discrepància\nfonamental i que no es pugui tirar endavant, que quedi bloquejada.\nEl Sr. Ardanuy contesta que no ho sap, que el que sí que és veritat és que els\núltims cursos aquesta situació ha acabat esdevenint una situació favorable, és a dir\nque s’ha donat resposta a totes les sol·licituds de les famílies i que hi ha hagut\naquest reajustament en algun cas concret, però que no ha afectat el bon servei de\nla prestació d’aquest servei de mobilitat.\nEn aquest cas, desconeix la situació, sap que hi ha una proposta tècnica\nelaborada, que suposa que està pendent del treball conjunt, però tampoc ho sap\ndel cert, i, per tant, comunica que ho esbrinarà.\nEs dóna per tractada.\nLa Sra. Esteller demana la paraula per una qüestió d’ordre i sol·licita al president\nde la comissió i a la secretària de la comissió que els justifiquin per què unes\npropostes del Grup Popular no s’admeten per qüestions materials i per què sí que\nhi ha una proposta del grup d’Unitat per Barcelona que entenen que no correspon\na aquesta comissió, que és el prec per hissar la bandera negra, que és un tema\npropi de la Comissió de Presidència.\nEl President assenyala que, atès que el grup unió per Barcelona no existeix, no\nexisteix tampoc resposta i que ja ho parlaran amb la secretària quan acabi la\ncomissió. En tot cas, els demana que a partir d’ara diguin bé el nom del seu grup\nmunicipal.\nVI) Mocions\nNo havent-hi altres assumptes per tractar, la presidència aixeca la sessió a les\n13.21 h.\n\n4695\n\n\f4696\n\nGASETA MUNICIPAL DE BARCELONA\n\nNÚM. 26\n\n30-9-2014\n\nComissió de Qualitat de Vida, Igualtat, Joventut i Esports\nActa de la sessió del dia 18 de juliol de 2014, aprovada el dia 19 de\nsetembre de 2014\nA la sala President Lluís Companys de la casa de la ciutat, el 18 de juliol de\n2014, s'hi reuneix la Comissió de Qualitat de Vida, Igualtat, Joventut i Esports,\nsota la presidència de l’Ima. Sra. Janet Sanz Cid. Hi assisteixen les Imes. Sres. i\nels Ims. Srs.: Maite Fandos i Payà, Irma Rognoni i Viader, Raimond Blasi i Navarro,\nFrancina Vila i Valls, Immaculada Moraleda i Pérez, Núria Carmona Cardoso, Pilar\nDíaz López, Sara Jaurrieta Guarner, Glòria Martín Vivas, Belén Pajares Ribas,\nRicard Gomà Carmona i Joan Laporta Estruch, assistits per la Sra. Sonia Castañer\nGonzález, per delegació del secretari general de la Corporació, que certifica.\nTambé hi són presents: la Ima. Sra. Isabel Ribas Seix, els Srs. Àngel Miret,\nCarles Arias i Miquel Esteve i les Sres. Cristina Iniesta, Glòria Figuerola, Assumpció\nRoset i Àngels Canals.\nExcusen la seva absència la Ima. Sra. Ángeles Esteller Ruedas i els Ims. Srs.\nJoan Puigdollers i Fargas i David Escudé i Rodríguez.\nS'obre la sessió a les 9,30 h.\nI) Aprovació de l'acta de la sessió anterior\nS'aprova.\nII) Part Informativa\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\n1. De la tinent d'alcalde de Qualitat de Vida, Igualtat i Esports, de 17 de juliol de\n2014, que aprova la designació de la Sala de Coordinació del Centre d'Urgències i\nEmergències Socials de Barcelona, carrer Llacuna 25, amb el nom de \"Marcos\nGarcia Rosselló\".\nLa Sra. Fandos fa un esment especial al primer punt del despatx d’ofici, per la\ndesignació de la sala de coordinació del nou Centre d’Urgències d’Emergències\nSocials (a partir d’ara CUESB) amb el nom de Marcos Garcia Rosselló, segons la\nproposta dels treballadors dels Serveis Socials i de l’actual direcció del CUESB.\nAfegeix que, a fi d’evitar que aquest punt quedi com un mer tràmit, procedirà a\npresentar la figura de Marcos Garcia Rosselló.\nMarcos Garcia Rosselló nasqué al barri de Poble Sec a Barcelona a l’agost de\n1942, començant a treballar des de molt jove en el negoci familiar de mobles fins\nel moment que decideix col·laborar i fer suplències a l’alberg del carrer\nValdonzella, treballant-hi amb plena dedicació des del 1974. La seva participació a\npartir d’aquest moment s’intensificà per la duresa dels horaris i la complexitat de\nles situacions humanes amb les que es trobà. Després, Marcos Garcia Rosselló va\noferir la seva experiència professional a l’oficina permanent del carrer Comerç on\nva respondre amb escreix a la duresa i pressió de les emergències. Afegeix que va\nsaber equilibrar l’exigència de l’entorn amb un tarannà afectuós que deixà una\ngran remembrança entre les persones que tractà i amb les quals treballà, entre\nelles les de l’Ajuntament de Barcelona. Finalment, explica que traspassà el 24 de\njuny 2001 a l’edat de 58 anys, deixant dona i també dues filles a les quals va\nsaber transmetre els valors de la responsabilitat i del servei públic.\nLa Sra. Sanz agraeix, en primer lloc, la presentació i demana que consti en el\nmarc de l’acta. En segon lloc, proposa als diferents Grups municipals l’agrupament\nalguns temes relacionats amb la salut, com és la proposició del Grup d’Iniciativa\nper Catalunya, Verds i Esquerra Unida (ICV-EUiA) amb la pregunta que formula el\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nPartit dels Socialistes, punt 12 de l’ordre del dia i la pregunta que formula el Grup\ndel Partit Popular, punt 13 de l’ordre del dia.\n2. Del gerent municipal, de 2 de juliol de 2014, que adjudica a MRM Worldwide\nSpain, SA el contracte relatiu a la gestió, manteniment i millora dels avantatges de\nla targeta rosa, per als exercicis 2014-2015, i per un import de 47.873,20 euros.\n3. Del gerent municipal, de 19 de juny de 2014, que autoritza la despesa del\ncontracte relatiu a l'arrendament de dos espais situats dins del local comercial 9A\nal carrer de Manuel Sanchís Guarner, núms. 2-10, i disposar-la a favor de l'Institut\nCatalà del Sòl, per als exercicis 2014-2016, i per un import de 20.647,44 euros.\n4. Del gerent municipal, de 13 de juny de 2014, que aprova el Plec de clàusules\ni autoritza la despesa del contracte relatiu al servei de dinamització de l'estand de\nla 51a edició del Festival de la Infància, per als exercicis 2014-2015, i per un\nimport de 41.267,22 euros.\n5. Del gerent municipal, de 13 de juny de 2014, que aprova el Plec de clàusules\ni autoritza la despesa del contracte relatiu a l'elaboració de les propostes dels\ninformes d'adequació de l'habitatge, necessaris per al reagrupament familiar i per\na la renovació de les autoritzacions de residència, que es sol·liciten davant la\nGeneralitat de Catalunya, per als exercicis 2014-2015, i per un import de\n159.296,00 euros.\nAcord de la Comissió de Govern de 25 de juny de 2014:\n6. Aprovar, d’acord amb els articles 22 i 109.1 del Text Refós de la Llei de\nContractes del Sector Públic (en endavant TRLCSP), l’expedient per a la\ncontractació de la gestió de l’equipament integral Horta: servei d’acolliment diürn i\nservei d’acolliment residencial nocturn d’atencions bàsiques per a persones sense\nsostre, ubicat al Camí de l’Església, núms. 1-3 de Barcelona, durant el termini\ncomprés entre l'1 de novembre de 2014 o el dia següent a la formalització del\ncontracte, si és posterior a l'esmentada data i fins al 31 d’octubre de 2016, vist\nl’informe emès pel Departament d'Atenció a Persones Vulnerables de 10 de juny de\n2014 que s’adjunta, el qual justifica la idoneïtat i la necessitat de la tramitació del\ncontracte. Autoritzar la despesa d’aquest contracte per un import de 2.521.054,75\neuros, dels quals 2.291.867,95 euros són pressupost net i 229.186,80 euros són\nen concepte d’Impost sobre el Valor Afegit al tipus del 10%, de conformitat amb la\nnaturalesa de les prestacions, amb càrrec a la partida 0201 22731 23141. L’any\n2014 per import de 209.445,23 euros, dels quals 190.404,75 euros són pressupost\nnet i 19.040,48 euros són en concepte d’Impost sobre el Valor Afegit al tipus del\n10%, l’any 2015 per import de 1.260.170,76 euros dels quals 1.145.609,78 euros\nsón pressupost net i 114.560,98 euros són en concepte d’Impost sobre el Valor\nAfegit al tipus del 10% i l’any 2016 per import de 1.051.438,76 euros, dels quals\n955.853,42 euros són pressupost net i 95.585,34 euros són en concepte d’Impost\nsobre el Valor Afegit al tipus del 10%. Atès que el present contracte comporta\ndespeses de caràcter plurianual, la seva autorització o realització se subordina al\ncrèdit que per a cada exercici autoritzin els respectius Pressupostos municipals.\nAprovar el plec de clàusules administratives particulars que regirà l’adjudicació\nd’aquest contracte i el plec de prescripcions tècniques de l’esmentat contracte, en\ncompliment dels articles 115 i 116 del referit text legal. Disposar l’obertura del\nprocediment d’adjudicació amb utilització del procediment obert, d’acord amb els\narticles 138.2 i 157 i següents del TRLCSP. Declarar la improcedència de revisió de\npreus durant la vigència inicial del contracte a l’empara de l’article 89 del TRLCSP,\nateses les característiques del contracte. Donar compte a la Comissió de Qualitat\nde Vida, Igualtat, Joventut i Esports.\nAcord de la Comissió de Govern de 2 de juliol de 2014:\n\n4697\n\n\f4698\n\nGASETA MUNICIPAL DE BARCELONA\n\nNÚM. 26\n\n7. Aprovar, d’acord amb els articles 22 i 109.1 del Text Refós de la Llei de\nContractes del Sector Públic (en endavant TRLCSP), l’expedient per a la\ncontractació de la gestió de l’equipament integral Poble-sec: servei d’acolliment\ndiürn i serveis d’alimentació i higiene per a persones sense sostre, ubicat al carrer\nFonthonrada, núm. 8 de Barcelona, durant el termini comprés entre l'1 de\nnovembre de 2014 o el dia següent a la formalització del contracte, si és posterior\na l'esmentada data i fins al 31 d’octubre de 2016, vist l’informe del Departament\nd'Atenció a Persones Vulnerables de 16 de juny de 2014 que s’adjunta, el qual\njustifica la idoneïtat i la necessitat de la tramitació del contracte. Autoritzar la\ndespesa d’aquest contracte per un import d'1.496.000,07 euros, dels quals\n1.360.000,07 euros són pressupost net i 136.000,00 euros són en concepte\nd’Impost sobre el Valor Afegit al tipus del 10%, de conformitat amb la naturalesa\nde les prestacions, amb càrrec a la partida 0201 22731 23141. L’any 2014 per\nimport de 124.212,15 euros, dels quals 112.920,14 euros són pressupost net i\n11.292,01 euros són en concepte d’Impost sobre el Valor Afegit al tipus del 10%,\nl’any 2015 per import de 747.718,00 euros dels quals 679.743,64 euros són\npressupost net i 67.974,36 euros són en concepte d’Impost sobre el Valor Afegit al\ntipus del 10% i l’any 2016 per import de 624.069,92 euros, dels quals 567.336,29\neuros són pressupost net i 56.733,63 euros són en concepte d’Impost sobre el\nValor Afegit al tipus del 10%. Atès que el present contracte comporta despeses de\ncaràcter plurianual, la seva autorització o realització se subordina al crèdit que per\na cada exercici autoritzin els respectius Pressupostos municipals. Aprovar el plec\nde clàusules administratives particulars que regirà l’adjudicació d’aquest contracte i\nel plec de prescripcions tècniques de l’esmentat contracte, en compliment dels\narticles 115 i 116 del referit text legal. Disposar l’obertura del procediment\nd’adjudicació amb utilització del procediment obert, d’acord amb els articles 138.2 i\n157 i següents del TRLCSP. Declarar la improcedència de revisió de preus durant la\nvigència inicial del contracte a l’empara de l’art. 89 del TRLCSP, ateses les\ncaracterístiques del contracte. Donar compte a la Comissió de Qualitat de Vida,\nIgualtat, Joventut i Esports.\nAcord de la Comissió de Govern de 9 de juliol de 2014:\n8. Aprovar el conveni entre l’Ajuntament de Barcelona i Sida Studi, amb NIF\nnúm. G58433756, per a l’execució del projecte \"Centre de documentació i recursos\npedagògics -CDRP- en salut sexual\", que instrumenta l’atorgament d’una\nsubvenció mitjançant concessió directa i amb caràcter excepcional de conformitat\namb els articles 22.2.c) i 28.1 de la Llei 38/2003, de 17 de novembre, General de\nSubvencions i 6.2 de la normativa general reguladora de les subvencions, per un\nimport de 48.000,00 euros, dels quals 24.000,00 euros l'any 2014 i 24.000,00\neuros l'any 2015. Declarar la no-inclusió en convocatòria pública per raons\nd’interès públic justificades en l’informe de la direcció de programa de Salut, de 29\nde maig de 2014. Autoritzar i disposar la despesa de 48.000,00 euros, dels quals\n24.000,00 euros l'any 2014 i 24.000,00 euros l'any 2015, amb càrrec a la partida\n0201 48903 31311, equivalent al 78,18%, 77,67% l'any 2014 i 78,69% l'any 2015\ndel cost total del projecte (61.400,00 euros, dels quals 30.900,00 euros l'any 2014\ni 30.500,00 euros l'any 2015). Requerir l’entitat beneficiària per tal que en un\ntermini no superior als tres mesos, a comptar des de la finalització de l’activitat\nrealitzada, presenti la justificació de l’aplicació dels fons rebuts, de conformitat\namb el pacte setè del conveni. Facultar la Sra. Cristina Iniesta i Blasco, delegada\nde Ciutat de Salut, per a la signatura de l’esmentat Conveni, així com la de tots\naquells documents que se’n derivin. Donar compte a la Comissió de Qualitat de\nVida, Igualtat, Joventut i Esports.\nb) Mesures de govern\nA la Comissió:\n1. Promoure la salut sexual i reproductiva a la ciutat de Barcelona.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Iniesta saluda, primerament, els membres del Consorci Sanitari de\nBarcelona (a partir d’ara CSB), la Directora del programa sanitari d'Atenció a la\nSalut Sexual i Reproductiva (ASSIR), els representants de les entitats de Salut,\nl’Agència de Salut Pública, la direcció del Programa de Salut i membres del Grup de\nSalut. Tot seguit, presenta una mesura impulsada per la Delegació de Salut, la\nRegidoria de Dona i Drets Civils i la Regidoria d’Adolescència i Joventut que havia\nestat facilitada als Grups polítics en una primera trobada agraint els suggeriments\nque s’hi van recollir.\nAborda seguidament la proposta de la mesura de crear una taula transversal\nformada per representants de l’àmbit institucional com de la iniciativa social a fi\nd’elaborar anualment les línies d’acció prioritàries que donin resposta a les\nnecessitats detectades a partir de l’Informe de Salut anual. Recorda que aquesta\nmesura és fruit del compromís del Govern per promoure una salut sexual i\nreproductiva amb una dimensió de benestar, salut física i emocional amb l’objectiu\nde promoure una sexualitat saludable en totes les etapes de la vida.\nParal·lelament, vol contribuir a l’accés als serveis per tots i a què no hi hagi cap\ndiferència per cap grup vulnerable, motiu pel qual caldrà tenir en compte la\ndiversitat. Indica que després dels resultats de l’Informe de Salut 2012 va detectar\nuns indicadors preocupants en l’àmbit de la salut sexual i reproductiva debatuts en\nla Comissió de Qualitat com ara l’augment d’infeccions o embarassos no desitjats\nen la població més vulnerable així com una manca d’informació suficient en quant\na les mesures de contracepció. La mancança d’informació sobre la violència, els\nabusos sexuals o la inexistència de dades sistemàtica sobre la conducta sexual de\nla població en general serien altres components preocupants. Explica que aquesta\nmesura vol contenir uns aspectes claus que es basen en els Drets humans, en els\ndrets a una sexualitat plena per tothom.\nRecorda que Barcelona compta des de fa molts anys amb programes impulsats\nper governs anteriors dels quals es disposa informació abundant i avaluada de les\nintervencions i aquesta mesura normalitzaria el relat sobre la sexualitat, incloent la\nprevenció de les infeccions, l’embaràs no desitjat i en la violència sexual, vetllant\nper l’accés dels mètodes preventius a tothom i de qualitat i adreçat especialment a\naquells grups més vulnerables. A continuació descriu el procés de la mesura que\nva començar, després de presentat l’Informe de Salut, amb la sol·licitud al Grup de\nSalut del Consell Municipal d’incloure a la seva agenda de treball de l’any l’àmbit\nde la salut sexual i reproductiva. Arran això es va demanar al Consorci, a l’ASSIR,\na l’Agència de Salut Pública i a les diferents entitats com la Direcció de la Dona o\nde Joves, compartir aquestes perspectives i com es podrien donar un impuls les\naccions efectuades. Entre els punts de consens estava compartir el mapa d’actius\nde la ciutat, valorant l’intens treball dels diferents professionals, entitats, serveis\nsanitaris i agraint a totes les entitats que han divulgat amb transparència les seves\ndades, que va suposar un recull total de 76 programes, dels que presenta una\nmostra de 3, contenint cada programa l’acció, amb una breu descripció, el\ncol·lectiu prioritari i els resultats. Aborda seguidament la línia estratègica marc de\nla mesura del Govern manifestant que té l’objectiu de compartir els serveis de\npromoció i d’atenció de la salut sexual i reproductiva i enfortir l’estratègia. Aquesta\nmesura, indica, s’hauria de vertebrar constituint una taula composta pels diferents\ninteressats podent marcar els Grups de la Comissió les línies estratègiques\npolítiques i les accions.\nConsiderant que l’estratègia de promoció de la salut de la ciutat de Barcelona\ndóna més resultats si és transversal, la taula s’emplaçaria en diferents àmbits:\nl’educatiu, el comunitari familiar, el d’atenció, el dels serveis de la salut pública i el\nde la comunicació. Referent a l’àmbit educatiu pensa que cal perseverar en l’esforç\nd’ampliar la tasca educativa en els nois i noies a fi de prevenir la violència,\naugmentar la informació, la cobertura de l’atenció personalitzada i formar mestres\ni professors perquè comparteixin aquesta estratègia. Respecte a l’àmbit comunitari\nfamiliar explica que l’enunciat és genèric i que està recollit per mostrar l’abast de\nles mesures de la taula. Passa a continuació a comentar l’àmbit de l’oferta,\nreferint-se a l’oferta de programes generals, els tallers de sexualitat, la cobertura\nde programes comunitaris, d’accés a la contracepció i a la detecció precoç així com\na un desenvolupament d’activitats de formació comunitària i continuada per a tots.\n\n4699\n\n\f4700\n\nGASETA MUNICIPAL DE BARCELONA\n\nNÚM. 26\n\nEn l’àmbit de l’atenció apunta a un eficaç accés als mètodes anticonceptius i a les\nbarreres per prevenir les ITS (Infeccions de Transmissió Sexual), als programes de\ndetecció precoç i vacunació. Pel que fa als dispositius, pensa que han de ser\ndispositius generals però alhora específics i que donin resposta. En aquesta línia,\ncal una formació continuada o l’abordatge integral de situacions complexes. Pel\nque fa l’àmbit de l’Agència de Salut Pública, contemplaria les comeses de\ndesenvolupar sistemes d’informació i impulsar la recerca en àmbit comunitari,\nsanitari i educatiu, bàsica per qualsevol intervenció de la ciutat i, finalment,\navaluaria els programes. Comenta seguidament l’últim àmbit, el de la comunicació.\nPensa que tot i que la ciutadania disposa d’una informació abundant, cal\nfacilitar-li la divulgació amb tots els mitjans i amb un llenguatge entenedor.\nTot seguit, explica el calendari de la mesura. A partir de l’Informe de Salut i amb\nla disposició dels resultats de la salut sexual i reproductiva a Barcelona, se’n faran\nles valoracions i debats oportuns en la seu de la Comissió, creant a continuació la\ntaula. A partir de la presentació de l’Informe a la taula, i l’anàlisi de la informació,\nes realitzarà un diagnòstic compartit amb la priorització d’accions i les activitats,\nseguint la seva implementació d’aquestes i avaluació.\nA continuació, avança quins serien els membres de la taula amb una vessant\ninstitucional i una altra associativa. Indica que la direcció i coordinació estaria\ncompartida pel Programa de Salut i per l’Agència de Salut Pública amb el Consorci\nSanitari com a Serveis Sanitaris, l’ASSIR, el Programa de la Dona, de Joventut, de\nDrets Civils, i el Consorci d’Educació en la vessant clau de l’àmbit educatiu. Per una\naltra banda, el teixit associatiu – al que agraeix la seva participació en la mesura\ndurant 6 mesos – estaria formada pel Consell de Joventut, així com diferents\nsocietats científiques, d’àmbit educatiu, el Centre d’Atenció de Joves, cinc entitats\nde l’àmbit de salut sexual i reproductiva i la Plataforma Unitària d’ONG-SIDA a\nCatalunya. Seguidament passa a fer una consideració del pressupost, un punt\npreguntat pels Grups de la Comissió, indicant que és orientatiu i que la mesura\nestà impulsada per les dues regidories de la Delegació de Salut, assegurant que no\nes renunciarà al pressupost actual.\nFinalment, opina que aquesta mesura no és genèrica i ve acompanyada\nd’objectius concrets i marca un punt d’inflexió, el punt que permetrà formar una\ntaula activa que reforci i potenciï una xarxa sanitària amb les entitats de la salut i\ndels serveis sanitaris.\nLa Sra. Jaurrieta saluda en nom del Grup Municipal Socialista totes les entitats\npresents a la Comissió i també els serveis diversos en aquest àmbit a la ciutat.\nAgraeix després la presentació de la mesura de Govern per part de la delegada de\nSalut, mesura que respon en part a una proposició presentada pel seu Grup, en la\nqual demanaven un paquet de mesures de caràcter permanent realitzables en dos\nmesos, adreçat sobretot a la població jove i adolescent, aplicació de treball\npreventiu, entre altres.\nObserva, però, que el període s’ha allargat a sis mesos i espera que hagi servit\nper ampliar el procés de recollida d’iniciatives de les entitats. Agraeix per aquest\nmotiu la feina de les entitats i dels serveis del sector, així com les seves propostes\nde millora i la seva trajectòria en aquest àmbit. Valora la presentació del recull de\nmesures del 2013 així com la difusió en detall de les línies d’actuació compartint, a\ngrans trets, les idees estratègiques presentades.\nTanmateix, pensa que cal més immediatesa i celeritat, considerant que la\ninformació existent és suficient i no és justificable l’espera de les dades del proper\nInforme de Salut per posposar un any les mesures que el seu grup volia en\naquesta comissió. Considera que s’han donat terminis massa amplis, sense\nconcreció de mesures i començant el calendari el 2015, quan urgeix aplicar les\nmesures.\nEn quant al contingut de la mesura veu molt interessant la part de les dades que\nfacilita, fet que justifica la presentació de la seva proposició, com la disminució en\nels mètodes contraceptius en els joves o l’increment d’infeccions de transmissió\nsexual, de casos d’embarassos i interrupcions voluntàries - sobretot en zones\nsocioculturals més desfavorides de la ciutat - i d’un increment de la demanda\nd’informació sobre mesures de contracepció i sexualitat en general. Considera que\naquestes dades fan relluir la necessitat d’aplicar mesures a la ciutat en aquests\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nmoments. Observa la necessitat de treballar particularment la prevenció del\ncontagi de la sida en col·lectius homosexuals a la ciutat de Barcelona, xifra no\nrecollida a l’informe i que mostra una diferència notable entre la taxa d’un 81% de\nnous contagis entre homes a Barcelona en detriment d’un 61% a Catalunya.\nDemana tot seguit més concreció en les línies estratègiques, marcades per una\nmanca de pressupost, cosa que demostra l’aposta que fa el Govern en aquest\nsentit, reiterant la seva reclamació a la Comissió de l’aplicació de la mesura. Es\nmanifesta d’acord en la creació de la taula per la gran vàlua i experiència\nprofessional que poden aportar l’àmbit associatiu i de la iniciativa social dels\ndiferents representants del sector. Reclama un increment dels esforços en les\nzones més desafavorides de la ciutat, ja que existeixen desigualtats, sol·licitant\nque es lliuri informació periòdica sobre aquest assumpte.\nFinalment, aborda la Llei de l’avortament manifestant que la seva probable\naprovació tindria un impacte important a la ciutat de Barcelona. Opina que la llei\nés retrograda i ens situarà a nivells dels països més conservadors de la Unió\nEuropea, afectant particularment a la població amb menys recursos. Pensa doncs,\nque aquesta mesura té el sentit de poder informar i d’oferir a les persones tota la\nprevenció en l’àmbit sexual i reproductiu perquè almenys, la ciutat pugui estar\npreparada davant les polítiques de dretes que poden afectar en aquest àmbit.\nLa Sra. Pajares dóna la benvinguda a les persones representants d’entitats avui\npresents a la Comissió i agraeix les explicacions de la delegada de Salut. Pensa, en\nprimer lloc, que en parlar de salut sexual i reproductiva es plantegen qüestions que\nvan molt més enllà de l’àmbit sanitari. En el cas dels joves i dels adolescents, sosté\nque els hàbits adquirits de joves els afecta en esdevenir adults. Passa seguidament\na comentar l’aspecte organitzatiu i comparteix amb la Sra. Jaurrieta la necessitat\nd’accelerar la data d’inici de treball de la taula. Demana després quines entitats en\nformaran part i com s’articularan les propostes que en sorgeixin i a través de quin\norganisme i sobretot, vol saber qui comandarà totes aquestes accions. Observa\nparal·lelament la dificultat de conciliar 76 programes amb les millores que s’hi\napliquin i el respectiu trasllat a un territori marcat per unes diferències entre barris\ni districtes. Demana doncs, que s’evitin aquestes desigualtats entre els barris de la\nciutat.\nSeguidament, valora positivament la presentació de la mesura de govern però hi\nobserva unes mancances en l’articulació de totes les accions i programes i demana\nreformular i revisar les estratègies a aplicar. Incideix particularment en la seva\ndemanda per aquells col·lectius més vulnerables i es basa en xifres eloqüents. Per\nun costat, constata la presència d’alguns col·lectius que fan variar negativament\nels resultats de les xifres als qual cal afegir pautes culturals que incideixen en els\ncomportaments. Demana, doncs, incidir en polítiques de prevenció, fent un\nespecial èmfasi amb els adolescents i joves. Es basa en unes dades significatives\ncom que un 23% de joves i adolescents no utilitzi cap mètode anticonceptiu i\nd’aquests, la meitat utilitzaria mètodes inadequats.\nPassa a comentar altres dades del Departament de Salut com l’increment de les\nmalalties de transmissió sexual i les interrupcions voluntàries de l’embaràs. Explica\nque a Catalunya al 2012 el 12,1% del total d’avortaments va ser efectuat per\nmenors de 19 anys essent la majoria noies d’origen estranger. Pensa que les dades\nsón extrapolables a la Ciutat Comtal atès que la majoria d’avortaments que\nexisteixen a Catalunya es concentren en l’àrea metropolitana. Demana doncs,\nincidir en la informació i en una formació adequada, adaptant pertinentment els\nprogrames en funció de l’edat de les persones a qui van destinades, amb la\nimplicació dels pares, en el cas de que siguin escolars, i, a poder ser, implementats\npels professionals de la sanitat. Finalment, manifesta la importància de promoure\nuna sexualitat saludable i responsable, en la qual totes les parts interessades hi\nposin el mateix esforç. Acaba demanant tot seguit informació de la marxa del futur\npla al Consorci Sanitari de Barcelona.\nLa Sra. Ribas saluda tot el col·lectiu de persones que acompanyen la Comissió.\nAgraeix seguidament a la delegada la incorporació de les aportacions fetes en el\nprocés d’elaboració de la mesura, la majoria d’elles dirigides a la reivindicació dels\ndrets i del tractament diferenciat dels diferents col·lectius i àmbits d’actuació\nespecialment a l’educatiu i el juvenil. A continuació, explica que el veritable\n\n4701\n\n\f4702\n\nGASETA MUNICIPAL DE BARCELONA\n\nNÚM. 26\n\nobjectiu de la mesura és crear una taula per la salut sexual i reproductiva a\nBarcelona. Per tant, una taula que permeti posar en marxa un model de\ncogovernança entre l’administració municipal, amb Salut, dones i joventut com a\nprincipals sectors, evidentment també l’IMEB (Institut d’Educació de Barcelona),\ntambé amb d’altres institucions, com l’Agència o el Consorci, però també,\nespecialment amb la societat civil organitzada representada per les diverses\nentitats sense afany de lucre i a més amb una enorme voluntat de servei públic.\nEn destaca particularment el treball incansable a fi de garantir la salut de la\nciutadania. Incideix en la importància a la mesura de consensuar accions a\nemprendre de forma cooperativa però sempre des del reconeixement d’uns drets,\nen aquest cas els drets sexuals i reproductius que l’Administració Pública, i per\ntant, també l’Ajuntament, sempre en la mesura de les seves competències, tenen\nl’obligació de garantir. El seu Grup pensa que els drets a les persones no queden\ngarantits quan el sistema sanitari deixa de ser universal per l’aplicació del Reial\nDecret 16/2012 del govern del Partit Popular.\nTot seguit, manifesta que la ciutadania de Barcelona és tota la gent que hi viu\nsense distingir el lloc d’origen o l’estatus legal perquè això hauria d’anar lligat a les\nsocietats democràtiques com la nostra al reconeixement i a la garantia d’uns drets.\nDesprés, apunta a una vulneració d’aquests drets com a persones amb les\nsuccessives retallades del govern de Convergència i Unió a la Generalitat atès que\nredueixen el sistema públic de salut, devaluen la seva capacitat de resposta i la\nseva qualitat. Explica que eliminar la Llei de Barris que portava lligat un programa\nexitós com el de Salut als barris o la retallada del Programa de Salut i Escola\nindiquen una clara intencionalitat política. Comenta una mancança important a la\nmesura, que és la referència al dret a l’avortament i exposa que el dret de les\ndones a decidir la seva maternitat s’emmarca dins dels drets sexuals i\nreproductius, al dret a l’educació sexual o a l’accés a la contracepció, entre altres.\nDemana a l’Ajuntament i a la resta d’entitats competents que vetllin per\nl’exercici d’aquest dret a fi de garantir el dret a totes les persones a accedir als\nserveis de salut sexual adequats que incloguin la promoció, la prevenció, l’atenció,\nperò també dintre d’aquests drets el dret a l’avortament, i també, doncs, el ple\naccés dels joves a una educació integral de la sexualitat i informació i atenció a les\nseves salut sexual i reproductiva, a més a més, de manera particularment o\ndiferenciada. Incideix en la reforma de la Llei estatal del 2010 rebutjada per la\nmajoria de Grups municipals de l’Ajuntament i pel Consell de Dones, atès que\nsituarà les dones a la cua d’Europa en matèria de drets sexuals i reproductius, al\nmateix nivell de països que no subscriuen tractats internacionals i que, per tant,\nvulneren els Drets humans. Malgrat que la competència en garantir l’exercici del\ndret a l’avortament com a prestació sanitària rau en mans de la Generalitat, vol\nrecordar la proposició aprovada a la Comissió el gener d’enguany, en el qual\ns’instava la Generalitat i el Parlament a iniciar l’elaboració d’una llei pròpia de drets\nsexuals i reproductius, a més a més de rebutjar l’avantprojecte de llei del ministre\nGallardón.\nAborda llavors el mapa d’actius de la ciutat i demana quins d’ells tenen aportació\nmunicipal per saber quin paper juga l’Ajuntament dins les 76 mesures. Valora molt\npositivament un mapa que posa en primer lloc de relleu l’enorme capacitat d’acció\nque posseeix la ciutat i pensa que treballant coordinadament, es podrà donar\nresposta a un ampli ventall de problemàtiques. En segon lloc, posa de manifest\nque les entitats ciutadanes són a Barcelona un enorme potencial a les quals cal\naplaudir la seva tasca, la capacitat d’entrega, coneixements i de resposta en un\ncontext de dificultats actuals. Pensa que han complert un paper històric clau a\nl’hora de respondre amb immediatesa i amb profunditat social i que probablement\naniran un pas per endavant de les administracions.\nPassa tot seguit a comentar la manca de concreció en quant a la composició de\nla taula, especialment la part de la societat civil organitzada. Pensa que es tracta\nd’una taula molt tancada i li sembla que el dinamisme de la ciutat de Barcelona\nhauria de permetre uns mecanismes més oberts, i per aquest motiu proposa la\nidea d’una taula permanent amb capacitat d’actuar a dia d’avui atesa l’existència\nde dades i indicadors, independentment de l’Informe de Salut. Reivindica a\ncontinuació la presència a la taula dels Grups municipals ja que representen la\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nsocietat civil organitzada, a la vegada que facilitaria l’obtenció d’un consens de\ntotes les parts. Finalment, proposa que l’Ajuntament commemori el 14 de febrer\ncom a Dia Europeu de la Salut Sexual, i pensa que pot ser un molt bon dia ja sigui\nper rendir comptes del desenvolupament de la mesura ja sigui per plantejar\npúblicament quins són els objectius proposats per aquell any.\nEl Sr. Laporta agraeix la presentació d’aquesta mesura de Govern per part de la\nDelegació de Salut, les Regidories de la Dona i Drets Civils i Adolescència i\nJoventut i saluda totes les entitats i serveis presents en la Comissió. Pensa que cal\nagrair en primer lloc, la necessària promoció de la salut sexual i reproductiva\nadequada a Barcelona a fi d’orientar la població que així ho requereixi i de millorar\nels resultats existents en aquest àmbit. Celebra que en la mesura es situïn les\nlínies estratègiques de les accions i troba fonamental les campanyes pedagògiques\ni específiques adreçades a joves i adolescents a fi de difondre una educació sexual i\nafectiva d’acord amb els paradigmes socials actuals. Coincideix amb la Sra. Pajares\nque l’educació sexual rau en la informació i la formació. Explica la versatilitat del\nconcepte de sexualitat per la seva evolució al llarg de la història i per la influència\ndel context religiós, cultural i social.\nDemana, a continuació, una elaboració de mesures que defineixin programes\nd’informació, sobretot de la dependència i sexualitat als instituts d’ensenyament\nsecundari dels Districtes amb la finalitat d’incidir en tots els factors que influeixen\nen les conductes de risc dels joves. Troba prioritari perseverar en mesures com la\npromoció de l’ús del preservatiu en adolescents i portar a terme campanyes\nd’educació sexual en les escoles. Tanmateix, troba fonamentals altres mesures,\nentre elles, l’elaboració d’un pla amb tots els agents implicats per garantir la\nproximitat dels serveis joves d’anticoncepció i sexualitat, promovent actuacions de\ncaire preventiu pel que fa els temes de sexualitat i afectivitat.\nParal·lelament, demana exàmens mèdics periòdics per a les persones que\nexerceixen la prostitució amb plena garantia de confidencialitat i demana no baixar\nla guàrdia a l’hora d’incidir en la conscienciació sobre la SIDA del col·lectiu dels\nclients dels serveis sexuals. Per concloure, celebra l’existència d’un calendari,\nd’una taula i la definició de la composició de la mateixa. Demana treballar bé per\ndefinir i implementar les accions previstes i manifesta el suport del seu Grup\nperquè aquestes tinguin èxit.\nLa Sra. Iniesta agraeix totes les aportacions dels Grups municipals i respon als\ndiferents suggeriments dels Grups. En primer lloc, afirma que el Govern manté una\npostura molt ferma davant el compromís de mantenir el pressupost per la\npromoció de la salut en tots els seus programes. Afegeix que farà arribar a tots els\nGrups municipals el pressupost de partida. En segon lloc, la mesura respon a un\ntreball i debat polític centrats en l’àmbit de la salut sexual i reproductiva.\nLa seva posada en marxa està prevista a l’abril. Tanmateix, recalca que\nl’Agència de Salut Pública, l’ASSIR i les pròpies entitats continuen treballant, fet\nque demostra que no existeix un abans i un després perquè la mesura és una\nconfluència de diferents experiències de la qual es vol compartir la diagnosi.\nDesprés, comenta que la taula serà l’espai per marcar les línies de treball, les\naccions i els objectius en la qual s’hi articularan prèviament els diferents Grups\npolítics. Per una altra banda, agraeix l’exercici de transparència de les diferents\nentitats i valora molt positivament que la mesura sigui compartida des del teixit\nassociatiu, serveis i per tot el Govern de la ciutat.\nLa Sra. Jaurrieta demana més celeritat en l’aplicació de la mesura. Manifesta la\nseva insatisfacció davant de la demora d’un any i tem a més a més la previsible\naplicació de la Llei Gallardón.\nLa Sra. Pajares sol·licita que li facin arribar el calendari atès que no consta a la\nmesura del Govern.\nLa Sra. Ribas demana fer de la taula un espai idoni per fomentar la presència\nactiva dels Grups polítics atès que representen una part de la societat civil\norganitzada i recorda la importància de treballar cooperativament compartint\ndiagnòstic però també objectius comuns.\nEs dóna per tractada.\nc) Informes\n\n4703\n\n\f4704\n\nGASETA MUNICIPAL DE BARCELONA\n\nNÚM. 26\n\nA la Comissió:\n2. Serveis municipals d'atenció per violència masclista dependents de la Direcció\nde Dona.\nLa Sra. Vila presenta l’Informe sobre l’estat de les atencions i el funcionament\ndels serveis municipals d’atenció per la violència masclista que depèn del Programa\nde la Dona. Explica que l’informe disposa de tota la informació de la tipologia dels\ndiferents serveis així com també dels programes específics d’atenció, de prevenció\ni sensibilització i dels espais de coordinació de serveis. Recorda que el principi\nfonamental que impregna el funcionament del programa i de tots aquests serveis i\nmesures és la voluntat de millora contínua dels protocols d’atenció a les dones i al\nseu entorn.\nParal·lelament, destaca la creació constant de noves eines destinades als\nprofessionals que treballen en aquest àmbit, així com la concreció de diferents\nrecerques aplicades que s’han realitzat o que s’estan realitzant en aquests\nmoments. Comenta la confluència professional de diferents serveis i àmbits amb\nl’objectiu final d’atendre millor, més personalment, i també de manera més\nintegral i eficaç les dones que pateixen aquesta situació. Assenyala que l’informe\nde 2013 reflecteix alguns reptes d’enguany així com el pressupost previst per\nl’exercici. Recorda la presència a cada Districte dels Punts d’Informació i Atenció a\nles Dones (a partir d’ara PIAD), en els quals 2.549 dones van ser ateses el 2013,\nun increment de 11,63% de noves usuàries respecte l’any anterior. Amb\nl’assessorament jurídic representa la sol·licitud més important en el servei. Explica\nque la tendència dels PIAD és de consolidar la comú progressió del nombre de\ndones ateses i també mantenir l’estabilitat en els equipaments. Valora\nparal·lelament la tasca de prevenció i detecció de violència masclista tot i no ser la\nprincipal demanda d’aquest servei. Comenta els Equips d’Atenció a les Dones\n(EAD) en els quals hi han estat ateses 1.345 usuàries, el que suposa un increment\nde més del 15% respecte del període anterior, apuntant que moltes dones ja hi\nacudeixen directament en ser un servei prou conegut. Afegeix que s’ha produït un\nincrement d’un 10% de noves dones ateses en un any. Aborda a continuació un\naltre aspecte rellevant, a partir de 2008 i fruit de l’aprovació de la Llei catalana del\ndret de les dones a l’eradicació de la violència masclista, s’observa un increment\nde dones que denuncien situacions de violència. A partir de 2010, tanmateix, es\nprodueix un decrement significatiu preocupant atès que pot amagar una pèrdua de\nconfiança cap a l’acte de denunciar. Manifesta també preocupació per la minva de\nles ordres de protecció per part de la justícia. Demana doncs, i per aquests motius,\nreflexió a l’Administració.\nPel que fa als Serveis d’Acolliment per a dones que viuen en situacions de\nviolència masclista i també per la seva descendència, destaca que hi ha hagut un\ntotal de 665 dones acollides, 162 infants i adolescents. Continua explicant que el\nServei d’Acolliment d’Urgència s’ha incrementat en un 7% respecte a l’any\nanterior. La xifra de dones demandants d’acolliments de llarga estada s’ha\nincrementat en un 18%. Comenta que aquests increments són el resultat de la\nvoluntat de l’Ajuntament d’arribar d’una manera més eficient i directa a aquestes\ndones, així com al seu entorn global. Però reflecteixen alhora que les situacions\nsón cada vegada més complexes. Qualifica de pioner el Servei d’Atenció als Homes\nper la promoció de relacions no violentes.\nValora positivament que gairebé el 80% dels 142 homes atesos han acudit al\nservei per iniciativa pròpia. Aborda els programes de prevenció, dels quals destaca\nel Projecte Canviem-ho. Homes per l’equitat de gènere, l’objectiu del qual és\ncanviar determinats rols i actituds en la línia del que a dia d’avui s’entén per les\nnoves masculinitats i valora positivament l’augment de tallers i demanda. Fa\nesment llavors de la publicació de la Guia de recomanacions per a la detecció de\nviolència masclista en homes. I finalment, explica el programa Paranys de l’amor,\nenfocat a la prevenció dels més joves, el qual ha tingut lloc a 32 instituts de la\nciutat. Afegeix que s’hi han acollit 1.800 joves que han realitzat més de 370 hores\nd’activitat.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Moraleda agraeix la presentació de l’Informe anual tot afegint que la\npresentació prèvia permet un debat profund d’alguns temes que no requereixen\nexplicació pública per determinats motius. Agraeix seguidament la tasca de les\nprofessionals i els professionals dels serveis per efectuar un informe exhaustiu i\nque sempre aborda totes i cadascuna de les qüestions rellevants pel que fa a la\nviolència masclista en la ciutat de Barcelona. Observa a continuació la idoneïtat\ndels programes que s’ofereixen, dels quals el seu Grup hi esta d’acord en línies\ngenerals. Comenta les dades sobre l’atenció que s’ha portat a terme des dels PIAD.\nPensa, en primer lloc, que el creixement de les demandes de qüestions jurídiques\nmostra la idoneïtat del servei. Per un altre costat, creu que la ubicació per\ndistrictes és la manera correcta de donar resposta a la demanda de les persones\nmalgrat que la mida de molts barris, superior a molts ajuntaments del país,\njustificaria una presència dels serveis a tots els barris. Mostra la seva preocupació\nper l’increment enguany de dones ateses a l’EAD que sovint arriben directament i\nsense ingressos. La dificultat d’encetar una vida nova lluny dels seus maltractadors\ni la manca d’autonomia econòmica és una explicació probable al decrement de les\ndenúncies. Demana si s’estan emprenent accions davant l’increment d’aquests\nnous perfils de dones en situacions extremes. Recorda que la Llei per l’eradicació\nde la violència masclista contemplava el desplegament d’un ajut econòmic i en el\ncas, per exemple, de l’impagament de pensions als fills, que la Generalitat avancés\nuns recursos que després podria recuperar.\nPensa que el marc d’aquesta Comissió és idoni per explicar algunes d’aquestes\naccions. Comenta l’increment de la demanda dels Serveis d’Acolliment d’Urgència,\nun altre exemple de feminització de la pobresa. S’hi observa, per exemple, que la\nprecarietat laboral comporta un allargament de les estades o una demanda\nd’acolliment urgent com a conseqüència de la violència patida en alguns casos per\nles usuàries.\nFinalment, demana que s’insisteixi en una millora del finançament dels serveis al\ngovern de la Generalitat per la capital de Catalunya, Barcelona. Pensa a més a més\nque la ciutat ha estat pionera en el tractament de la violència masclista i recorda\nque a èpoques sense l’existència de cap llei, la ciutat ja disposava de casa\nd’acollida, de PIAD, d’equip d’atenció a les dones i de recursos. Per aquest motiu\ncreu que és de justícia que es reconegui l’esforç de 20-25 anys i que arribi, en la\nmesura de les possibilitats de la Generalitat i de les necessitats de serveis, un\nfinançament, el qual permetria una distribució dels recursos entre els ciutadans i\nciutadanes.\nLa Sra. Pajares agraeix a la Sra. Vidal la presentació de l’informe, el qual troba\nmolt ampli i detallat, i celebra també la seva presentació prèvia als Grups per\npoder treballar entre tots els continguts, avanços i fites a la Comissió. Pensa que\nexisteix un interès per part del Govern així com dels Grups i de la ciutadania de\ncol·laborar per eradicar la xacra de la violència de gènere, una violència que pot\npresentar perfils variats i per aquest motiu l’Administració ha de tractar la violència\ndes de diferents perspectives. Pel que fa els PIAD, observa que tot i la estabilitat\ndels indicadors respecte el 2012, creu que cal incrementar els esforços als\ndistrictes amb més demanda tot coordinant els districtes. Tanmateix, valora molt\npositivament la consolidació del programa Procés integral d’apoderament i inclusió\nde dones en temps de canvis, iniciat fa 2 anys i demana el seu manteniment si\ncontribueix a la millora del servei. Observa l’increment de dones ateses als Equips\nd’Atenció a les Dones. No obstant això, demana els motius pels quals 705 dones\nvan causar baixa. Explica que d’aquestes, el 70% ho van fer voluntàriament,\nhavent assolit totalment o parcialment els seus objectius, i per tant, li agradaria\nsaber en quin moment del procés aquestes dones decideixen abandonar, i si es\npoden proposar solucions per evitar-ho.\nFinalment, demana si després se’ls realitza algun tipus de seguiment en\ncoordinació amb altres organismes. Coincideix amb la Sra. Vila en la necessitat de\ncomplicitat amb d’altres estaments davant, per exemple, de la disminució de les\ndenúncies i respecte a la disminució de les ordres de protecció o allunyament\ndesprés de la denúncia. Comenta el pas de l’any 2007 en el qual s’atorgaven el\n71% a una mica més del 50%, és a dir, 20 punts menys. Tot seguit, aborda el\ntema dels recursos d’acolliment, el qual ha patit un increment relativament\n\n4705\n\n\f4706\n\nGASETA MUNICIPAL DE BARCELONA\n\nNÚM. 26\n\nimportant, així com l’acolliment de llarga durada. Pensa que tot i que els recursos\nfuncionen, cal preveure un manteniment de l’alça de la demanda i la necessitat de\nmés recursos i serveis.\nDemana si el Govern municipal contempla la creació de nous llocs d’acollida o de\nnoves col·laboracions privades. Aprofita per destacar la tasca de les entitats\nprivades de la ciutat que es dediquen a aquests temes. Passa llavors a avaluar un\naltre punt de l’informe, l’ATENPRO, el Protocol d’Actuació del Servei Telefònic de\nl’ATENPRO.\nRecorda la seva posada en marxa l’any 2012 i comenta que és un servei de Creu\nRoja a Catalunya, renovat cada any. Valora, després, la consolidació del servei.\nTanmateix, s’ha produït un descens de dones beneficiades entre 2010 i 2013,\njustificat pels canvis de criteri del Ministeri per donar de baixa aquells aparells que\nno es feien servir adientment. Pensa, finalment, que això és un exemple de la\nnecessitat de treball conjunt de totes les administracions davant de la xacra de la\nviolència masclista.\nAborda a continuació l’increment significatiu dels infants i adolescents que\npateixen violència masclista. Tot i l’efectivitat del servei, prega no oblidar la\nrealitat preocupant que reflecteix la dada i demana si existeixen protocols i quins\nserien aquests, i com es produeix la col·laboració amb els centres escolars amb\nalumnes que pateixen casos de violència domèstica. Incideix particularment en les\nnecessitats de tots els infants i adolescents víctimes directament o indirecta de\nviolència i de situacions que els marquen durant el seu creixement. Recorda la\nnecessitat d’una protecció i un acolliment especial dels Serveis Socials.\nA continuació assenyala l’increment de 25 a 45 usuaris que han visitat el Servei\nd’Atenció a Homes. Demana si es fa un seguiment dels participants una vegada\nhan finalitzat les sessions. Demana una valoració del programa Canviem-ho, vigent\ndes de fa quatre anys. Aprofita per suggerir més promoció del seu web atesa la\nidoneïtat del canal per donar a conèixer el projecte. Es centra llavors al projecte\nParanys de l’Amor, del qual hi observa un increment important des del 2012 però\nvol saber les causes del desequilibri de la seva aplicació /implementació a nivell\nterritorial.\nDesprés, sol·licita informació de les accions dutes a terme per poder ampliar-ho\ne intentar igualar-ho en els districtes així com si existeix la previsió d’una\nampliació a altres cursos més enllà del 3r i 4t d’ESO, al Batxillerat i a la FP.\nDesprés, valora positivament la implicació dels centres cívics i dels casals de gent\ngran però fa un incís en el tema dels maltractaments de la gent gran, problema\nque qualifica d’emergent però que caldria abordar ja que manquen estudis i més\natenció al respecte. Entra a considerar aspectes organitzatius de l’informe i\nsol·licita un calendari d’execució de les noves accions.\nCelebra el notable increment de la dotació pressupostària tot demanant la\nliquidació del pressupost dels anys anteriors a fi de veure les polítiques que es\nporten a terme. Requereix, per una altra banda, informació de la partida de 10.430\n€ assignada al nou servei de recursos pedagògics sobre masculinitat i altres. Li\nagradaria saber en què consisteix aquest nou servei i si s’establiran nous protocols\ni convenis durant l’any vinent. Conclou destacant i agraint la complexa i delicada\ntasca empresa per totes les persones i entitats, i troba fonamental el treball\ncoordinat de les administracions així com la complicitat de la societat a fi d’eradicar\nla xacra de la violència de gènere.\nLa Sra. Sanz agraeix la presentació de l’informe i la sessió de treball prèvia per\nobtenir amb detall el significat de les dades i fer la conseqüent avaluació i\nseguiment del servei per l’abordatge de la violència masclista a la ciutat. Pensa, en\nprimer lloc, que la violència masclista és el trist reflex d’una societat desigual i el\nmasclisme és l’expressió més crua d’aquesta desigualtat. Per tant, és obligació de\ntotes les administracions combatre-la i posar tots els esforços i tots els recursos\nper eradicar-la.\nObserva tot seguit la transformació i l’increment de la demanda del servei per\nl’abordatge de la violència masclista, motiu pel qual ha augmentat el nombre de\ndones ateses. Recorda la necessitat de comentar en un futur algunes dades\nrelacionades amb Barcelona Activa i alguns dels serveis que es van presentar. A\ncontinuació reflexiona sobre la importància d’analitzar les dades qualitatives dels\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nserveis i pensa que cal conèixer-ne amb més detall l’eficiència i si els objectius i les\nfinalitats per les quals han estat dissenyats aquests serveis han estat assolits.\nL’avaluació d’aquests serveis seria doncs, complementària a l’informe presentat. Fa\nla mateixa proposta per conèixer el grau de satisfacció de les usuàries dels serveis\ni creu pertinent fer un seguiment de les dones i dels nens i nenes que han deixat\nde ser atesos a fi de conèixer la seva evolució. Recorda la casuística de les\npersones que no arriben al servei i demana incorporar respostes que vagin més\nenllà de la pròpia cobertura del servei. Mostra també interès en conèixer com\ns’aborden les diferents tipologies de violència, especialment la violència sexual.\nDemana a la Sra. Vila per l’entitat ADAS (Associació d’Assistència a Dones\nAgredides Sexualment) a la qual se li va fer un prec en relació a aquesta temàtica.\nA continuació planteja els factors socioeconòmics que envolten les dones que\npateixen violència domèstica i conclou que la situació de crisi agreuja les situacions\nde violència masclista atès que moltes dones no poden assumir una autonomia\neconòmica. La impossibilitat de viure soles agreuja la situació d’exposició a la\nviolència de les dones i dels seus fills i filles. En altres situacions, algunes dones\nfan el pas de no conviure amb l’agressor i entren en situació d’exclusió social i de\npobresa. Per tant, demana fer el pas de l’atenció i de la detecció a generar entorns\ni estratègies d’autonomia per aquestes dones. Els dos aspectes clau per\naconseguir-ho rauen en l’habitatge i el treball. Recorda que en el context actual de\ndesnonaments i llançaments, existeix un augment de dones que pateixen violència\nen entorns familiars molt vulnerables i desestructurats. Demana doncs quines són\nles estratègies que s’estan definint en col·laboració amb els serveis d’habitatge,\namb les oficines i Serveis Socials, de detecció i actuació davant d’aquesta\nproblemàtica tan concreta. El treball també és un dels elements que ha de\npermetre definir mesures i acompanyaments al voltant de les polítiques actives\nd’ocupació per donar sortida a aquestes dones en clau d’autonomia personal i\nrecorda que el seu Grup ha presentat diferents iniciatives en aquesta línia. Creu\ndoncs, que cal promoure un pla específic d’ocupació per les dones, especialment\nper aquells col·lectius més vulnerables. Recorda les patologies que aquestes dones\npateixen com els trastorns d’ansietat o la baixa autoestima i pensa que\nrequereixen d’una acompanyament molt específic. Per tant avui, els recursos\nlaborals vinculats a Barcelona Activa no ofereixen aquesta formació específica ni\naquest seguiment. Sol·licita aleshores un acompanyament constant que aniria més\nenllà del que ofereixen el SARA (Servei d’Atenció, Recuperació i Acollida) o l’EAD.\nConstata que els Serveis d’Acolliment i d’Urgència i de Llarga Estada estan\ndesbordats i mostra preocupació pel retorn a unes situacions inadequades\nd’allotjaments, de pensions i d’hotels que agreugen també les situacions\nd’aquestes persones, i que fomenten aquesta victimització secundària. Demana\nquina és la solució plantejada davant aquesta problemàtica i si existeix la previsió\nd’augmentar el parc d’habitatge dotacional específic per aquest tipus de situacions.\nA continuació, exposa la necessitat d’oferir assistència pública i gratuïta les 24\nhores del dia a la ciutat contra la violència masclista. Valora molt positivament\nprogrames com Paranys de l’amor sobretot pel paper preventiu i de detecció\nadreçats a dones joves. Recomana tenir en compte les conclusions i\nrecomanacions de Dones Juristes en relació als drets de les dones adolescents\ndavant de la violència masclista així com incorporar l’atenció específica d’aquestes\ndones joves en tot el circuit i en tots els serveis. En relació al primer, al circuit,\nconsidera que l’informe compleix fonamentalment una tasca de tipus informativa i\nreflexiva. En aquest sentit, advoca per incrementar els esforços en establir un\nespai de coordinació interinstitucional i interdepartamental a fi de millorar la\ncomunicació. Proposa fer una avaluació externa del circuit.\nFinalment, demana a la Sra. Vila molta fermesa a l’hora d’exigir a la resta\nd’administracions que aportin els recursos necessaris pel manteniment dels\nserveis, que compleixin les seves obligacions, i sobretot, que realment es desplegui\nla Llei catalana contra la violència masclista. Conclou demanant el nombre de\nreunions mantingudes entre la Sra. Vila amb la presidenta de l’Institut Català de la\nDona per exigir aquest compromís i per tractar aquesta qüestió i quina ha estat la\nresposta per part del Govern de la Generalitat.\n\n4707\n\n\f4708\n\nGASETA MUNICIPAL DE BARCELONA\n\nNÚM. 26\n\nEl Sr. Laporta agraeix un any més la presentació de l’informe i la tasca de la\nSra. Vila. Destaca particularment la coordinació de l’Ajuntament amb totes les\nentitats de Barcelona que han lluitat contra la violència masclista fent costat a les\nfamílies, especialment als infants i adolescents víctimes d’aquesta problemàtica\nsocial. Espera l’assoliment dels objectius tot i la manca de recursos econòmics.\nDemana a continuació que no es baixi la guàrdia en les polítiques d’atenció\nespecial i integral de les dones víctimes de violència masclista, d’acord amb el que\nregulen la Llei catalana del dret de les dones a eradicar la violència masclista del\n2008 i la Llei catalana del 2010 dels drets i oportunitats de la infància i\nl’adolescència. Recorda que la Llei catalana va més enllà de la Llei orgànica estatal\natès que hi diu que la violència masclista no és solament aquella que es produeix\nen l’àmbit familiar, sinó també en l’àmbit laboral i comunitari.\nDemana tot seguit que Barcelona apliqui les competències adquirides en base a\nla Carta Municipal i que s’incorpori l’element preventiu a fi d’evitar l’abandó del\nservei social per la pressió de les amenaces de l’agressor. Després, valora\npositivament la presència a l’informe del foment de la coordinació institucional per\neradicar la violència masclista en la línia de la tasca que està duent a terme el\nServei d’Atenció, Recuperació i Acolliment. Mostra preocupació per la disminució\ndel nombre de dones a les quals se’ls concedeix una ordre de protecció o\nallunyament respecte de les dones que les sol·liciten en posar una denúncia. L’any\n2007 el 71% de les dones van aconseguir aquesta ordre, en detriment d’un\n50,98% el 2013. Sol·licita davant d’aquesta davallada que el Govern faci tots els\nesforços possibles davant les autoritats judicials per fer entendre que una minva\nen el sistema de protecció incideix directament en la confiança de la dona agredida\ndavant de la justícia. Pensa que tot i l’emparament de la Llei catalana, demana al\nGovern no deixar indefenses les dones maltractades atès que moltes d’elles\ndesconeixen la llei o hi desconfien. Per concloure, demana la creació d’un fons\nd’impagament de pensions per part de les exparelles de les dones agredides,\nmoltes d’elles amb fills al seu càrrec, a fi d’evitar les situacions de precarietat\neconòmica a la qual s’hi veuen moltes d’elles destinades.\nLa Sra. Vila confirma primerament, l’increment de la demanda dels PIAD. Explica\nl’augment d’hores a Nous Barris, Sant Martí, l’Eixample o Sants i la necessitat\nd’obrir antenes a partir de setembre en els districtes molt grans i amb més\ndemanda, com per exemple el de la zona nord de la ciutat. Pensa que cal, doncs,\nconsolidar amb més horaris i presència un servei que és de referència. Confirma\nl’increment de dones ateses a l’EAD, sovint en una situació límit, motiu pel qual\naixò repercuteix en els serveis d’acollida. Malgrat tot, afirma que totes les dones\nestan rebent adequadament el servei, que existeixen 108 places destinades a\naquestes usuàries i que hi ha un acord amb el Patronat Municipal de l’Habitatge\nperquè dins d’aquest 10% d’habitatge que aquell destina de cada una de les\npromocions a col·lectius vulnerables, hi ha les dones que pateixen violència.\nExplica a continuació, que la tendència actual rau en promoure un tipus de casa\nd’acollida o d’allotjament més normalitzat. Afegeix el desig d’incrementar\nanualment les places i els pisos a través de l’acord amb el Patronat Municipal\nd’Habitatge.\nRecorda que per ajudar les dones a obtenir més autonomia, a més a més dels\nassumptes vitals de l’allotjament i de l’acollida, calen recursos econòmics com els\najuts prestats a través del SARA. Indica la destinació d’una partida de 60.000 € pel\npressupost vigent actual. A més a més, el SARA ofereix la possibilitat d’inserir\nlaboralment aquestes dones o buscar alternatives per cadascuna d’elles. Reflexiona\nseguidament al voltant d’una qüestió plantejada a la Comissió com la necessitat\nd’ampliar la perspectiva del punt de mira de la violència.\nAnuncia que estan treballant contra aquelles actituds masclistes que recauen en\naltres col·lectius com la gent gran o el col·lectiu LGTB (Lesbianes, Gais,\nTranssexuals i Bisexuals) i confirma la necessitat d’adequar els serveis a totes les\nrealitats presents i d’actuar prioritàriament sobre les persones causants del\nproblema. Després, explica que la partida de 10.000€ respon a l’edició de material\ndidàctic, de maletes pedagògiques distribuïdes a escoles, centres educatius i\nentitats. Reconeix a continuació l’increment de les baixes degut a la complexitat de\nles situacions en un context de crisi que magnifica el problema de les dones.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nTanmateix, indica que es fa el màxim acompanyament possible de totes les\nusuàries.\nRecorda que les dones que desitgen tornar al servei poden fer-ho i que el seu\nexpedient, tot i estar tancat administrativament, es conserva a fi de no perdre\nl’historial i la feina efectuada prèviament. Tot seguit, destaca la col·laboració de les\nescoles en el marc del circuit de violència. Anuncia la imminent posada en marxa\nd’una campanya adreçada a joves i adolescents per donar a conèixer el SARA a\ntravés dels centres educatius. Pel que fa els homes que s’acullen al servei del SAH,\nexplica que s’efectua un seguiment un cop acabat el programa al cap d’un mes, de\nsis mesos, d’un any i després de dos anys a fi d’avaluar si l’home ha evolucionat\nsatisfactòriament. Valora l’èxit del programa Paranys de l’Amor i afegeix que la\nseva demanda contínua des dels centres educatius apuntats al programa és la\nconfirmació del seu èxit. Constata que les peticions sempre provenen dels centres\no a través dels Serveis Socials i pensa que cal incidir en la lluita per la igualtat i la\nno-discriminació al màxim d’escoles. Seguidament, està d’acord amb la Sra. Sanz\nen recollir més dades qualitatives i creu que ha d’haver-hi eines prèvies de\nfuncionament dels serveis amb la finalitat d’obtenir-ne una visió més completa.\nExposa a continuació la via per arribar a més dones. Per un costat, fent\ncampanyes dels PIAD a cadascun dels Districtes, per un altre, a favor del SARA per\nals joves. Expressa la ferma voluntat de donar a conèixer més els serveis atès que\namb la promoció dels serveis es produeix un increment de persones usuàries.\nAnuncia que s’està treballant per millorar la coordinació de les atencions a\npersones que han rebut agressions sexuals, així com per coordinar la metodologia\nde les diferents entitats. Aplaudeix la tasca dels serveis socials ja que activen els\nprotocols de detecció de situacions de violència en casos de molta vulnerabilitat\ncom un context de desnonament i avaluen el risc que pateixen les dones.\nDestaca després, la feina de coordinació entre els Serveis Socials i el Programa\nde Dona. Fa una reflexió tot seguit al voltant dels criteris per obtenir prestacions\neconòmiques a través del SARA per les persones vulnerables de la ciutat. Constata\nque ser dona vulnerable i patir violència no dóna més prioritat respecte a altres\ncol·lectius i demana, doncs, si aquests són els criteris correctes a seguir.\nFinalment, confirma una garantia en l’atenció les 24 hores de les dones que han\npatit violència. Explica que els serveis avaluen primer el nivell de risc de les dones\ni si es considera que existeix un entorn que pot acollir-la o una situació sense\nriscos, s’ordena una visita. Però l’UESB i el SARA atenen i garanteixen 24 hores al\ndia l’atenció que les dones requereixen cosa que demostra la bona coordinació\nentre els diferents serveis existents i la voluntat dels professionals perquè així\nsigui.\nLa Sra. Sanz puntualitza que en la seva declaració no ha volgut al·ludir en cap\nmoment a una mala fe per part del servei, sinó que simplement constata una\nmanca puntual de coordinació afegida a la situació de desbordament dels Serveis\nSocials actualment, els quals no sempre poden oferir tota l’ajuda requerida.\nDemana doncs que s’evitin situacions com aquesta. Recorda a continuació la\nimportància de la tasca de les Associacions de Veïns, principals contactes amb\nmoltes d’aquestes dones en processos de llançaments i desnonaments.\nPer una altre costat, pensa que caldria evitar els hotels i les pensions com a\nallotjament d’urgència. Demana incrementar els acords amb el Patronat que\nimplica dos pisos per any. Recorda l’emergència habitacional de la ciutat que\nafecta fonamentalment les dones i per aquest motiu demana donar prioritat i\nreformar els serveis d’habitatge de la ciutat. En acabat, prega a la Sra. Vila que li\nfaci arribar la informació relativa a l’Institut Català de la Dóna.\nEs dóna per tractat.\nd) Compareixences Govern municipal\nDel Grup Municipal PSC:\n3. Que comparegui el/la responsable municipal per tal de donar a conèixer\nquines noves línies estratègiques emprendrà el govern municipal per afrontar les\nconseqüències que tindrà per al desenvolupament dels infants de la nostra ciutat,\n\n4709\n\n\f4710\n\nGASETA MUNICIPAL DE BARCELONA\n\nNÚM. 26\n\nel persistent increment de la pobresa infantil que es desprenen de la lectura de les\ndades dels darrers informes elaborats per Unicef, Càritas i Creu Roja.\nLa Sra. Moraleda sol·licita al Govern una compareixença a partir de les dades\nextremadament alarmants aparegudes a informes d’entitats com Unicef, Cáritas o\nCreu Roja que reflecteixen un increment de la pobresa infantil a la ciutat i quines\nlínies estratègiques adoptarà per combatre la situació. Recorda en primer lloc que\nel debat s’encetà fa un any arrel de la posada en marxa de programes a l’estiu, els\nquals van tenir com a context les discrepàncies entre el Síndic de Greuges que\ndenunciava la malnutrició infantil i la Generalitat que la negava. Observa que el\ndebat no s’ha tancat atès que la ministra Ana Mato i la consellera de Sanitat, Neus\nMonté estan discutint l’import dels ajuts que ha de rebre Catalunya per combatre\nla malnutrició infantil. Afirma en aquest moment que no vol centrar la seva\ncompareixença en el tema de l’alimentació, sinó en el de la pobresa. Mostra una\ngran preocupació davant les desigualtats d’oportunitats entre els nens de la\nmateixa ciutat i demana al Govern quines polítiques s’estan emprenent per evitar\nles cada vegada més evidents disparitats econòmiques a la ciutat.\nLa Sra. Rognoni enceta la seva compareixença recordant que Unicef l’any 2000\nva publicar un informe titulat La reducció de la pobresa, en el qual s’explica que la\npobresa impedeix l’exercici i la realització dels drets dels infants. Recorda la\ncoincidència enguany del XXè aniversari de la convenció dels drets dels nens, en la\nqual a l’article 27 s’hi esmenta que tots els infants tenen dret a gaudir d’un nivell\nde vida adequat i que els permeti desenvolupar-se plenament com a persones.\nTambé hi diu que les persones o famílies que els tenen han d’assegurar-los unes\nbones condicions de vida i en cas d’impossibilitat, els governs a través dels estats\no de tota la resta d’administracions entrarien en la funció supletòria. Aporta ara un\naltre exemple fruit de les reflexions del doctor en sociologia Pau Marí-Klose a\nl’article titulat Nous relats per a noves polítiques, el principal repte per lluitar\ncontra la pobresa infantil publicat a través de la FEDAIA (Federació d’Entitats\nd’Atenció i d’educació a la Infància i a l’Adolescència) on defensa que la gran\nassignatura pendent en aquesta lluita contra la pobresa infantil és construir un nou\nrelat que incorpori noves coordenades als discursos tradicionals, és a dir, que cal\nimplementar unes polítiques específiques. Afegeix que l’autor va presentar\nl’informe de l’Institut d’Infància i Món Urbà (a partir d’ara CIIMU) i és coincident en\nles seves dades amb les de l’enquesta panel del Govern. Afirma doncs que el\nGovern té molt present que invertir en infància és invertir en futur i que garantirne el benestar material, social i emocional és essencial pel seu progrés present i\nfutur.\nRecorda després l’impuls d’un nombre molt significatiu de mesures per la\ninfància per part de l’Ajuntament de Barcelona. Passa a comentar algunes aspectes\nemblemàtics. El primer d’ells, l’Ajuntament ha fet una aportació extraordinària de\n3.100.000€ per la cobertura de totes les sol·licituds de beques menjadors de les\nfamílies que reunien els requisits, de forma que s’han aportat 9 milions i mig i\nescaig d’euros en concepte de beques menjador, els quals més del 60% els ha\nposat l’Ajuntament, la quantitat més alta que mai s’havia invertit. Paral·lelament,\ns’han posat en marxa les Comissions socials i s’han efectuat estudis via Serveis\nSocials i també el Consorci. S’han activat 674 ajuts per un valor de més de\n340.000 euros en concepte de complements de beques menjador accionats a partir\nde les Comissions socials. Afirma doncs que s’ha generat un mecanisme per\nassegurar que no quedés cap nen fora del sistema. Afegeix que Nou Barris, un dels\ndistrictes més colpejats per la crisi, ha rebut un 19,4% del total de les beques\natorgades a tota la ciutat amb un valor de quasi 2 milions d’euros. Assenyala ara la\nposada en marxa d’una proposta del Partit Socialista, Berenars nutritius als centres\noberts, en la línia d’assegurar la nutrició fonamental per la qual 19 Centre Oberts\nhan rebut uns ajuts. La Campanya de vacances d’estiu ha rebut 8.394 sol·licituds\nde les quals se n’han atorgat un 91,35% amb un import de més d’un milió d’euros.\nPer tant, opina que es tracta d’estratègies consolidades que han servit per pal·liar\nles escomeses de la crisi.\nExposa la necessitat d’obtenir una xifra el més fidedigna possible de la pobresa\ninfantil atès que actualment no n’existeix una de definitiva. Explica que s’ha\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nencarregat al CIIMU la creació d’un baròmetre d’infància, paral·lelament a Ciutat\nMeridiana per copsar xifres realistes que permetin avaluar les polítiques públiques\naplicades. Pensa que les Comissions Socials han pal·liat la manca de xifres.\nGaranteix que tots els nens són dins del sistema i que es disposarà d’uns\nindicadors pertinents per presentar a la Comissió a finals de 2014. Comenta a\ncontinuació la decisió des de la regidoria d’infància i en la línia de tots els informes\nde FEDAIA (Federació d’Entitats d’Atenció i d’Educació a la Infància i a la\nAdolescència), UNICEF, CIIMU, els del Govern i de la Creu Roja, d’obrir una línia\nd’ajuts, suport i treball per la franja dels 0 a 3 anys, amb l’objectiu d’actuar\nràpidament per garantir el futur del nen. Finalment, esmenta la creació de la taula\nde pobresa infantil, a proposta de la Sra. Pajares, i amb el suport organitzatiu del\nConsell Municipal de Benestar Social. Afegeix que ha estat possible la cooperació\nentre les dues entitats, de la qual s’han produït quatre reunions amb el Sr. Ferran\nCases, catedràtic en psicologia social de la Universitat de Girona. Fa un petit incís\nrecordant la presència d’altres fonts basades en Salut, Serveis Socials, Educació,\nHabitatge, que afecten a la infància perquè afecten a la família en general.\nLa Sra. Moraleda constata que els continguts d’informes d’entitats de solvència\ncontrastada com UNICEF han de servir de punt d’inflexió en la lluita contra la\npobresa infantil atès que la pobresa en el nostre país afecta directament els nens.\nRecorda la petició unànime de diferents entitats que demanen una estratègia\ncompartida contra una pobresa infantil que afectaria segons l’informe entre un\n20% i un 24 % dels nens de Barcelona i entre un 28% i un 30% a la resta de\nCatalunya i Espanya. Pensa que la ciutat disposa de recursos per llimar les\ndesigualtats i pal·liar els dèficits i creu que l’augment de beques menjador i de\nvacances d’estiu és insuficient ja que és fruit d’una manca d’amplitud de mires.\nDemana a continuació una revisió dels indicadors per accedir als ajuts socials\natès que de 200.000 nens, n’obtenen beca menjador nomes 6.600. Insisteix\nparal·lelament en les dificultats de les famílies per adquirir material escolar, per\ndesplaçar-se per la ciutat o de poder accedir a la tecnologia. Valora positivament la\ntasca de les Comissions Socials però defensa que cal ampliar les ajudes més enllà\nde les beques menjador, de les beques d’estiu i dels llibres atès el context de crisi\nprofunda i de precarietat laboral de moltes famílies. Observa el perill de no oferir\noportunitats als més petits ja que això determinarà el seu futur, i ho exemplifica\namb la generació dels anys 80, afectada en aquell moment sense oportunitats\nd’estudi, i és la que avui pateix una situació laboral precària.\nConstata finalment, que aquestes famílies només han sobreviscut en moments\nde bonança econòmica. En darrer terme, demana la valentia de proposar una\nestratègia tramada després de l’estiu en lloc de proposar mesures estèrils que han\nempitjorat la situació de les famílies.\nLa Sra. Pajares agraeix, en primer lloc, les explicacions de la Sra. Rognoni.\nDesprés, coincideix amb la Sra. Moraleda en la petició de demanar des de la\nComissió un treball ferm i unànime de tots els grups municipals i del Govern i\nrecorda l’aprovació quasi unànime de moltes propostes presentades pels diferents\ngrups dels Consistori. Mostra la seva preocupació davant les conseqüències\ndemolidores en un dels col·lectius més vulnerables com són els nens i manifesta\nque cap administració ha de consentir aquest perjudici i que cal assegurar un\nmínim nutricional i de serveix bàsics. Destaca, com la Sra. Moraleda i la Sra.\nRognoni, les tasques de les diferents entitats socials, de les fundacions i de les\nONG i prega que les administracions com l’Ajuntament, dins de les seves\ncompetències, s’hi involucrin de valent.\nDemana a continuació al Govern municipal una revisió dels requisits per acollirse als ajuts atès que moltes famílies en resten exclosos i anuncia que els seu Grup\ncontinuarà presentant iniciatives mentre es mantingui la situació de crisi. Mostra\npreocupació davant dels efectes de la pobresa i de la subalimentació infantil en el\ndesenvolupament, creixement i capacitat acadèmica dels infants així com en la\nseva dignitat com a persones i aprofita per recordar la posada en marxa a nivell\nestatal d’un fons extraordinari, complementari amb altres fons que s’aniran dotant\ni que forma part del Plan Nacional de Acción para la Inclusión Social, dotat amb\n136 milions d’euros fins 2016. Explica que conté 240 accions i que ha generat\nalguna controvèrsia per l’assignació de fons a les comunitats autònomes malgrat\n\n4711\n\n\f4712\n\nGASETA MUNICIPAL DE BARCELONA\n\nNÚM. 26\n\nque tots els consellers i tots els directors generals que van assistir al Consell\nTerritorial hi van estar d’acord.\nRecorda per concloure que aquest pla és un pas, malgrat que tots els ajuts\nsempre semblin insuficients i que la seva responsabilitat davant el Consistori com a\nGrup serà d’explicar el que fa el govern de l’Estat espanyol com a partit que hi\nforma part i a fi de donar suport i de beneficiar amb noves propostes un col·lectiu\ntan inerme.\nEl Sr. Gomà assenyala l’increment molt significatiu de la pobresa infantil a\nBarcelona al voltant del 25%, 10 punts més que a l’inici de la crisi. Manifesta que\naquest increment rau en l’impacte de la crisi econòmica així com en la política\ninjusta i antisocial dels governs espanyol i català practicada de l’any 2010 ençà.\nAfegeix que els informes de Cáritas, de Creu Roja i de la FEDAIA indiquen una\nvulneració dels drets humans, a una pèrdua de la dignitat bàsica dels infants i del\nseu entorn familiar així com al el risc de portar els nens a una situació d’exclusió\nsocial i relacional. Recorda que l’alcalde Xavier Trias anunciava en el plenari el\ndesnonament enguany de 300 famílies, la majoria de les quals amb infants petits,\nfet denunciat per la Síndica de Greuges. Afegeix una altra dada recordant que el\n2013, 3.000 infants no van accedir ni accedeixen avui a una alimentació digna i\nautònoma i que els fa dependents d’unes polítiques socials que el govern de la\nGeneralitat no acaba de garantir. Davant d’una situació de pobresa tan flagrant,\ndemana per què es van denegar 5.000 Rendes mínimes d’inserció, de les quals un\npercentatge molt elevat pertanyia a famílies amb infants, o per què es va suprimir\nla Prestació universal per infant a càrrec, un dels eixos vertebradors de l’estat de\nbenestar a Europa. Pensa que si es desmantellen els drets socials vinculats a la\ninfància i si s’aproven mesures laborals que deixen les famílies amb uns ingressos\nmolt precaris, es continuarà generant pobresa i vulnerabilitat infantil, en la línia del\nque fomenten les polítiques predominants a Catalunya i a Espanya. Demana doncs\nal Govern municipal que lluiti contra els factors que generen pobresa infantil, entre\nells, les polítiques de retallades. Confirma l’increment de beques menjador atorgat\nper l’Ajuntament alhora que la Generalitat retalla ajuts, motiu pel qual la taxa real\nde cobertura amb beques menjador dels infants en situació de pobresa es situa 10\npunts per sota que l’exercici 2008-2009. Proposa tot seguit que l’alcalde exigeixi al\npresident de la Generalitat que no es toqui el pressupost per les beques menjador i\nque no situï a Barcelona i a la resta de municipis sota una pressió inacceptable.\nA continuació demana a la Sra. Rognoni polítiques estructurals destinades a la\ninfantesa i manifesta el seu rebuig davant l’aturada en sec de la construcció\nd’escoles bressol públiques en barris populars, precaritzant de nou la situació de\nmoltes famílies sense recursos. Com a conclusió, tot i reconèixer la base sòlida de\nla ciutat que el Govern ha ampliat en matèria de AIES, de Centres Oberts o de\nlleure educatiu, manifesta la seva preocupació davant el canvi de percepció de la\ncasuística, que va des dels drets de la infància, a l’aposta per programes pal·liatius\nno garantits. Conseqüentment, vaticina una sortida de la crisi en una escenari de\nreproducció intergeneracional de les desigualtats i per tant, amb una infància amb\nmenys drets i sense igualtat d’oportunitats.\nEl Sr. Laporta exposa que des d'UpB comparteixen la inquietud del Grup\nproposant davant dades que indiquen a Catalunya que 1 de cada 4 infants menor\nde 16 anys es troba en situació de pobresa o de patir-la. Recorda que el seu Grup\nva proposar a la Comissió el gener de 2013 un pla de mesures urgents contra la\npobresa infantil que incorporés les propostes aprovades en les Comissions de\nplenari i els Consells Plenaris de l’Ajuntament de Barcelona així com noves\nmesures concretes d’actuació a fi de revertir la tendència a l’alça de l’índex de\npobresa infantil i dur-los a la mitjana de la Unió Europea. Considera que la situació\nés molt greu atès que les situacions d’exclusió i de pobresa viscudes durant la\ninfància comporten unes seqüeles de per vida. Assenyala que el fracàs escolar\nexplica la pobresa i l’exclusió a la vida adulta. Així mateix, la incidència de\ndesordres de conducta, de problemes d’adaptació social i de depressió infantil és\nmolt més alt entre els infants en situació de pobresa. Demana doncs una\nintensificació de les polítiques en benefici de la infància i de la família en un\ncontext de crisi i de manca de capacitat adquisitiva de moltes famílies.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Rognoni comenta a la Sra. Moraleda que es tracta de persones afectades\ndiferents, com ja es va discutir en una altra Comissió. Recorda que en els\nmoments de bonança econòmica la pobresa estructural era d’un 17% i per aquest\nmotiu es van posar en marxa programes per lluitar contra la pobresa crònica com\nel Programa Paidós, implementat a dos districtes. Indica que el baròmetre dirà a\nfinals d’any l’increment de la xifra del 17 al 20, 23 o 25%. Explica al Sr. Gomà que\ns’han fet 25 escoles bressol noves, de les quals unes ja estaven preconstruïdes\nperò no pagades i coincideix amb ell en la necessitat d’impulsar polítiques\ntransversals com en el foment de l’ocupació. Informa a continuació la Sra. Pajares\nde la necessitat d’invertir al menys 2 milions d’euros a Catalunya. Se n’han rebut\n726.000 però falta més d’un milió.\nParal·lelament, anuncia l’increment de 14 milions d’euros el 2013 per aliments a\nles famílies amb infants. Aporta altres dades significatives per demostrar els ajuts\ncom l’increment del 30% de famílies amb menors de 18 anys atesos o d’un 28%\nd’increment en els infants atesos als centres de Serveis Socials i d’inserció social.\nConvé amb el Sr. Gomà en implementar una gran estratègia quan arribin els\nresultats de la taula atesa la importància de la participació ciutadana. Comenta\nl’existència d’un primer esborrany del grup de la taula que serà anunciat després\nde l’estiu i comenta que d’allà sorgirà una gran estratègia de ciutat, en la línia del\nConsell Municipal de Benestar Social.\nLa Sra. Moraleda indica a la Sra. Rognoni que una família de quatre membres\nque cobri més de 740 euros al mes no pot obtenir el 100% de la beca i es demana\ncom pot afrontar una família amb aquest sou les despeses de lloguer, llum, gas,\nmenjador dels fills, oci o medicaments.\nManifesta a continuació que s’està treballant amb un paradigma desfasat i que\ncal renovar els criteris per accedir a la xarxa social de suport. Demana al Govern\nque lluiti contra la pobresa extrema i que es creï i comparteixi una estratègia amb\nles entitats de la ciutat. Tem que quan arribi aquesta estratègia ja s’estarà\nsuperant la crisi però les necessitats dels infants són una urgència del present.\nLa Sra. Pajares matisa que els ajuts mai no són suficients i que la creació del\nfons és malgrat tot un pas. Recorda que els criteris de distribució d’aquest van ser\nconsensuats per tots els Directors Generals assistents al Consell Sectorial. Mostra\ndisconformitat davant les paraules de la consellera Neus Munté que neguen\nl’existència de pobresa alhora que coincideix amb la ministra de Sanitat, Ana Mato\nquan afirma que les comunitats autònomes han de decidir quines qüestions són\nprioritàries.\nEl Sr. Gomà indica en primer lloc a la Sra. Rognoni que existeixen les mateixes\nbeques menjador que al 2010 però amb un 7 o 8% més de pobresa infantil.\nDemana per quin motiu no s’ha produït un increment de la cobertura d’aquest\nservei elemental. En segon lloc, posa en entredit la construcció de 25 escoles\nbressol noves i recorda que 22 ja es trobaven finalitzades al setembre 2011, dos\nmesos més tard del seu inici de mandat. Les 3 restants eren en construcció i es\nvan inaugurar al setembre 2012. Li retreu a continuació la nul·la previsió de noves\nplaces d’escola bressol en aquest mandat i exigeix explicacions al respecte atès\nque es tracta de l’única competència educativa del Govern municipal.\nEs dóna per tractada.\nDel Grup Municipal ICV-EUiA:\n4. Que comparegui el responsable del Govern municipal perquè informi i valori\nels resultats de l'avaluació del I Pla d'Igualtat d'Oportunitats de l'Ajuntament de\nBarcelona.\nLa Sra. Sanz expressa la confusió produïda entre el títol de la compareixença del\nprec que havia formulat el Partit dels Socialistes quan es va presentar a la darrera\nComissió en el qual es demanava al Govern municipal l’avaluació del Pla d’Igualtat\nd’Oportunitats perquè estava redactat com si fes referència a l’extern a\nl’Ajuntament de Barcelona. D’aquí l’element de confusió, tot i que s’havia demanat\nque fos l’intern. Explica que el seu Grup, ICV-EUiA havia demanat que fos l’intern\nperò la similitud dels dos títols ha generat confusió. L’un es diu Pla municipal\n\n4713\n\n\f4714\n\nGASETA MUNICIPAL DE BARCELONA\n\nNÚM. 26\n\nd’Igualtat d’Oportunitats Real i Efectiva entres Dones i Homes i l’altre, Pla\nd’Igualtat i Oportunitats de l’Ajuntament de Barcelona. Demana per aquest motiu\ndisculpes al Grup Socialista.\nLa Sra. Vila corrobora la confusió entre els dos noms dels plans i agraeix la\npresència del Sr. Carlos Arias, gerent de Recursos Humans i Organització.\nEl Sr. Arias agraeix l’oportunitat de presentar un resum de la primera avaluació\ndel primer Pla d’Igualtat d’Oportunitats. Aquest Pla es va aprovar el 2011 i ha\nestès la seva durada fins 2013. Tot seguit, agraeix la presència de companys de\nl’Ajuntament, de representants dels sindicats de Comissions Obreres i de UGT i del\npersonal tècnic que ha seguit el procés. A continuació, anuncia que es disposarà de\ntota la informació amb detall de l’avaluació del pla i dels annexos a la intranet una\nvegada hagi finalitzat la correcció de la informació. Els grups disposaran\nparal·lelament de l’informe detallat. En primer lloc, explica que s’ha fet una\navaluació del Pla a fi d’analitzar les diferents mesures, per donar compte dels\nresultats a l’organització i sobretot, per tal que serveixi com a base pel següent Pla\nd’Igualtat. La metodologia s’assenta sobre 3 grans blocs: l’anàlisi de la informació,\nels factors contextuals durant el període, amb un canvi de govern el 2011 i el que\nva comportar, a més a més dels canvis interns de gerència i dels representants de\nla comissió paritària de seguiment. Finalment, el sistema de valoració, des del\nprocés d’implantació com l’impacte a les mesures.\nA continuació explica que de les 33 mesures del Pla, s’han assolit el 40%, més el\n12,2% que són mesures en permanent execució. Així doncs, més del 50% de les\nmesures es troben completament executades, un 24% es troba en execució i no\ns’han pogut implementar un 24%, és a dir, 8 de 33. Com a resultats tangibles dins\nde l’execució del Pla, assenyala la revisió del protocol per la dignitat i la nodiscriminació que darrerament es va acordar en els àmbits del Pla d’igualtat com\nen el de salut laboral. Alguns exemples serien la creació d’espai específic sobre\nigualtat a la intranet municipal o les campanyes, sobretot en els processos de\nselecció de Guàrdia Urbana que es van endegar per intentar incrementar el\npercentatge de dones candidates en els processos selectius. No oblida els aspectes\nde difusió, el protocol per a personal formador, les polítiques de formació, la\nincorporació de la dimensió de gènere tant en el llenguatge com en els materials.\nRecorda que respecte als temes de reforç de la cultura corporativa, cal mantenir la\npolítica atesa la lentitud dels canvis culturals.\nComenta a continuació els sis eixos principals que vertebren el Pla. En primer\nlloc, observa determinats desequilibris a determinats col·lectius de l’Ajuntament\nrespecte al gènere masculí o el femení. Esmenta la Guàrdia Urbana, treballadors\nsocials i escoles bressol. Després, pel que fa la promoció, anuncia que s’han\nimplementat polítiques intensives des del punt de vista de la difusió institucional\ncap endins de l’organització. Detecta, després, la necessitat de canvis pel que fa la\nimatge i la comunicació institucional, sobretot en l’adaptació del llenguatge. Explica\nque l’eix menys desenvolupat rau en la renovació del protocol i el seguiment i en\nl’impuls de noves formes de treball. Aborda llavors l’aspecte dels recursos i des del\nseu punt de vista el més rellevant és la dedicació en exclusiva d’una persona al\nseguiment d’aquest àmbit. Afegeix que en el procés de l’avaluació hi han participat\na mes de l’àmbit gerencial, la Comissió paritària de seguiment composta per\ndiferents òrgans de l’Ajuntament, representants socials, sindicats, entre altres.\nCreu per un costat que actualment s’està en procés d’iniciar un canvi de cultura i\nd’adoptar mesures per corregir desequilibris entre homes i dones en àmbits\nlaborals. Opina, per un altre costat, que s’està començant a dissenyar una oferta\nformativa des de la perspectiva de gènere i que s’està prenent consciència de la\nnecessitat d’actualitzar i difondre l’ús d’un llenguatge no sexista. Explica la\nvoluntat de difondre dispositius de prevenció en l’assetjament sexual per raó de\ngènere. Conclou la seva compareixença manifestant la necessitat de liderar el Pla\ndes d’unes dimensions política i executiva. Pensa que cal revisar alguns aspectes\ndel model organitzatiu i per exemple, proposa incorporar més operadors en tot el\nque és la pròpia reflexió del Pla, atorgar més protagonisme sobretot a la comissió\nde seguiment i al CIRD (Centre d’Informació i Recursos per a les Dones).\nCreu també important fer més visible el Pla d’actuació, tant a dins com fora de\nl’organització, destinant-hi més recursos. Pensa que, a més a més, cal dissenyar el\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nPla amb l’organització i anuncia la creació de grups focals a fi de donar-li la\nmàxima participació i d’orientar objectius i indicadors a resultats més concrets.\nCreu adient ampliar el marc temporal de vigència del Pla per avaluar amb més\nprofunditat l’impacte d’aquest.\nFinalment, anuncia que després de la fase de diagnosi i de la definició de\ncontinguts i de redacció, l’objectiu rau en poder portar l’aprovació del nou pla cap\nal febrer-març del 2015.\nLa Sra. Sanz agraeix les explicacions del Sr. Arias i anuncia que el seu Grup\nestudiarà amb profunditat el document d’avaluació. Explica en primer lloc que és\ncoherent que el Pla d’Igualtat d’Oportunitats neixi en el marc de l’Ajuntament atès\nque les desigualtats de gènere són presents a la majoria de les organitzacions, i\nl’Ajuntament no hi és una excepció. En alguns àmbits les desigualtats de gènere\nsón evidents. La disminució d’un 33,48% a un 29% de càrrecs directius en dones\nd’una mandat a un altre n’és un bon exemple. Creu que es donen situacions de\ndiscriminació directa, difícils de detectar i que només sortiran a la llum o es podran\ncombatre amb una anàlisi de l’organització ben feta. Suggereix a continuació al\nGovern municipal i també a la direcció de Recursos Humans la incorporació dels\nGrups municipals en el marc de treball del Pla d’Igualtat.\nAfegeix la importància de l’existència d’un lideratge polític i d’un compromís\nglobal de totes les parts a fi d’assegurar l’èxit del pla. Proposa a continuació la\ndesignació d’una persona dedicada exclusivament a la seva implementació, és a\ndir, un agent d’igualtat. Demana doncs a l’Ajuntament, com a institució, el\ncompromís laboral i polític, així com el compromís dels treballadors i recursos per\ndesenvolupar el pla. Finalment, valora molt positivament la tasca efectuada per\npart de les representants sindicals.\nLa Sra. Moraleda agraeix la presentació de l’avaluació al Sr. Arias així com la\npresència de la representació sindical. Recorda que l’Ajuntament de Barcelona\nsempre s’ha caracteritzat per les seves polítiques de proximitat amb els ciutadans i\nciutadanes impulsades a favor de la igualtat d’oportunitats. Aquest pla concret\ns’adreça a la igualtat d’oportunitats de les dones i els homes que treballen a\nl’Ajuntament de Barcelona i recorda la importància que l’Ajuntament serveixi de\nmodel d’empresa que ha millorat la qualitat de la feina mitjançant la\nimplementació de les polítiques d’igualtat adequades. Explica que el primer Pla\nd’Igualtat d’Oportunitats de l’Ajuntament per fomentar l’equitat de gènere en tots\nels càrrecs de responsabilitat i àrees de l’Ajuntament del Govern arriba després de\nl’aprovació de la Llei 3/2007 per a la igualtat efectiva entre homes i dones. Afegeix\nque el seu Grup voldria veure el pla amb més detall, des d’una perspectiva més\nqualitativa.\nComenta a continuació que cal fer un balanç a nou mesos de finalització de\nmandat municipal d’alguns temes que el Govern ha hagut d’assumir a desgrat.\nPensa que el Govern ha actuat molt lentament i sense energia política en adoptar\nmesures internes i externes per afavorir el tema de la igualtat d’oportunitats.\nReconeix malgrat tot una dotació pressupostària significativa i una voluntat de\nplanificar polítiques d’igualtat gràcies a la solvència de l’Ajuntament i a la tasca\ndels professionals però creu que caldria reactivar l’impuls polític. En són un bon\nexemple un Consell de Dones amb poca participació, un Pla d’Igualtat poc\nconsensuat, la no-celebració enguany del Dia de la violència de gènere o un Premi\n8 de març amb polèmica. Explica que el mandat 2011-2013 s’encetà amb un Pla\nd’Igualtat d’Oportunitats ja elaborat i que va quedar a l’espera de la seva\nimplementació. El resultat, al seu parer, va ser una mica decebedor. Recorda,\ndesprés, que el juliol 2013 el grup d’Iniciativa va presentar a la Comissió de\nPresidència i Règim Interior una proposta al respecte de la implantació del pla. En\naquella sessió es va saber que el 6 de juny de l’any 2013 s’havia convocat la\nreunió de la Comissió paritària del Pla d’Igualtat després d’un any de no haver-se\nconvocat, motiu pel qual el 21 de març 2012 Comissions Obreres va denunciar\nl’Ajuntament de Barcelona davant la Inspecció de Treball reclamant la convocatòria\ndel Pla d’Igualtat. Inspecció va resoldre a favor del sindicat requerint l’aplicació\nimmediata del pla. Pensa que s’està dissenyant un segon pla quan encara no s’ha\navaluat el primer. Malgrat un esforç en l’àmbit de la difusió, creu que s’han de\nmillorar les tasques de sensibilització del personal i dels directius.\n\n4715\n\n\f4716\n\nGASETA MUNICIPAL DE BARCELONA\n\nNÚM. 26\n\nProposa seguidament esmenes en algunes campanyes institucionals atès l’ús\nd’un llenguatge sexista. Coincideix amb la Sra. Sanz en observar menys càrrecs\ndirectius femenins en a la direcció municipal. Constata, per exemple, una\nparticipació exclusiva d’homes a la 6a Jornada de Directius. Amb tot això, es\nmostra escèptica davant de la realitat d’una política d’igualtat d’oportunitats i\npensa que quan s’abordi una anàlisi qualitativa, el resultat serà decebedor.\nLa Sra. Pajares dóna la benvinguda als representants sindicals i agraeix les\nexplicacions del Sr. Arias. Tot seguit, constata com la Sra. Moraleda la demora\nsignificativa de la implementació del pla. Exposa que la informació de l’estat del Pla\ni el disseny d’un segon pla ha arribat per un mitjà de comunicació municipal.\nEspera doncs, que tot això no sigui resultat d’una manca d’interès per part del\nGovern a l’hora d’oferir les mateixes oportunitats com a treballadors a homes i\ndones de l’Ajuntament. A continuació, demana al Govern que efectuï un balanç del\nPla d’Igualtat des d’un punt de vista qualitatiu, quines són les mesures no\nexecutades i el motiu de la falta d’implantació.\nRespecte al segon pla, el seu Grup insta el Govern a seguir un calendari\nd’execució acompanyat d’un pressupost. Paral·lelament, prega que aquestes\naccions del nou pla vagin adreçades a eliminar els estereotips de les tasques\ndestinades només a homes o a dones, des d’una òptica realista i factible.\nFinalment, pensa que aquest 70% que només s’ha assolit de l’anterior pla ha\nd’obrir vies de reflexió sobre la tasca pendent de l’Ajuntament per la igualtat\nd’oportunitats entre els seus treballadors.\nEl Sr. Laporta agraeix al Grup proposant i al Govern la informació i la valoració\nde les dades del primer Pla d’Igualtat d’Oportunitats. Recorda que el seu grup,\nUpB, serà a disposició del Govern, quan s’escaigui, per a la confecció del segon\npla. Recorda, en primer lloc, que l’Ajuntament ha d’agafar el compromís de\npromoure l’equitat entre homes i dones. En segon lloc, creu que les polítiques de\ngènere han de posseir una dimensió transversal que s’incorpori en cadascun dels\nàmbits municipals.\nDesprés, demana que les propostes d’actuació amb perspectiva de gènere i\nrelatives a tos els àmbits de la ciutat siguin incorporades i debatudes per l’equip de\nGovern. Exposa que cal canviar les coses sense estridències però amb\nperseverança i anuncia que el seu Grup està promovent un pacte entre els homes i\nles dones de la ciutat que estableixi les bases del pla municipal de dones. Afegeix\nque aquest pla vetlla per la igualtat i per l’aplicació de les perspectives de gènere\ndins i fora de l’Ajuntament.\nLa Sra. Vila manifesta en primer terme, que l’Ajuntament vol ser una referència\nen l’àmbit de promoció de la igualtat d’oportunitats i de tracte i així ho ha de\nmantenir a l’hora d’establir relacions i estratègies amb els seus treballadors.\nExplica que el Govern es va trobar una organització determinada i unes prioritats\nsobre la taula. Per aquest motiu des de la regidoria de Dona i Drets civils es va\nreorientar el paper del Centre d’Informació i de Recursos per a les Dones (a partir\nd’ara CIRD) a les necessitats actuals de la ciutat. Recorda a continuació la doble\nvessant del CIRD d’oferir un servei intern i un altre extern. A nivell intern, destaca\nel paper molt actiu dels agents d’igualtat al servei de totes les àrees de\nl’Ajuntament i la seva tasca elaborant els dos plans. Passa a constatar que en\nalgunes compareixences prèvies s’han barrejat diferents assumptes, alguns dels\nquals no són àmbit d’actuació del pla.\nDemana que tot i no coincidir amb la metodologia, que es prengui en\nconsideració la validesa de l’objectiu final i la feina desenvolupada a tal fi. A tall de\nconclusió, afirma que tot i les mancances del primer pla, del canvi de govern i del\ncanvi de representants sindicals és un document òptim per encarar el segon. Creu\nque també ha ofert la possibilitat de donar a conèixer totes les persones implicades\nen la seva confecció i de definir conjuntament un mètode de treball que sigui un\npunt d’encontre de tots els membres de la Comissió. Creu doncs en la ferma\nvoluntat sobretot del Govern i també de l’equip de Recursos Humans per impulsar\nun segon pla que posseirà uns indicadors que permetin fer una avaluació més\nacurada i qualitativa.\nLa Sra. Sanz manifesta que no observa l’assoliment de cap fita, ni l’acompliment\nde cap objectiu. Pensa a més a més, que el Pla d’Igualtat d’Oportunitats no pot\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ndependre de les accions sindicals o dels canvis de govern . Per aquest motiu veu\nimprescindible la figura d’un agent d’igualtat que assumeixi una plaça, unes\nresponsabilitats i unes accions concretes independentment dels canvis esmentats.\nDemana a continuació al Govern quines accions s’estan emprenent perquè es\nsuperin les mancances del primer pla. Comparteix en aquest sentit la petició de la\nSra. Moraleda pel que fa la necessitat de lideratge de les polítiques d’equitat a\nnivell intern i extern. Pensa d’una altra banda que correspon a la regidora de la\ndona i no pas al CIRD assumir aquest lideratge. Afegeix que el problema rau en la\nmanca de lideratge de la regidora, motiu pel qual les polítiques i el seu resultat són\ninsatisfactoris o inexistents. Demana doncs a la Sra. Vila que entomi aquesta\ntasca.\nEs dóna per tractada.\nIII) Propostes a dictaminar\na) Ratificacions\nb) Propostes d'acord\n5. 1) Aprovar l’expedient núm. 20120072-1 de reconeixement de crèdit per un\nimport de 118.292,72 euros, IVA inclòs, atesa la necessitat de regularitzar\ndespeses a favor de UTE Clece SA i Marsein SA, amb NIF núm. U65859043,\nrealitzades durant l’any 2013 i no reconegudes en l’exercici que li corresponien.\nAutoritzar, disposar i obligar la despesa per import de 118.292,72 euros, IVA\ninclòs, amb càrrec al pressupost de 2014 i partida pressupostària D-21200-34211\ndel pressupost de l’Institut Barcelona Esports, a favor de UTE Clece SA i Marsein\nSA, amb NIF núm. U65859043. Notificar aquesta resolució a l’interessat per al seu\nconeixement.\nEl Sr. Miret recorda la situació d’interinitat en la pròrroga d’un contracte que no\nes va signar i aleshores, a l’espera de la seva convocatòria, es van seguir realitzant\nles tasques de manteniment de les instal·lacions esportives que corresponien fer a\nl’Institut Barcelona Esport. Explica que el decalatge de tres mesos s’ha anat\nperllongant de manera que el dèbit amb l’entitat, UTE Clece, és d’uns 100.000\neuros. La proposta pretén esmenar una situació que s’hauria pogut evitar a través\nd’una pròrroga del contracte anterior.\nLa Sra. Sanz explica l’abstenció del seu Grup tot agraint les explicacions\ntècniques del Sr. Miret. Exposa que no es tracta de posar ordre a la situació com\nindicava el Sr. Miret sinó de constatar més aviat els errors de gestió i de\ncontractació. Entén que cal regularitzar la situació però demana al Govern que\nempri els mecanismes d’avaluació i de seguiment al seu abast per no hipotecar\nfutures accions. Apunta particularment a unes errades en el control d’accions\ncomplertes així com en el traspàs de diners d’un any a un altre. Mostra finalment\nsorpresa davant d’aquest fet atesa l’abundància de recursos d’avaluació i de\ncontrol.\nEs dictamina amb el posicionament favorable de CIU, PSC, PP i UpB i amb\nl'abstenció del ICV-EUiA.\nIV) Part decisòria / Executiva\na) Ratificacions\nb) Propostes d'acord\nc) Proposicions\nV) Part d'impuls i control\na) Proposicions / Declaracions de Grup\nDel Grup Municipal PSC:\n\n4717\n\n\f4718\n\nGASETA MUNICIPAL DE BARCELONA\n\nNÚM. 26\n\n6. La Comissió de Qualitat de Vida, Igualtat, Joventut i Esports acorda: Instar al\nConsorci de Serveis Socials de Barcelona a crear una comissió de seguiment dels\nequipaments residencials i sociosanitaris a tots els districtes de la ciutat i en la què\ntambé participin les entitats socials de referència, els agents socials implicats així\ncom els grups municipals de cada districte amb la finalitat següent: - Elaborar un\nprotocol d'actuació centrat en les persones, que contempli la data d'implantació i la\nmetodologia a seguir. - Crear un consell de familiars i residents en cada\nequipaments residencial/sociosanitari, com a òrgan de control que garanteixi el\nbon funcionament del centre. - Garantir l'existència en cada equipament\nresidencial i sociosanitari d'un punt de recollida de reclamacions independent de la\ndirecció de l'òrgan gestor. - Garantir un sistema de control de la inspecció als\nequipaments residencials sociosanitaris que mantingui la seva independència i\nimparcialitat respecte a l'administració als gestors.\nLa Sra. Díaz agraeix a la Sra. Martín pel Grup del PP la transacció. Explica que la\nciutat disposa a dia d’avui de 19.230 places de residència, d’habitatges tutelats, i\nd’equipament sociosanitaris per a persones grans, tant d’iniciativa pública, social o\nprivada. Disposa així mateix de 1.734 places de residència, de llar-residència i de\nllar-residència amb suport per persones amb discapacitat. Per una altra banda,\nl’evolució de l’esperança de vida ha anat augmentant de manera sostinguda a la\nciutat, arribant el 2012 als 82,8 anys. Aquest increment planteja nous reptes atès\nque tard o d’hora, tota la població arribarà a aquesta franja d’edat. Continua\nexplicant que el Pla Municipal de les Persones Grans contempla un recull d’accions\ndirigides al seu benestar que engloben des de la promoció fins a l’atenció social.\nL’envelliment actiu es basa, tal com diu el Pla de les Persones Grans, en el\nreconeixement dels drets humans i en els principis bàsics promulgats per Nacions\nUnides, que són independència, participació, dignitat, assistència i realització dels\npropis desitjos.\nRecorda, després, que la mesura de Govern per promoure el bon tracte a les\npersones grans i millorar la prevenció i l’abordatge de les situacions de\nmaltractament -presentada fa un any en la Comissió- incorporava diferents\nactuacions dirigides a detectar i a abordar les situacions de maltractament a la\nciutat, amb l’objectiu d’avançar en la promoció dels valors positius de la vellesa i\nde les actituds del bon tracte. Darrere d’aquesta mesura existeix un compromís de\nvetllar per la gent gran davant de les situacions de vulnerabilitat, combatent\nprejudicis i estereotips fruit de la vellesa. La mesura es situaria en la línia de la\nresolució 4691 de l’Assemblea General de Nacions Unides a fi de garantir drets i\nllibertats pel que fa a la cura i al tracte digne de la gent gran que viu en\nequipaments residencials. Permet doncs actuar amb contundència davant de\nsituacions de negligència o abandonament de la persona resident. Segons la NCA\n(National Children’s Alliance) el maltractament institucional és tota acció o omissió\nrelativa a una persona gran resident en una institució que causa perjudici\ninjustament a la seva independència. Explica que els maltractaments solen venir\nde persones amb contacte freqüent amb la persona vulnerable com un cuidador o\ncuidadora, entre altres. Recorda després el cas de la residència Montnegre,\nsancionada recentment pel Departament de Salut amb una sanció tipificada com a\ngreu i una multa de 3.000 euros com a exemple de maltractament institucional.\nFinalment, indica que el sentit de la proposició no és jutjar l’acció o\nresponsabilitats de la direcció sinó vetllar pel benestar dels ciutadans i ciutadanes.\nPosa ara de manifest les reivindicacions sindicals contra la retallada de\npressupostos. Aquesta afecta directament la qualitat del servei que reben els\nresidents atesa la manca de contractació de personal en cas de baixes per malaltia\no la contractació de personal poc qualificat. S’observen paral·lelament retallades\nen la quantitat del servei com és el cas dels àpats o la supressió dels berenars. A\ncontinuació, insta al Consorci de Serveis Socials de Barcelona a crear una comissió\nde seguiment dels equipaments residencials i sociosanitaris a tots els districtes de\nla ciutat abans de finalitzar l’any 2014. Demana que en aquesta Comissió hi\nparticipin entitats socials de referència, agents socials i Grups municipals de cada\ndistricte. Tot seguit, proposa les diferents finalitats de la Comissió. En primer lloc,\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nelaborar un protocol d'actuació centrat en les persones, que contempli la data\nd’implementació i la metodologia a seguir, comú per a tots els districtes de\nBarcelona. En segon lloc, crear un consell de famílies i residents en cada\nequipament residencial o sociosanitari, com a òrgan de control que garanteixi el\nbon funcionament del centre. En tercer lloc, garantir l'existència en cada\nequipament residencial i sociosanitari d'un punt de recollida de reclamacions\nindependentment de la direcció de l'òrgan gestor i quart i últim, garantir un\nsistema de control de la inspecció als equipaments residencials sociosanitaris que\nmantingui la seva independència i imparcialitat respecte a l'administració i als\ngestors.\nFinalitza recordant unes paraules recents de l’alcalde, mentre inaugurava un\nequipament, en el qual va manifestar que “La societat té un paper important en\naconseguir el benestar de les persones. Entre tots hem de crear una xarxa\nd’equipaments que ens permeti atendre a la gent gran amb respecte, des de\nl’excel·lència dels serveis”.\nLa Sra. Martín constata que el número de persones usuàries d’aquestes\nresidències és molt elevat. Declara a continuació que el seu Grup creu que totes\naquestes persones han de rebre un atenció especialitzada i individualitzada i per\ntant, han de disposar d’uns serveis de màxima qualitat. Afegeix que\nmalauradament aquest principi no sempre es compleix per igual en totes i cada\nuna d’elles i que és responsabilitat de tothom de posar tots els mitjans per\ndenunciar les irregularitats i eradicar les mancances que es puguin produir en la\ngestió i l’atenció dels centres per a gent gran. Pensa que en aquesta tasca hi\nhaurien de participar els gestors dels centres, familiars, els responsables polítics\ndel Govern i l’oposició. Al·ludeix seguidament els incidents de la residència\nMontnegre i explica la intenció del regidor del districte de posar els fets en\nconeixement de la consellera de Benestar Social, Neus Munté.\nFinalment, pensa que episodis com aquests justifiquen el suport a la proposició\nque troba molt encertada. Agraeix després al Grup proposant que hagi incorporat\nla seva transacció a fi d’aportar més claredat a la proposta i que s’hagin fixat uns\nterminis per posar en marxa aquest nou sistema de garanties i control.\nEl Sr. Gomà comença donant el seu suport a la proposició del Grup Socialista\natès que tots els Grups coincideixen des de fa temps en la importància de buscar\nl’atenció per la gent gran en els entorns comunitaris, relacionals i familiars.\nRecorda l’existència en aquesta línia de serveis com les polítiques d’atenció\ndomiciliària o Teleassistència. No obstant això, l’àmbit residencial és un àmbit molt\nimportant d’atenció per a les persones a la ciutat, sovint amb manca d’autonomia\npersonal o d’edat molt avançada i en conseqüència, és primordial dotar de qualitat\nl’atenció i la cura de les persones grans. Creu que la xarxa de residències\npúbliques de la ciutat ha anat responent i ha anat millorant amb mesures de\ncontrol de qualitat a l’atenció.\nTanmateix, demana no ignorar alguns problemes que s’han produït a la ciutat\natès que no es faria cap favor a les persones residents ni al col·lectiu de\ntreballadors i treballadores que en línies generals presenten un alt grau de\nprofessionalitat. Pensa, per consegüent, que cal interpretar la proposició més enllà\nd’una reacció a uns fets concrets com per exemple, creu que cal vincular-la a la\nnecessitat de dotar a l’àmbit residencial d’elements que millorin la seva qualitat, a\ndemanar més participació dels residents i dels familiars amb expertesa vivencial\nper millorar l’atenció residencial i facilitar la seva obertura social. Les persones\nresidents han de sentir-se còmodes i han de formar part del conjunt comunitari del\nbarri. Per tant, qualitat, participació i obertura social són tres variables que han\nd’anar lligades per millorar l’atenció residencial de la gent gran.\nEl Sr. Laporta manifesta que el vot del seu Grup serà favorable. Sosté que la\nfinalitat dels centres de Serveis Socials de Barcelona és el desenvolupament dels\nserveis, establiments i dels programes i activitats de prevenció, atenció i promoció\nsocial que li encomana la Carta Municipal. Entén que el Consorci participa en\nl’elaboració del Pla Director de serveis socials especialitzats de la ciutat i cita\nalguns dels seus reptes com la millora de la qualitat dels serveis, la gestió i el\nprograma de serveis d’atenció personalitzada que impliquen, valoració, diagnòstic,\ntractament, suport o rehabilitació a la ciutat i l’impuls del coneixement en matèria\n\n4719\n\n\f4720\n\nGASETA MUNICIPAL DE BARCELONA\n\nNÚM. 26\n\nde serveis socials especialitzats. Manifesta que UpB dóna doncs tot el seu suport a\nla proposta del Partit Socialista atesa la seva pertinència.\nTroba interessant a més a més la creació de la comissió de seguiment sense\noblidar l’excel·lent gestió dels ajuts socials del Consorci. Cita l’increment qualitatiu\ni quantitatiu dels seus recursos humans a fi d’oferir una millor qualitat del servei i\natenció ciutadana.\nPer tant, UpB demana i proposa el Consorci com a plataforma de serveis de\nprimer, segon i tercer nivell i que esdevingui, conjuntament amb l’Ajuntament de\nBarcelona i la Generalitat, un gestor públic d’uns serveis complexos tot aplicant\nestratègies d’economia d’escala.\nLa Sra. Fandos i el seu Grup donaran suport a la proposta malgrat l’existència\nd’altres protocols i mesures que lluiten contra el maltractament de les persones\ngrans. Recorda, en primer lloc, que el Consorci de Serveis Socials no té\ncompetència en els equipaments de la gent gran. Malgrat tot, l’instaran a crear una\ncomissió per fer el seguiment d’equipaments. Explica que les competències dels\ndiferents serveis han estat sovint assumpte de debat a les comissions i insisteix en\nel fet que els equipaments de gent gran no són dins el Consorci. Els equipaments\nsociosanitaris depenen de Sanitat. Ara, exposa que els centres residencials\nmunicipals posseeixen un consell de participació entre residents, familiars,\nprofessionals, administració i entitats gestores. Indica que si algun centre no en\ndisposés, caldria impulsar-lo. Glossa el punt de recollida de reclamacions\nindependent de l’òrgan gestor. El servei d’inspecció de l’ICASS (Institut Català\nd’Assistència i Serveis Socials) i el Consorci fan el seguiment d’aquestes\nreclamacions. Avança tot indicant que les garanties de control són les mateixes de\nfa tres anys però indica que no existeix inconvenient d’instar el Consorci a crear\nunes comissions amb l’objectiu de fer un seguiments d’uns equipaments per a gent\ngran que actualment no són seus. Conclou afegint que comparteix amb tots els\nGrups l’afany d’implementar totes les mesures atès que la seva finalitat és el bon\ntracte per a la gent gran.\nLa Sra. Díaz agraeix a tots els Grups municipals el seu suport i coincideix amb el\nSr. Gomà que la proposició no és una reacció als incidents de la residència\nMontnegre sinó que s’emmarca dins de la necessitat de crear una comissió dels\nequipaments sociosanitaris en la línia d’altres comissions ja existents. Tot i\npressuposar un correcte servei de reclamació i d’inspeccions en línies generals, cal\nevitar la possibilitat d’infracció. Pensa que cal delegar en òrgans com aquests i\nfomentar una participació dels ciutadans en les entitats i Grups municipals del\ndistricte. Exposa que l’ICASS traspassarà properament competències de les\nresidències de la gent gran. Insta a agilitzar les gestions amb el Consorci abans de\ndesembre davant del perill que finalitzi el mandat i no s’hagi aconseguit res.\nQualifica d’excel·lent la qualitat del servei del Consorci i per això demana que\nassumeixi més protagonisme en futures accions. Indica a continuació que s’ha\naprovat fa uns dies el Pla Interdepartamental d’Atenció i Interacció Social i\nSanitària per part del govern de la Generalitat, fet que suposa un avanç en el\nmodel assistencial centrat en la persona i que apunta a un context propici per\nimpulsar noves iniciatives.\nLa Sra. Fandos vol afegir un matís i recorda l’existència dels Consells de Salut i\nde Serveis Socials als districtes paral·lelament als Consells de seguiment\nd’equipaments municipals. Així i tot, no té inconvenient de passar la proposició al\nConsorci i establir la fórmula idònia ja que no podrà ser exactament com la dels\nconsells rectors d’un equipament esportiu o d’un centre cívic.\nLa Sra. Fandos expressa el vot favorable de CIU, la Sra. Díaz expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova amb el redactat següent:\nLa Comissió de Qualitat de Vida, Igualtat, Joventut i Esports acorda: Instar al\nConsorci de Serveis Socials de Barcelona a crear una comissió de seguiment dels\nequipaments residencials i sociosanitaris a tots els districtes de la ciutat, abans de\nfinalitzar l'any 2014 i en la què també participin les entitats socials de referència,\nels agents socials implicats així com els grups municipals de cada districte amb la\nfinalitat següent: 1.- Elaborar un protocol d'actuació centrat en les persones, que\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ncontempli la data d'implantació i la metodologia a seguir i que sigui comú per a\ntots els Districtes de Barcelona. 2.- Crear un consell de familiars i residents en\ncada equipaments residencial/sociosanitari, com a òrgan de control que garanteixi\nel bon funcionament del centre. 3.- Garantir l'existència en cada equipament\nresidencial i sociosanitari d'un punt de recollida de reclamacions independent de la\ndirecció de l'òrgan gestor. 4.- Garantir un sistema de control de la inspecció als\nequipaments residencials/sociosanitaris que mantingui la seva independència i\nimparcialitat respecte a l'administració i als gestors.\nDel Grup Municipal PP:\n7. La Comissió de Qualitat de Vida, Igualtat, Joventut i Esports acorda: Que tots\nels contractes de gestió de serveis socials d'import superior a un milió d'euros i de\ngran impacte social s'informin a la Comissió de Qualitat de Vida, Igualtat, Joventut\ni Esports per tal de debatre les condicions que regiran la contractació i, si s'escau,\nque es modifiquin els estatuts de l'Institut Municipal de Serveis Socials.\nLa Sra. Martín comença la seva intervenció explicant que des de la creació de\nl’Institut Municipal de Serveis Socials, a l’any 2009, els membres de la Comissió\nhan tingut oportunitat de conèixer, debatre i votar tots aquells contractes d’una\ncerta rellevància, tant pel que fa l’aspecte econòmic, com per la seva implicació\nsocial. Ara bé, observa que aquesta tendència darrerament s’ha trencat i s’ha\nmodificat la forma de tramitar la seva aprovació, fugint d’un debat obert necessari\nper aquest tipus de contracte. Afegeix que els Plenaris i les Comissions de\nl’Ajuntament són un instrument per enfortir la democràcia i per consolidar els\nespais de participació social en l’àmbit local al temps que generen majors nivells\nde legitimitat en la presa de decisions i promouen l’exercici de bones pràctiques\nadministratives. Manifesta que aquesta és una actuació que no ha estat present en\ncontractes de gran rellevància com el Contracte de Serveis d’Atenció Domiciliària\n(a partir d’ara SAD) que es va aprovar al setembre 2013 en el sí del Consell Rector\nde l’IMSS (Institut Municipal de Serveis Socials) sense tenir l’oportunitat d’obrir el\ncorresponent debat en aquesta Comissió. Considera que un contracte amb\naquestes característiques econòmiques i per la seva repercussió social mereix\ndebatre amb amplitud les propostes de l’oposició a fi d’aportar alguna millora\nabans de la seva definitiva adjudicació.\nEn aquest sentit, al marge de la legitimitat que pugui tenir el Govern aprovant\nl’adjudicació del SAD, creu que el procés ha pecat d’una certa arbitrarietat i pensa\nque ha faltat diàleg i consens. El seu Grup demana rigor en serveis tan importants\ncom el SAD i opina que el debat i la transparència han de formar part d’una\nexigència inherent a un Govern responsable. La proposició del seu Grup vol\ncomminar a fer una reflexió profunda front a la gestió i aprovació de contractes de\nforta implicació econòmica i social i que exigeixen la màxima transparència atesa\nla seva finalitat social.\nPrega doncs que el Govern informi la Comissió o el plenari de l’Ajuntament dels\ncontractes de rellevància al marge de la seva aprovació o no. I finalment llegeix la\nproposició transaccionada amb el Grup dels Socialistes als quals agraeix també la\nseva aportació.\nLa Sra. Moraleda agraeix al PP l’acceptació de l’esmena a la seva proposició atès\nque el Grup Socialista també requereix la presentació i la informació en la Comissió\ndels contractes de gran import i de gran transcendència per la ciutat. En canvi,\ndiscrepa d’una modificació dels estatuts de l’Institut Municipal de Serveis Socials i\nque això vagi en detriment de l’agilitat de gestió.\nEl Sr. Gomà anuncia el vot favorable del seu Grup. Defensa, per un costat,\nl’equilibri entre la capacitat del Govern d’impulsar decisions executives a través de\nla pròpia Comissió de Govern, per un altre, l’enfortiment d’un instrument de\ngovern cabdal com l’IMSS i finalment, la necessitat de transparència i debat\ndemocràtic entre els Grups de la Comissió. Creu que malgrat tot, la proposició pot\nservir als Grups municipals a trobar un equilibri dels tres components esmentats.\nEl Sr. Laporta indica que el seu Grup votarà a favor de la proposició vist que\nenforteix la transparència en matèria de contractació. Afegeix que la transparència\n\n4721\n\n\f4722\n\nGASETA MUNICIPAL DE BARCELONA\n\nNÚM. 26\n\nés un valor que ha de caracteritzar tota obra de govern actual i recorda que la\nciutadania disposa de moltes eines per accedir a la informació sobre la gestió dels\nrecursos públics. Pensa finalment que és responsabilitat dels regidors i del Govern\nespecialment, de vetllar per l’adjudicació dels grans contractes i confia en el sentit\ncomú i la bona praxi del Govern i oposició.\nLa Sra. Fandos explica que donarà suport a la proposició del Grup Popular i\nrecorda als membres de la Comissió que el desig de transparència ja era la seva\nvoluntat quan el seu Grup era a l’oposició. Després, explica que la política duta al\nrespecte ha estat coherent amb la resta dels instituts, és a dir, informar dels\ncontractes de 5 milions i demana que aquesta continuï sent la constant atès que\ns’informarà dels contractes d’1 milió.\nA continuació, recorda que quan ella va arribar a l’Institut aquesta competència\nraïa en mans del president, no pas del Consell Rector i ella ho va canviar. Afegeix\nque tots aquests elements demostren la seva voluntat de transparència i que el\nseu Grup no ha modificat res, i en cas contrari, ha estat amb voluntat de compartir\nla informació. Prega, ara, que les informacions s’emmarquin en la comissió\npertinent.\nLa Sra. Martín agraeix a tots els Grups el suport a la proposició i incideix en\nparticular en la voluntat de transparència de la Sra. Fandos quan es va constituir\nl’IMSS. Comenta tot seguit que la majoria de contractes amb l’IMSS no superen el\nmilió d’euros i per aquest motiu ha proposat aquest import a la Comissió. Creu que\nun debat compartit afavorirà el procés de contractacions.\nLa Sra. Moraleda evoca que fa 4 o 5 anys es va recolzar la presentació de la\ninformació dins del marc exclusiu de l’Institut. Ara bé, està d’acord en la\npresentació de la informació a la Comissió a dia d’avui i pensa que caldrà observar\nsi aquesta és finalment l’opció correcta.\nEl Sr. Gomà manifesta que tant la Comissió com l’IMSS han anat fent passes\nendavant per enfortir i dotar d’eficàcia les decisions en matèria dels Serveis\nSocials. I creu que la decisió que es pren avui s’enquadra en una voluntat\ncompartida de millorar l’equilibri, de saber aprendre i rectificar de cada decisió que\nha calgut prendre.\nLa Sra. Fandos expressa el vot favorable de CIU, la Sra. Moraleda expressa el\nvot favorable del PSC, la Sra. Martín expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova amb el redactat següent:\nLa Comissió de Qualitat de Vida, Igualtat, Joventut i Esports acorda: Que tots\nels contractes de gestió de serveis socials d'import superior a un milió d'euros i de\ngran impacte social s'informin a la Comissió de Qualitat de Vida, Igualtat, Joventut\ni Esports per tal de debatre les condicions que regiran la contractació.\nDel Grup Municipal ICV-EUiA:\n8. La Comissió de Qualitat de Vida, Igualtat, Joventut i Esports insta al Govern\nmunicipal i al Departament de Salut de la Generalitat de Catalunya, a través de la\nparticipació d'ambdues institucions al Consorci Sanitari de Barcelona, a mantenir la\nplena capacitat d'assistència als centres sanitaris de la nostra ciutat, també durant\nel període estival.\nLa Sra. Ribas indica que el seu Grup presenta aquesta proposició amb voluntat\nde donar continuïtat al prec presentat el passat mes d’abril que proposava\nmantenir en funcionament totes les unitats hospitalàries, d’atenció i de gestió de\nl’Hospital de l’Esperança i que el Govern va acceptar. Afegeix que la voluntat ara\nés generalitzar aquesta proposta a tots els centres sanitaris públics de la ciutat.\nConstata tot seguit que la situació a la sanitat pública és molt greu fruit de les\nretallades de la Generalitat i que es tradueix en unes llistes d’espera\ndesmesurades, caos a les urgències, personal sanitari desbordat o manca de llits.\nDenuncia que els 56 milions que s’han retallat del CatSalut, són els que han\naugmentat en la contractació el Grup IDC, hereu de l’antic Capio, que del 2010 al\n2012 ha augmentat en un 78,6% en la contractació amb el CatSalut. Coincideix\namb la Sra. Iniesta en la reducció del nombre de llits fruit d’una baixada de la\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ndemanda com a cada estiu. Ara bé, indica que el context de saturació i de col·lapse\ndel sistema sanitari públic és únic i per aquest motiu, pensa que el tancament de\nllits obeeix a motius econòmics, atès que ja se n’han tancat molts prèviament. El\ntancament estival de l’Hospital de l’Esperança aniria doncs en la mateixa política\nd’estalvi.\nDemana a continuació una solució a aquesta situació, recordant que el personal\nsanitari té el dret de gaudir de vacances, que es contractin les substitucions\npertinents i sobretot, que s’efectuï un autèntic pla de xoc contra les llistes\nd’espera, que es tornin a posar en marxa els hospitals públics. Reclama al govern\nde CiU que deixi d’estalviar a costa de la xarxa sanitària pública, per tant, de la\nsalut dels catalans i de les catalanes. Així doncs, demana a la Comissió que insti\nl’Ajuntament de Barcelona i al Departament de Salut a defensar el dret a la salut i\nal sistema de salut públic en la ciutat, també en període estival, i per això presenta\naquesta proposició en la qual s’ha arribat a un acord de transacció amb el Govern\nmunicipal.\nLa Sra. Jaurrieta anuncia que el seu Grup donarà suport a la proposició d’ICVEUiA. Constata la creixent preocupació al voltant de la sanitat pública a Barcelona.\nEvoca que el progressiu tancament de llits des del 2010 en els hospitals públics de\nla ciutat ha estat generant conseqüències nefastes per moltes raons. I creu que\nl’Ajuntament ha de complir un paper primordial entre altres coses perquè la\ndelegada de Salut és la vicepresidenta del Consorci Sanitari de Barcelona. Passa a\ncontinuació a glossar dades que indiquen la delicada situació del sistema sanitari\npúblic català. Explica que Catalunya, actualment, és la tercera comunitat a la cua\nen despesa per càpita en salut i que la despesa per persona ha anat disminuint des\ndel 2010 en un 15% fins a situar-se a 1.100 euros per càpita. Cal afegir a més a\nmés, la presència de 180.000 persones en llista d’espera quirúrgica, el tancament\nde llits estimat en un 20% i la reducció salarial dels professionals en un 20%. Per\ntant, s’evidencia un canvi de model de la sanitat pública catalana, impulsat des de\nla Generalitat i per CiU.\nDemana tot seguit, com afectarà a la situació suara esmentada l’arribada de\nl’estiu i pregunta pel nombre de llits que es tancaran a la ciutat de Barcelona atès\nque mai s’ha pogut obtenir aquesta dada. Exposa en aquest sentit, el ball de xifres\nentre el Departament de Salut i els sindicats i demana si és cert que tancaran 700\nllits i si es tornaran a obrir després de l’estiu. Finalment, discrepa de les\ndeclaracions del conseller Boi Ruiz que titllen el tancament de llits de demagògia i\nmite polític. Pensa que la situació és molt crítica i portarà a una pèrdua de qualitat\nde vida i fins i tot a situacions irreversibles. Així doncs, demana per tots aquests\nmotius informació a la delegada de Salut.\nLa Sra. Pajares manifesta la seva preocupació davant els tancaments de llits i\nplantes d’hospitals com els de l’Hospital del Mar o les urgències del Vall d’Hebrón.\nAborda a continuació la reorganització dels dispositius sanitaris. Indica que a la\ntradicional reordenació estiuenca s’hi afegeix un context, una situació prèvia que\ngenera encara més tensió atès que existeix el temor que les plantes tanquin\ndefinitivament. Indica que des del Grup Popular estan d’acord en optimitzar\nrecursos durant l’estiu sempre que no es vegi afectada l’atenció sanitària dels\nciutadans. Mostra escepticisme a continuació davant la disminució de llistes\nd’espera anunciada pel conseller Boi Ruiz en els mitjans de comunicació i després,\nanima la delegada de Salut a influir en el Consorci Sanitari de Barcelona. Per\nacabar, demana que se li respongui per escrit, en primer lloc, quins són els\nCentres d’Atenció Primària (a partir d’ara CAP) que es veuran afectats per\ntancaments. En segon lloc, pregunta quins són els CAP amb els horaris modificats\ndurant l’estiu i amb quina durada. En tercer lloc, si s’ha preparat alguna mesura\nper informar els pacients d’aquests canvis. Acaba la seva compareixença donant el\nsuport a la proposta de la Sra. Ribas.\nEl Sr. Laporta defensa que el model sanitari a Barcelona i a Catalunya és un\nmodel d’èxit però la crisi actual i l’escanyament financer de la Generalitat per part\nde l’estat espanyol fan perillar aquest model. Pensa que Barcelona posseeix uns\ncentres d’atenció sanitària pública excepcionals i que el circuit i competències entre\nels CAP, els CUAP (Centre d’Urgències d’Atenció Primària) i els hospitals és idoni\nmalgrat les retallades. Paral·lelament confia en la capacitat de resposta del\n\n4723\n\n\f4724\n\nGASETA MUNICIPAL DE BARCELONA\n\nNÚM. 26\n\nConsorci Sanitari de Barcelona a les necessitats assistencials durant l’estiu.\nTrobaria adient, doncs, adaptar l’oferta a la demanda amb el benentès que es\ncobreixen les necessitats assistencials de tothom, en lloc d’oferir plena capacitat\ndurant una època de l’any. Conclou presentant el suport del seu Grup a la\nproposició d’ICV-EUiA.\nLa Sra. Iniesta es posiciona favorablement a la proposició presentada pel Grup i\nagraeix que s’hagi acceptat l’esmena ja que creu que Barcelona ha de garantir uns\nserveis de salut d’equitat, d’accessibilitat i de qualitat. Comença la seva\ncompareixença indicant l’existència d’uns recursos en tots els àmbits per donar\nresposta a la demanda assistencial en la seva temporalitat.\nDemana a continuació a la Comissió la importància de copsar una imatge de la\nrealitat més enllà del que expliquen els mitjans de comunicació. Pensa que cal\ncontextualitzar els recursos en el conjunt de la ciutat, de conèixer la informació per\ncada una de les àrees integrals de salut i les possibles diferenciacions existents en\nels recursos dels diferents centres de la ciutat. Insta als membres de la Comissió a\nanalitzar les dades de cada centre on hi veuran reflectides per exemple, diferències\nde tendència. Reconeix tanmateix la tasca professional i la vocació dels\nprofessionals de la xarxa sanitària. Recorda paral·lelament l’aparició durant les\ndarreres dècades de millores tecnològiques i de tractaments que han facilitat nous\nmodels organitzatius d’atenció i nous rols, com en l’àmbit de la infermeria.\nDesprés, pensa que la Comissió ha d’estar informada de l’oferta estival de recursos\nsanitaris a la qual s’hi han de reflectir el nombre de llits convencionals, quiròfans,\nels dispositius de CMA (Cirurgia Major Ambulatòria), els hospitals de dia, els\nhospitals de setmana i l’atenció domiciliària. Matisa que és molt important indicar\nsi es tanquen i anunciar-ho a la Comissió. Passa a continuació a manifestar la\ncontradicció existent entre la memòria del Consorci Sanitari de Barcelona que\ntransmet uns indicadors optimistes -per exemple, el d’un augment d’activitat\nquirúrgica- amb una contestació per part dels professionals i de la ciutadania.\nMostra la seva disponibilitat davant de com els Grups de la Comissió poden\nintervenir davant d’aquests fets. Pel que fa al tancament estiuenc de llits o de\nquiròfans, indica que el Govern ha demanat que sigui un tancament temporal i no\ndefinitiu i que s’incorporin indicadors d’ocupació d’àrees com les d’urgències per\ncopsar millor la realitat de l’atenció al pacient. Afegit a això, indica que s’ha\ndemanat una planificació del tancament d’estiu amb la pertinent resposta de quina\nha estat la realitat. Pensa que el que cal és capacitat de resposta davant d’un pic\nde la demanda. Comenta ara l’oferta de la ciutat de l’Atenció Primària i segons el\nConsorci Sanitari, es preveu un manteniment en termes generals a la ciutat, a\ndiferència de l’àrea metropolitana.\nRespon després, en referència a la pregunta del Grup Socialista, que els\ntancaments dels centres sanitaris no són definitius i que en faran un seguiment i\ncoincideix en la importància de que l’Hospital de l’Esperança romangui obert a\nl’estiu. Pel que fa el nombre de llits, reconeix el ball de xifres. Tanmateix, anuncia\nsegons informació del Consorci, la presència de 3.311 llits –llits convencionals i\nd’infermeria- a la ciutat. Així mateix, vol rebre la informació per quinzenes de cada\ncentre per apropar-se millor a la realitat. Anuncia que farà arribar la informació tan\nbon punt la rebi.\nLa Sra. Ribas agraeix, en primer lloc, els vots favorables de tots els Grups.\nPensa que aquesta unanimitat reflecteix una voluntat de defensar i mantenir el\nsistema sanitari de la ciutat. Coincideix amb la Sra. Jaurrieta quan indica un canvi\nde model caracteritzat per la manca de diàleg i transparència i en el qual s’imposa\nl’anhel d’obtenir beneficis particulars. Lamenta, després, la desaparició del sistema\nsanitari públic per la mala praxi del conseller Boi Ruiz i veu impossible mantenir un\nsistema que funciona amb un 20% de pressupost menys. Es solidaritza amb els\nprofessionals dels sistema, sempre diligents. Però mostra preocupació davant de la\nresposta que obtenen aquests si aixequen la veu. El cessament del director\nd’Urgències de la Vall d’Hebron n’és un exemple, al qual cal afegir més retallades,\ntancaments i derivacions. Pensa que durant l’any el servei sanitari ja no és\nl’adequat, motiu pel qual creixen les llistes d’espera així com el descontent\ngeneralitzat. Demana que a l’estiu no s’agreugi la situació reduint més serveis i\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nproposa aprofitar el descens de la demanda normalitzada d’aquest període de l’any\na fi de regular la demanda acumulada de la resta de mesos.\nAborda a continuació altres qüestions. Pensa que és necessari fer una anàlisi\nglobal dels centres sanitaris però és cert que la premsa incideix en temes candents\npuntuals com la manca de llits, les llistes d’espera i les urgències. Recorda la\nsituació extrema de l’assistència primària però així i tot, alerta de que tot el\nsistema es troba en risc. Coincideix amb la Sra. Iniesta quan indica que les\nmillores tecnològiques comporten canvis en els processos, com per exemple la\nCirurgia Major Ambulatòria que comporta una reducció de les estades\nhospitalàries. Creu, tanmateix, que la realitat demostra que cal abordar molts més\nàmbits i d’aquí la necessitat de la seva proposta. En definitiva, es mostra\nescèptica. Explica que després de l’acceptació del prec de l’Hospital de l’Esperança,\nno ha observat cap canvi i l’Hospital tancarà durant l’estiu.\nPer aquest motiu, malgrat l’aprovació de la proposició unànime de tots els Grups\ntem que l’acció es reduirà a una carta al conseller o al Consorci Sanitari. Prega, per\naquest motiu, que s’enceti una reflexió més profunda amb l’objectiu d’obtenir\ncanvis tangibles a la ciutat.\nLa Sra. Jaurrieta insisteix en la seva preocupació davant del perill d’una pèrdua\nde llits definitiva a partir del període de tancament estiuenc. Demana que s’avaluï\npertinentment el cas de cada hospital atès que alguns centres com l’Hospital\nUniversitari de Vall d’Hebron no poden assumir la previsió de llits tancats durant\nl’estiu. Recorda que els mitjans de comunicació es fan ressò a diari del col·lapse de\nles urgències atès l’enorme dificultat d’accedir a planta per part dels pacients ja\nque l’hospital es troba saturat. Si s’aplica el tancament de llits previst, l’atenció\ndurant l’estiu a les urgències del centre hospitalari no serà l’adequada. Tornant al\nnombre de llits que tancaran durant l’estiu, mostra el seu descontent i incredulitat\ndavant la dificultat de la Sra. Iniesta d’aportar una xifra concreta i pensa que\npotser no existeix voluntat per part del Govern de divulgar la dada o cap interès\nd’obtenir-la.\nAcaba manifestant que el Govern no defensa els ciutadans de Barcelona ni el\nGovern si aquesta informació no està disponible ni se l’espera.\nLa Sra. Pajares agraeix la resposta per escrit que li farà arribar la Sra. Iniesta i li\nrequereix un aclariment al voltant de l’optimització dels espais dins del mateix\nedifici d’alguns centres.\nLa Sra. Sanz emplaça els compareixents de la Comissió a resoldre en un altre\ncontext les preguntes que han generat les qüestions tractades durant la sessió.\nLa Sra. Fandos expressa el vot favorable de CIU, la Sra. Jaurrieta expressa el\nvot favorable del PSC, la Sra. Pajares expressa el vot favorable del PP, la Sra.\nRibas expressa el vot favorable d’ICV-EUiA i el Sr. Laporta expressa el vot\nfavorable d’UpB. S'aprova amb el redactat següent:\nLa Comissió de Qualitat de Vida, Igualtat, Joventut i Esports insta al Govern\nmunicipal i al Departament de Salut de la Generalitat de Catalunya, a través de la\nparticipació d'ambdues institucions al Consorci Sanitari de Barcelona, a mantenir la\nplena capacitat d'assistència als centres sanitaris de la nostra ciutat, també durant\nel període estival, donant resposta a les necessitats assistencials.\nDel Grup Municipal UpB:\n9. La Comissió de Qualitat de Vida, Igualtat, Joventut i Esports acorda instar el\nGovern municipal a dur a terme una campanya intensiva (presencial i en les xarxes\nsocials) durant els mesos d'estiu, i amb una atenció especial a les festes majors\nd'estiu, per al consum responsable de les begudes alcohòliques i en contra de les\nofertes tipus 2x1, happy hour o litres.\nEl Sr. Laporta agraeix les esmenes incorporades pel Govern i pel Grup d’ICVEUiA per millorar el redactat inicial de la proposició. Tot seguit, explica que la\nproposició pretén comprometre’s a no fomentar el consum d’alcohol. Continua\ndient que els nous patrons de consum de l’alcohol són els efectes del fenomen del\nbotellón i l’augment del consum abusiu d’alcohol entre els joves. En el Pla d’Acció\nsobre Drogues de Barcelona, les xifres demostren un augment des de l’any 1999\n\n4725\n\n\f4726\n\nGASETA MUNICIPAL DE BARCELONA\n\nNÚM. 26\n\nde l’edat d’inici al consum d’alcohol entre els adolescents, especialment entre els\nnois. Explica que la proposició arriba en previsió a la celebració de les festes\nmajors durant l’estiu i proposa enfortir l’esforç pedagògic i de sensibilització per la\nconscienciació per un consum moderat entre la població jove. Creu necessari\ndesvincular l’oci del consum d’alcohol per part del jovent, fomentant campanyes\nque desprestigiïn el seu consum. A més a més, trobaria adient una major\nimplicació de les escoles a fi d’abordar la problemàtica del consum desmesurat.\nFinalment, i com ja ha conclòs el període lectiu, demana que Ajuntament,\nDistrictes i entitats organitzadores de les festes majors coordinin les accions\ndirigides a fomentar el consum moderat de begudes alcohòliques.\nLa Sra. Jaurrieta anuncia que el Grup Socialista donarà suport a la proposició\nque presenta el Grup d’UpB atès que la demanda va en la línia de les obligacions\ndes de la salut pública i la convivència i s’emmarca en el Pla d’Acció sobre Drogues\n2013-2016 aprovat fa un any en el Plenari de l’Ajuntament. Recorda que el pla\nreflecteix en alguns apartats l’impacte del consum d’alcohol en els espais i\nesdeveniments amb gran afluència pública, del control de la venda d’alcohol i de la\npublicitat en espais exteriors. Constata que la proposició va més enllà i demana\nuna implicació dels organitzadors de les festes majors i rememora l’existència\nd’acords a la ciutat que han portat a no promocionar el consum abusiu. Valora\npositivament doncs, aquesta línia de treball atès que beneficia tothom. Per acabar,\ndemana mesures no tan conjunturals sinó estructurals i assenyala l’existència a la\nciutat de molts locals que afavoreixen el consum desmesurat. Creu que el grup\npolític de Drogues hauria d’iniciar una línia de treball en aquest sentit.\nLa Sra. Pajares assenteix a la proposta amb les esmenes incorporades que fan\nèmfasi en la població jove. Incideix en la importància dels hàbits que s’adquireixen\na la infància i a l’adolescència atès que acaben condicionant el seu\ndesenvolupament adult. És inqüestionable que l’alcohol comporta greus perjudicis\na aquestes edats. A continuació, comenta el marc legislatiu i explica que al Pla de\nDrogues cal afegir, paral·lelament, la Llei de Salut Pública aprovada per unanimitat\nal Parlament de Catalunya l’any 2008. Explica que a l’últim tram final tots els grups\nparlamentaris van recolzar la introducció d’una esmena per restringir promocions\nque fomenten el consum abusiu d’alcohol com els 2x1, les barres lliures o els\nHappy hour dins de la publicitat de les festes majors.\nLa Sra. Ribas creu que el consum de begudes alcohòliques respon a un patró\nsocial i cultural a casa i al carrer i per tant, pensa que calen polítiques de prevenció\ni sensibilització en el consum de begudes alcohòliques a fi de conscienciar dels\nriscos que comporta la seva ingesta, més enllà d’on es produeix el consum com\nassenyala el Pla de Drogues. Coincideix amb la Sra. Pajares en la importància de la\nLlei de Salut Pública que va significar un canvi legislatiu important. Pensa que els\njoves són un grup destinatari evident de la proposició i creu que cal acompanyar\nles polítiques de prevenció a ofertes d’espai d’oci com defensa el Pla d’Adolescència\ni Joventut. En aquest sentit, lamenta que el Govern no l’hagi implementat. Indica\nque l’estiu afavoreix la vida a l’aire lliure atès les condicions climatològiques i la\nconcentració de festes majors en un període breu. Afegeix que el reclam de\nconsum d’alcohol a baix preu que s’ofereix al turisme es fa encara més visible a\nl’estiu. Comenta que la proposició potser faci tard per aquest estiu. Ara bé, creu\nque el factor més important és promoure activitats de prevenció a llarg termini.\nManifesta que és important començar per algun lloc i per aquest motiu, la\nproposició pot tenir efectes més visibles l’estiu vinent. Sosté que el canvi cultural\nno s’aconsegueix en dos dies i per aquest fet, demana a l’Ajuntament que treballi\namb la societat i que es posi en contacte amb les entitats que organitzen les festes\nmajors de barri de la ciutat d’aquest estiu i de la resta de l’any. I com creu que les\nfestes majors no arriben molt més enllà, és necessari treballar coordinadament\namb aquestes entitats per poder establir objectius comuns. Conclou la seva\ncompareixença indicant que donaran suport a la proposició d’UpB tot agraint\nl’acceptació de la transacció que fa èmfasi en accions pedagògiques en detriment\nd’elements sancionadors i punitius que, segons el seu Grup, no canvien hàbits i\nencara menys entre els joves.\nLa Sra. Iniesta indica que el Govern es posiciona favorablement a la proposició\npresentada i després, indica la importància de la conscienciació sobretot entre els\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\njoves. Recorda que el consum d’alcohol no forma part de la dieta mediterrània.\nMés aviat cal recordar que continua sent el tòxic més important com reflecteix el\nPla de Drogues. Comenta, després, els programes generals de l’Agència de Salut\nPública. Valora molt positivament programes adreçats als joves com la de Flaix FM\ni creu que cal reforçar totes les mesures de Govern pel cas concret de les festes\nmajors. Explica la tasca de La Guàrdia Urbana, atenta a la promoció il·legal i de les\nofertes de begudes alcohòliques tipus 2x1. Finalment, anuncia l’aparició d’un nou\nweb per les festes de la Mercè adreçat als joves. Creu que les xarxes socials poden\nser una eina molt útil per accedir a aquest col·lectiu i que cal sumar forces des de\ndiferents àmbits per treballar tots en la mateixa direcció.\nEl Sr. Laporta agraeix a tots els Grups el seu suport. Coincideix amb la Sra.\nJaurrieta en demanar als organitzadors de les festes el compliment de la normativa\nsobre promoció i publicitat, element molt important al seu parer. Coincideix amb el\nGrup d’ICV-EUiA en donar prioritat a la prevenció i a la sensibilització així com en\nla dificultat d’implementar la proposició a l’estiu i que no obstant això, permet\nguanyar temps. Agraeix finalment a la Sra. Iniesta i el Govern el seu vot favorable\ni aplaudeix l’arribada del web a fi de motivar a prendre consciència de beure de\nforma mesurada.\nLa Sra. Fandos expressa el vot favorable de CIU, la Sra. Jaurrieta expressa el\nvot favorable del PSC, la Sra. Pajares expressa el vot favorable del PP, la Sra.\nRibas expressa el vot favorable d’ICV-EUiA i el Sr. Laporta expressa el vot\nfavorable d’UpB. S'aprova amb el redactat següent:\nLa Comissió de Qualitat de Vida, Igualtat, Joventut i Esports acorda instar al\nGovern municipal a incrementar l'esforç pedagògic i de sensibilització per a la\nconscienciació per a un consum moderat de begudes alcohòliques i en contra de\nles ofertes tipus 2x1, happy hour o litres, amb una atenció especial cap a la\npoblació jove i durant les festes majors d'estiu.\nb) Proposicions amb contingut de Declaració institucional\nc) Precs\nDel Grup Municipal PSC:\n10. Que l'Ajuntament de Barcelona insti al Departament de Salut de la\nGeneralitat de Catalunya, a garantir una atenció de qualitat als veïns i veïnes de\nBarcelona que utilitzen els serveis d'urgències de l'Hospital de la Vall d'Hebron.\nLa Sra. Jaurrieta presenta un prec que va dirigit al Govern perquè insti al\nDepartament de Salut a garantir l’atenció de qualitat del servei d’urgències als\nveïns i veïnes de la ciutat de l’Hospital de la Vall d’Hebron. Explica que és un\nhospital de referència, el més gran i rellevant de Catalunya i atén una població de\n450.000 persones. Opina que tot el que està apareixent a la premsa ha deixat de\nser un problema del Departament de Salut per esdevenir un problema de la ciutat.\nCita com a exemple l’espera fins a cinc dies a un box a les urgències. L’Hospital ha\nanat reduint llits: dels 2.000 abans de la crisi, es calcula que aquest estiu en\nquedaran 900. Demana, doncs, que es reconsideri el tancament de llits atesa la\nmanca de capacitat de respondre a la demanda d’ingressos en el centre.\nLa Sra. Iniesta accepta el prec del Grup municipal del PSC i preconitza garantir\nl’atenció sanitària amb accés amb equitat i qualitat. A continuació, elogia la tasca\nactual dels professionals sanitaris. Alerta, però que una cosa és la qualitat\npercebuda i una altra és que es pateixin demores. Explica que ha demanat\ninformació a la Vall d’Hebron. El Consorci ha divulgat 14 mesures internes per\nmillorar les urgències i que en principi, haurien de tenir resposta. Mostra sorpresa\ndavant la situació exposada a urgències atès la grandària de l’hospital i perquè\ns’han incorporat 50 llits al servei d’urgències. Reconeix, però, que cal avaluar la\ncapacitat de drenatge de les urgències a planta. Finalment, mostra voluntat en\naportar la xifra exacta de llits que li ha requerit la Sra. Jaurrieta, però ara no\ndisposa de la dada.\nLa Sra. Jaurrieta manifesta que no entra a valorar si hi ha 55 boxs o llits i\nmostra preocupació davant la demora d’atenció a les urgències de fins a cinc dies.\n\n4727\n\n\f4728\n\nGASETA MUNICIPAL DE BARCELONA\n\nNÚM. 26\n\nPensa que l’objectiu és anar directament a la planta per rebre l’atenció de\nl’especialitat pertinent. Lloa la tasca dels professionals i afegeix que el problema\nd’aquest col·lectiu rau en no poder tractar els pacients amb garanties, de treballar\na les urgències sense tot l’equip d’atenció especialitzada del propi servei o de\nveure els pacients dies i dies sense habitació. Així i tot, agraeix l’acceptació del\nprec a la Sra. Iniesta.\nEs dóna per tractat.\nDel Grup Municipal PP:\n11. Que el Govern municipal presenti en la propera Comissió de Qualitat de\nVida, Igualtat, Joventut i Esports el primer informe de seguiment del Pla per a la\nInclusió Social de Barcelona 2012-2015 d'acord amb el que preveu el propi Pla\nd'Inclusió.\nLa Sra. Pajares inicia la seva compareixença referint-se al Pla per a la Inclusió\nSocial de Barcelona 2012-2015 aprovat el 10 d’octubre de l’any 2011. Comenta\nque el propi Pla preveia la constitució d’un equip de treball responsable del\nseguiment i del desplegament de les mesures aprovades al Pla per el període\n2012-2015. Paral·lelament, el Pla contemplava la presentació d’un informe anual,\nel primer del qual s’hauria d’haver presentat el desembre del 2013. Indica que\ndesprés de dos anys i mig de vida del Pla no existeix cap document amb el qual\npoder avaluar què és el que s’ha fet i què és el que queda pendent. La importància\ndel Pla i el seu seguiment justifiquen el prec al Govern.\nLa Sra. Fandos anuncia l’entrega imminent de l’informe als membres de la\nComissió. Després, recalca que totes les accions hi estan pertinentment\ndesglossades. Explica que de totes les accions, el 80% es troba en execució, de les\nquals el 6,8% han conclòs. El 7,8% es troba en la fase inicial d’execució i un 5%\npreveuen l’execució però encara no es troba iniciada. Finalment, proposa fer un\ndebat quan es disposin més dades.\nLa Sra. Pajares agraeix la presentació de l’informe de seguiment tal com\ncontempla el Pla a fi de fer-ne una avaluació i indica que en cas de dubte passaria\nles preguntes per escrit.\nLa Sra. Fandos lamenta la demora de l’informe però en detriment, opina que\ns’ha aconseguit un estudi rigorós el qual s’ha de continuar aprofundint.\nEs dóna per tractat.\nd) Preguntes\nDel Grup Municipal PSC:\n12. Quants llits de la Xarxa Hospitalària d'Utilització Pública tancaran aquest\nestiu a la ciutat de Barcelona? Quants d'aquests seran definitius? Sol·licitem la\ninformació desglossada per cada centre hospitalari.\nTractada conjuntament amb el punt 8 de l’ordre del dia. Es dóna per tractada.\nDel Grup Municipal PP:\n13. Quins Centres d'Atenció Primària de Barcelona es veuran afectats aquest\nestiu per tancaments i durant quant temps? Quins són els CAP's que veuran aquest\nestiu modificats els seus horaris d'atenció i durant quant temps? S'ha preparat\nalguna mesura per informar els pacients d'aquests canvis? Es demana que també\nes lliuri la resposta per escrit.\nTractada conjuntament amb el punt 8 de l’ordre del dia. Es dóna per tractada\nDel Grup Municipal ICV-EUiA:\n14. Quin és el grau de compliment de la declaració institucional aprovada en la\nsessió de 21 de febrer de 2014 d'aquesta comissió per demanar a les\nadministracions competents mesures per a pal·liar la greu problemàtica de\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\npersones immigrants en situació administrativa irregular, i en especial pel que fa a\nla concessió de permisos de residència i treball de les persones estrangeres i als\nprocediments d'arrelament social de les persones en situació de vulnerabilitat?\nEl Sr. Gomà exposa que el mes de febrer de 2014 es va aprovar a la Comissió\nuna declaració institucional, molt avançada segons ell en els seus termes, en\nrelació a les enormes dificultats i riscos d’exclusió social de les persones\nimmigrades en situació administrativa irregular. Passats uns mesos, pregunta quin\nés a dia d’avui el seu grau d’acompliment, especialment pel que fa a dues\nqüestions: els resultats concrets del procés d’arrelament social i el nombre de\nconcessions i de negacions de permisos de residència i treball.\nEl Sr. Esteve respon indicant que s’han dut a terme diferents accions des del\nmes de febrer. En primer lloc, el Consell Municipal d’Immigració ha creat una\ncomissió ad hoc amb nou advocats de diferents entitats de prestigi com SOS\nRacisme, Comissions Obreres, UGT, Federació d’Associacions de Veïns i Cáritas,\nentre d’altres. Anuncia la presentació al setembre del document que recull 68\npropostes dins del marc de la Llei d’Estrangeria per millorar els aspectes d’inclusió\nd’aquestes persones en situació administrativa irregular. Paral·lelament, recorda la\nconvocatòria del Fòrum d’alcaldes, amb la presència de la Comissió, la comissària\nMalström, amb el suport de la ONU, d’UNITER (The Ukraine National Initiatives to\nEnhance Reforms), del Banc Mundial i del Consell Internacional de les Migracions\nen el qual es va aprovar una declaració de Barcelona que s’enviarà a tots els\nmunicipis. En aquesta declaració es feia especial esment, no només de reclamar\ncompetències pels municipis pel que fa a immigració, sinó especialment a la\nproblemàtica de les persones irregulars.\nContinua explicant una altra alternativa, com la del seminari a l’octubre a\nBarcelona amb diferents ciutats europees per abordar la situació de les persones\nen situació administrativa irregular. Per concloure, es refereix a les certificacions\nde les persones d’assentaments vulnerables i assenyala que se’ls fa una proposta\nd’arrelament. Indica que encara que no compleixin els requisits, la Direcció\nd’Immigració entén que en aquests casos d’extrema vulnerabilitat cal facilitar\nl’accés a l’obtenció de permisos de residència i treball.\nPer acabar, valora molt positivament les mesures d’inserció laboral on reserven\nel 50% de les vacants que es van generant a persones que puguin ser\nregularitzables.\nEl Sr. Gomà agraeix la informació i té molt presents els punts de coincidència\namb el Sr. Esteve. En aquest sentit, comparteix preocupació pel coll d’ampolla\nsignificatiu en la concessió o denegació de permisos de residència i de treball.\nPregunta de nou, tanmateix, quantes concessions de permisos de residència i\ntreball s’han produït.\nRecorda la dificultat actual de trobar feina, motiu pel qual creu que l’Ajuntament\nha de dotar de protecció jurídica aquestes persones oferint-los uns papers que\nfacilitin el seu accés a l’ocupació atès que ha desaparegut el context de bonança\neconòmica que comportava feina i després l’accés a la regularització.\nDemana així a l’Ajuntament un compromís ferm davant de totes les accions\nabans presentades per mitigar els efectes de les polítiques de la Generalitat i de\nl’Estat.\nEl Sr. Esteve promet les dades que disposa dels processos de regularització tot\nindicant que es tracta d’una competència de l’Estat i que per tant, oferirà les dades\nque coneix.\nEs dóna per tractada.\n15. Del total de persones ateses per serveis socials, quantes d'elles han\nsol·licitat ajuda en relació al servei domiciliari de l'aigua; i d'aquestes quants s'han\nbeneficiat del Fons de Solidaritat acordat entre l'empresa Aigües de Barcelona i\nl'Ajuntament de Barcelona el passat 22 de març del 2013? Quina ha estat l'ajuda\noferta per part d'aquest Fons de Solidaritat? Demanem que s'especifiqui si són\npersones que ha rebut aquesta ajuda perquè són prestadores de la RMI, ateses per\nCàritas, o bé perquè s'han acollit a la tarifació social aprovada per l'AMB.\n\n4729\n\n\f4730\n\nGASETA MUNICIPAL DE BARCELONA\n\nNÚM. 26\n\nSol·licitem que aquesta resposta també sigui lliurada per escrit a la mateixa\ncomissió.\nLa Sra. Sanz demana tenir coneixement de les persones ateses per Serveis\nSocials que han sol·licitat ajuda en relació al servei domiciliari de l’aigua i\nd'aquestes, quantes s'han beneficiat del Fons de Solidaritat acordat entre\nl'empresa AGBAR (Aigües de Barcelona) i l'Ajuntament de Barcelona que es va\nsignar el mes de març del 2013.\nRecorda que el Fons de Solidaritat ja s’havia impulsat prèviament i vista la\ncobertura oferta el primer any, va ampliar-la a persones ateses per Cáritas i a les\npersones beneficiàries de la Renda Mínima d’Inserció. Pregunta a més a més quina\nés la tipologia del descompte aplicat i si hi ha persones que s’hagin apuntat via\ntarifació social, aprovat darrerament a l’àrea metropolitana.\nLa Sra. Fandos cedeix la paraula a la Sra. Canals per respondre les preguntes.\nLa Sra. Canals comenta que el nombre d’ajuts a subministres atorgats des de\nServeis Socials ve expressat en termes globals, de manera que s’ignora la part que\npertoca a subministrament d’aigua o llum. Tanmateix, comenta que s’han activat\n2.957 ajuts per un import de 503.270,48 €, dels quals 1.650 corresponen fins al\n31 de maig. Pel que fa la pregunta des de la Comissió dirigida a Aigües de\nBarcelona i al seu Fons de Solidaritat, comenta que se’ls va traslladar i divulga la\nresposta per escrit com es va sol·licitar en el seu moment.\nTransmet, tanmateix, algunes dades significatives del comunicat d’Aigües, entre\nelles, que el Fons de Solidaritat des de l’inici de la implantació l’1 de juny fins al 14\nde juliol ha atorgat bonificacions a 2.866 beneficiaris a Barcelona per un total de\n191.250 €. Matisa que les dades reflecteixen el que és de l’Àrea Metropolitana,\nl’origen dels ajuts –Serveis Socials, Cáritas, Fundació Mambré- i si el client és\nperceptor de la Renda Mínima d’Inserció. Especifica que des de març 2013 l’ajuda\ndel Fons de Solidaritat s’atorga amb la petició de Serveis Socials dels ajuntaments\no entitats com Cáritas, i que inicialment l’ajuda es concedia quan el client\nacreditava ser perceptor de la Renda Mínima.\nRecorda que des dels Serveis Socials s’orientava a les persones prestatàries a\nacollir-se al Fons. Finalment, explica que actualment a Barcelona hi ha 3.127\nbeneficiaris de la tarifa social i anima els membres de la Comissió a consultar els\nquadres annexos a la resposta.\nLa Sra. Sanz agraeix la informació la qual considera aclaridora. Observa, però,\nun ball de xifres entre el que reflecteixen les dades del comunicat i el que va\ndeclarar a la premsa el president d’AGBAR, el Sr. Angel Simón, que deia que a\nl’Àrea Metropolitana s’havien atorgat un total de 25.000 ajudes. A continuació,\nafegeix que la voluntat del seu Grup era per un costat, obtenir les dades, i per un\naltre, fer una reflexió al voltant de les bonificacions que efectua l’Ajuntament i els\nfons de solidaritat d’aquestes empreses, citant la cooperació entre la Fundación\nEndesa amb Creu Roja i altres entitats socials.\nManifesta la seva preocupació, tanmateix, en les quotes dels contractes d’alta\ndels subministraments. Pensa que és un contrasentit que les empreses\nsubvencionin ex-post i no pas ex-ante el cost del servei, manifestant que\nl’aprovació de les tarifes de l’aigua s’emmarquen dins de l’Àrea Metropolitana,\ncompetència propera al Govern. El seu Grup demana, doncs, que les tarifes\ns’aprovin d’acord amb les necessitats de la població. Recorda específicament el\nproblema de moltes famílies que no poden afrontar les despeses del rebut,\ndeixant-les en una situació de gran vulnerabilitat davant del perill de la suspensió\ndel servei. Així mateix, opina que la facturació de 14.600 milions d’euros del Grup\nSuez, al qual pertany AGBAR, situa la xifra aportada pel Fons de Solidaritat d’1 o 2\nmilions d’euros d’insignificant. Demana al Govern municipal, present en el marc de\nl’Àrea Metropolitana i també en el Consell d’Administració de l’empresa, que es\nplanifiqui el cost de l’aigua amb criteris diferents i que es contempli l’accés al\nservei de l’aigua com un dret bàsic i un dret humà.\nLa Sra. Fandos indica que recull la petició de la Sra. Sanz i indica que des de\nl’Ajuntament es continua treballant per augmentar el suport al ciutadà des dels\nServeis Socials, ampliant protocols i pressupostos a fi d’evitar talls de\nsubministrament.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Sanz demana quan es podran consultar les dades segregades.\nLa Sra. Canals comenta que l’aplicatiu no recull unes dades segregades del tipus\nde subministrament.\nLa Sra. Sanz creu pertinent obtenir aquest tipus d’informació contrastada per\ncopsar les necessitats de les persones.\nEs dóna per tractada.\nDel Grup Municipal UpB:\n16. Quin és el capteniment del govern municipal sobre el desallotjament de la\nNau del carrer Paraguai?\nEs lliura per escrit.\n17. Quin és el capteniment del Govern municipal sobre els incidents ocorreguts\na la piscina de la creueta del Coll?\nEs lliura per escrit.\ne) Seguiment Proposicions / Declaracions de Grup\nDel Grup Municipal PSC:\n18. Que s'informi de l'estat d'execució de la proposició aprovada a la Comissió\nde Qualitat de Vida, Igualtat, Joventut i Esports de 16 de juliol de 2013 amb el\ncontingut següent: La Comissió de Qualitat de Vida, Igualtat, Joventut i Esports\nacorda instar al Govern municipal a presentar, en el proper semestre, una\nplanificació per als propers 10 anys pel que fa als següents equipaments per a gent\ngran: centres de dia, habitatges amb serveis, casals, equipaments de curta estada\n(places Respir), reserva de solars per a residències.\nLa Sra. Díaz demana quin és el seguiment de la proposició aprovada per\nunanimitat fa un any en la qual el Govern havia de presentar en un semestre la\nplanificació dels equipaments per a gent gran .\nLa Sra. Roset informa que s’està analitzant des de diferents òptiques la situació\nactual i els escenaris de futur de les persones grans de Barcelona a fi d’ajudar a\nmarcar línies de futur en l’atenció i en la promoció de les persones grans de la\nciutat. Explica a la Comissió que s’ha efectuat un estudi que contrasta la realitat de\nla gent gran actual amb la futura població gran per recollir la seva visió,\nnecessitats i perspectives. Recorda altres estudis que apropen a la realitat i a les\nnecessitats de la gent gran com és l’anàlisi de les condicions de vida de les\npersones grans, estudi efectuat per l’Ajuntament de Barcelona i la Universitat\nAutònoma de Barcelona, l’Informe sobre els Casals i espais de gent gran de\nBarcelona per la Universitat Pompeu Fabra al 2014, el Pla municipal per les\npersones grans 2013-2016 plantejat des d’una perspectiva transversal i que s’està\nimplementant. Indica que cal afegir la mesura de Govern sobre el bon tracte a les\npersones grans i el protocol existent sobre el maltractament.\nPuntualitza, no obstant això, la dificultat de planificar al llarg del termini de 10\nanys per la possibilitat d’un canvi d’escenaris. Es compromet a aprofundir en el\ntema al llarg del darrer trimestre d’enguany. Anima als membres de la Comissió a\nrevisar la documentació lliurada a la darrera Comissió de juny on queda constància\nde la planificació de diferents inversions en gent gran en el programa Respir i en la\nconstrucció i remodelació de nous casals i espais per gent gran com els 271\nhabitatges amb serveis nous.\nLa Sra. Díaz troba molt insatisfactòria la resposta de la Sra. Roset atès que la\nproposició es va aprovar per unanimitat fa un any i encara no ha finalitzat l’anàlisi\nde les dades. Per un altre costat, explica que el seu Grup està elaborant un pla\nd’equipaments des de que el Govern va presentar el Pla de la Gent Gran, fet que\ndemostra l’existència prèvia de l’estudi de les dades. Li recorda, paral·lelament,\nque els habitatges amb serveis no formen part de la planificació del Govern actual.\nPer concloure, li demana que li faci arribar les dades aportades per escrit a fi\nd’analitzar-les.\n\n4731\n\n\f4732\n\nGASETA MUNICIPAL DE BARCELONA\n\nNÚM. 26\n\nEs dóna per tractada.\nDel Grup Municipal ICV-EUiA:\n19. Que en compliment del compromís adquirit en la sessió de la Comissió de\nQualitat de Vida, Igualtat, Joventut i Esports, de 20 de març de 2012, el Govern\nmunicipal informi de les gestions realitzades i del calendari d'implementació per a\nla modificació de la composició del Consell de Salut del Consorci Sanitari de\nBarcelona, per tal de donar entrada als Consells de Salut dels 10 districtes de la\nciutat i de les associacions i entitats d'àmbit de ciutat que treballen en el camp de\nla salut.\nLa Sra. Iniesta corrobora la importància de la participació de les entitats atès\nque és sabedora de la seva rellevància i perquè no considera que en aquests\nmoments el Consell de Salut i el Consorci Sanitari de Barcelona representin l’ànima\nde Barcelona.\nTanmateix, constata la importància d’una regulació, explica que no s’ha efectuat\ncap regulació al Departament de Salut i confirma la seva insistència atesa la manca\nde representativitat del Consell de Salut.\nLa Sra. Ribas observa, en primer lloc, que va presentar el prec al març i que ja\nva manifestar en el seu moment que es tractava d’un plantejament del final del\nseu mandat en el qual ella va ser delegada de Salut i que era fruit d’un procés\nparticipatiu a nivell de tota la ciutat. Recorda que el Consorci Sanitari ja havia\ndedicat un any en confeccionar un informe jurídic. Explica que d’aquest informe no\nes desprenia el que la Sra. Iniesta ha exposat al voltant de la nova regulació.\nGlossa aquests canvis en el reglament dels estatuts del Consorci Sanitari de\nBarcelona ja que la composició del Consell de Salut estava inclosa en els estatuts.\nL’aprovació per part de l’Ajuntament i de la Generalitat no va arribar arran de les\neleccions autonòmiques. En contrapartida, pensa que s’ha avançat amb la\npresència d’una vicepresidència segona del Consorci Sanitari a tots els Consells de\nSalut dels Districtes. Indica que en aquell moment no es va poder impulsar, atès\nque CiU no volgué votar cap modificació de reglament dels Consells de Salut dels\nDistrictes. Malgrat tot, s’ha impulsat aquesta segona part i el que roman bloquejat\nés la part de la Generalitat.\nFinalment, pensa que el motiu fonamental per no acabar d’implementar la\nmodificació rau en la comoditat de mantenir el model del Consell de Salut actual, el\nqual no és gens participatiu .\nEs dóna per tractada.\nVI) Mocions\nVII) Declaració Institucional\n20. Condemnar els esdeveniments de xenofòbia i racisme que s'hagin produït i\nque es puguin produir a la Ciutat.\nLa Sra. Fandos dóna lectura a la part dispositiva de la declaració.\n“Declaració institucional contra el racisme i la xenofòbia.\nPrimer: condemnar els esdeveniments de xenofòbia i racisme que s’hagin\nproduït i que es puguin produir a la ciutat.\nSegon: manifestar el reconeixement del dret de totes les persones a viure amb\ndignitat, en igualtat de drets, en llibertat i respectant la diversitat humana.\nTercer: refermar la Declaració de Barcelona com a municipi respectuós amb els\ndrets humans.\nQuart: treballar perquè l’Ajuntament de Barcelona segueixi sent una institució\nexemplar en el foment de la igualtat de drets i la lluita per la no discriminació.\nI cinquè: promoure i afavorir el coneixement i l’educació dels nostres infants i\njoves, per tal que des de ben petits, els ciutadans i ciutadanes de la nostra ciutat\nrebutgin qualsevol acte o actitud discriminatòria.”\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Fandos expressa el vot favorable de CIU, la Sra. Díaz expressa el vot\nfavorable del PSC, la Sra. Pajares expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova.\nNo havent-hi altres assumptes per tractar, la Presidència aixeca la sessió a les\n14’15h.\n\nActa de la sessió extraordinària de 22 de juliol de 2014, aprovada el dia 19\nde setembre de 2014\nA la sala President Lluís Companys de la casa de la ciutat, el 22 de juliol de\n2014, s’hi reuneix la Comissió de Qualitat de Vida, Igualtat, Joventut i Esports,\nsota la presidència de la Ima. Sra. Janet Sanz Cid. Hi assisteixen les Imes. Sres. i\nels Ims. Srs.: Maite Fandos i Payà, Irma Rognoni i Viader, Francina Vila i Valls,\nImmaculada Moraleda i Pérez, Núria Carmona Cardoso, Pilar Díaz López, Glòria\nMartín Vivas, Ricard Gomà Carmona i Joan Laporta Estruch, assistits per la Sra.\nSonia Castañer González, per delegació del secretari general de la Corporació, que\ncertifica.\nExcusen la seva absència els Ims. Srs. Raimond Blasi i Navarro i Joan\nPuigdollers i Fargas i les Imes Sres. Sara Jaurrieta Guarner, Belén Pajares Ribas,\nÀngels Esteller Ruedas.\nTambé hi són presents la Ima. Sra. Carmen Andrés i Añon i l’Im. Sr. Antoni\nVives i Tomàs.\nS’obre la sessió a les 17 hores.\nPart Informativa\nCompareixences Govern municipal\nDels grups municipals del PSC i d’ICV-EUiA:\nÚnica. Que comparegui el responsable polític del govern municipal per tal\nd’informar sobre: a) el conjunt d’accions que està duent a terme el govern\nmunicipal, en especial des de l’àrea de Qualitat de Vida, per tal d’afrontar el\nnombre creixent de desnonaments a la ciutat, que segons l’Alcalde, en la sessió de\nPlenari del Consell Municipal del dia 27 de juny, van ser 265 des de l’1 de gener\nfins aquell dia; b) el grau de compliment de les proposicions aprovades a les\nComissions i al Plenari del Consell Municipal en relació amb l’acció municipal per\nevitar els desnonaments i afrontar les seves conseqüències sobre les persones.\nLa Sra. Sanz, en primer lloc, dóna la benvinguda als membres de la Plataforma\nd’Afectats per la Hipoteca i de l’Associació 500x20 que els acompanyen, així com al\npresident de la Federació d’Associacions de Veïns i Veïnes de Barcelona.\nTot seguit, recorda que la sessió extraordinària s’ha convocat per la sol·licitud\ndels grups municipals d’ICV-EUiA i del PSC i llegeix l’enunciat de la compareixença.\nD’altra banda, explica que tot i que normalment en les compareixences el Govern\nté 10 minuts i els grups en tenen 6, en aquest cas, tenint en compte que es tracta\nd’una sol·licitud de dos grups municipals, han acordat que el Govern municipal\ndisposi de 15 minuts i els grups de l’oposició de 10.\nLa Sra. Fandos agraeix la sol·licitud de compareixença i afirma que el Govern\nmunicipal no té cap inconvenient a fer-la perquè una de les prioritats del mandat\nhan estat les polítiques socials, tal com constata l’augment progressiu dels\npressupostos destinats a protecció i promoció social, que ha estat de més del 30%\ndes de l’inici del mandat. D’altra banda, manifesta que el Govern també ha donat\nsuport a les persones i a les famílies que han estat víctimes de llançaments i\ndesnonaments. En aquest punt, reconeix que en temes d’habitatge social hi ha un\n\n4733\n\n\f4734\n\nGASETA MUNICIPAL DE BARCELONA\n\nNÚM. 26\n\nretard considerable en comparació amb la majoria de països d’Europa i que no ha\nestat fàcil afrontar la crisi. Recorda, però, que quan van arribar al govern no hi\nhavia cap protocol assignat per als desnonaments i afirma que l’han hagut d’anar\nconstruint entre tots i totes.\nTot seguit, agraeix als altres grups municipals que durant tot el mandat hagin\npresentat diferents propostes en els consells plenaris i en les comissions, a les\nquals han intentat donar compliment, i posa l’exemple de la creació d’una comissió\nespecial mixta amb la participació de tots els grups i entitats on han anat marcant\nels fulls de ruta. També fa referència a diferents accions que s’han endegat des de\ndiferents àmbits, no només des de Qualitat de Vida, i en aquest sentit esmenta la\ndecisió de no cobrar plusvàlues en el cas de dació en pagament dels habitatges\nindividuals o la signatura d’una sèrie d’acords amb diferents institucions, entre\naltres amb el Jutjat Degà de Barcelona o el Tribunal Superior de Justícia i diferents\ncol·legis professionals, per elaborar un protocol que abans no existia per tal que\ns’informi l’Ajuntament de quan es produiran llançaments. Manifesta que arran\nd’aquestes notificacions els Serveis Socials han pogut intervenir, a vegades\nassistint in situ la mateixa comissió judicial i sobretot intentant, de manera\npreventiva, treballar amb les persones que havien de ser desnonades. En relació\namb això, recorda que el 60% dels casos en què s’intervé s’atenen des dels\nServeis Socials dels districtes i el 40% des del Centre d’Urgències i Emergències\nSocials.\nD’altra banda, assenyala que des d’Hàbitat Urbà també s’han pres mesures\nimportants, com ara el servei de mediació entre propietaris i llogaters, i explica\nque han augmentat un 20% les hores d’atenció i assessorament des de les oficines\nd’habitatge que hi ha als districtes. També manifesta que s’han signat acords de\ncol·laboració entre l’Agència de l’Habitatge de Catalunya i l’Ajuntament.\nPel que fa als habitatges d’inclusió, afirma que se n’han augmentat\nconsiderablement les places fins arribar a les 1.500. Explica que es van obrir\nespais que abans no existien, com el primer centre d’allotjament temporal, al\ncarrer Navas, per on ja han passat 94 famílies, o els equipaments de l’Hort de la\nVila, de persones soles i amb parella, amb 75 habitacions, que ja han acollit 204\npersones. A més, afirma que estan treballant per obrir altres centres d’allotjament\nfamiliar, en aquest cas al carrer Sant Pere Més Baix.\nD’altra banda, fa referència al conveni que s’ha signat amb l’Observatori de\nDrets Econòmics, Socials i Culturals a través de les relacions amb la Plataforma\nd’Afectats per la Hipoteca, amb la qual tenen un conveni des de l’any 2012 i amb\nqui col·laboren en l’assessorament i l’acompanyament de les persones afectades.\nExplica que el conveni es va renovar el 2013 incrementant-ne els imports, que\nl’any 2014 també s’estan negociant. Per tant, constata que el Govern municipal\ntreballa amb la PAH i amb l’Observatori DESC.\nTot seguit, explica que també hi ha subvencions d’habitatges del Patronat\nMunicipal de l’Habitatge, i en aquest sentit afirma que s’han destinat 800\nhabitatges des de la Mesa d’Emergència (213 habitatges l’any 2013). També indica\nque ha augmentat considerablement el fons econòmic adreçat a atendre les\nfamílies amb deutes d’habitatge, i assenyala que només l’any 2013 aquesta partida\nva augmentar 1.244.000 euros. D’altra banda, manifesta que des de l’Àrea de\nQualitat de Vida el 2013 també es van aportar 2.350.000 euros en ajudes per\nevitar desnonaments i que s’han ofert subvencions per import d’1.162.000 euros\nperquè el cost de lloguer dels habitatges del parc social no superi en cap cas el\n30% dels ingressos dels inquilins. D’altra banda, assenyala que el 2013 es van\ndestinar des de l’Àrea de Qualitat de Vida 1.060.000 euros a manteniment\nd’habitatges, subministraments, parament de llar, etcètera, així com 2.400.000\neuros per allotjar temporalment persones i famílies vulnerables.\nEn resum, assenyala que el Govern municipal ha destinat 7.200.000 euros a\nreduir el nombre de desnonaments i garantir l’allotjament, sobretot de persones i\nfamílies que es queden sense habitatge. Afirma que aquestes partides\naugmentaran durant l’any 2014.\nPer acabar, expressa que per al Govern ha estat important i prioritari\nacompanyar aquelles persones que podien patir un desnonament. A més,\nmanifesta que s’ha augmentat el pressupost, s’han activat protocols, s’han\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\naugmentat els serveis i s’han posat les bases per acompanyar aquestes persones.\nFinalment, dóna les gràcies a la Plataforma i a les entitats que també estan\najudant els afectats pels desnonaments.\nEl Sr. Gomà saluda els membres de la PAH Barcelona, l’Associació 500x20 i la\nFAVB que els acompanyen, i recorda que són entitats que creen vincles de\nsolidaritat en els barris de la ciutat i lluiten per prevenir desnonaments i per oferir\nsuport a les persones desnonades.\nTot seguit, fa referència a les paraules de l’alcalde en el Ple del mes anterior,\nquan va afirmar que s’havien notificat 310 desnonaments d’habitatges, dels quals\n265 ja s’havien executat o estaven en procés d’execució entre gener i juny del\n2014. Assenyala que aquesta xifra representa una mitjana de 2-3 desnonaments al\ndia, entenent, però, que no es tracta de tots els desnonaments, sinó només\nd’aquells en què hi ha en joc l’habitatge principal i situacions de vulnerabilitat que\nrequereixen l’activació dels serveis municipals. Per tant, afirma que el 2014 els\ndesnonaments són una realitat diària a Barcelona i assenyala que les famílies\ndesnonades són famílies molt vulnerables, sovint amb infants, castigades per la\ncrisi i per la retallada en les prestacions socials, víctimes d’una normativa\nhipotecària i d’arrendaments urbans molt més pensada per afavorir el negoci de la\nbombolla immobiliària de bancs i de propietaris que per protegir les persones i que\natempta contra la seva dignitat. A més, assenyala que és una realitat que castiga\nde forma desigual els barris i que, d’alguna manera, és el mirall de la Barcelona\nfracturada, amb diversos desnonaments cada setmana a barris com Ciutat\nMeridiana, Torre Baró, Vallbona, Roquetes, Prosperitat, Porta, la Verneda, el Besòs\no la Marina.\nTot seguit, afirma que en el moment actual els desnonaments són probablement\nel principal drama humà que viu la ciutat, i recorda que aquest hivern milers de\nfamílies han deixat d’escalfar casa seva i de pagar el rebut de l’aigua per poder\npagar el lloguer i per poder menjar, i centenars de famílies que han hagut de triar\nentre pagar el lloguer o menjar.\nDavant d’aquesta situació duríssima que afecta els drets humans, afirma que\ns’articulen respostes molt dispars. D’una banda, veïns i veïnes, entitats i la\nPlataforma d’Afectats per la Hipoteca, que s’organitzen per aturar desnonaments,\nen un exemple de solidaritat, de dignitat i d’apoderament de la gent en els barris\nde la ciutat. D’altra banda, un Govern municipal que no ha aconseguit ni aturar ni\ndisminuir el drama dels desnonaments. En aquest sentit, considera, en primer lloc,\nque hi ha un grau d’incompliment molt alt de les proposicions aprovades i de bona\npart dels compromisos que el Govern també ha votat en Plenari o en comissions.\nEn segon lloc, creu que les mesures que s’han adoptat han quedat molt lluny de la\nresposta necessària i que, per tant, ha mancat una priorització clara i eficàcia en\nallò que s’ha fet. Per tant, al seu entendre hi ha un doble dèficit de voluntat i de\ncapacitat política.\nA més, considera que la resposta municipal contra els desnonaments hauria\nd’estar orientada per dos grans criteris. D’una banda, evitar-los, per tant,\npolítiques estructurals i preventives per fer possible el principi de Barcelona com a\nciutat lliure de desnonaments. D’altra banda, creu que en cas que no es pugui\nevitar el desnonament, cal garantir el dret al reallotjament públic i digne.\nConsidera que avui Barcelona està lluny d’ambdós aspectes i manifesta que\nl’Ajuntament hauria d’haver construït una estratègia integral, amb mesures socials\ni d’habitatge ben coordinades, i que l’hauria d’haver situat en el centre de les\nprioritats municipals.\nTot seguit, reconeix que l’Ajuntament ha aportat elements parcials d’informació\nen diferents comissions i al Plenari, i admet que la Sra. Fandos també n’ha aportat\nalguns elements més, però pocs de nous. En aquest sentit, vol fer una reflexió\nsobre polítiques i compromisos d’acció incorporats en les proposicions aprovades\npel Plenari o per les comissions de Plenari amb suport del Govern. En primer lloc,\nrecorda que Barcelona ha demanat al Govern de l’Estat la suspensió dels\ndesnonaments fins que no es produeixi una modificació en termes justos de la\nnormativa hipotecària i d’enjudiciament civil. En relació amb això, afirma que no\nserà possible superar el drama dels desnonaments fins que no hi hagi un\nreconeixement legal, d’una banda, de la dació en pagament, i, d’altra banda, de la\n\n4735\n\n\f4736\n\nGASETA MUNICIPAL DE BARCELONA\n\nNÚM. 26\n\nderogació del procediment de desnonament exprés aprovat en el Congrés dels\nDiputats el 2009, impulsat per CiU.\nEn segon lloc, també recorda que el Plenari de la ciutat ha demanat la suspensió\nde totes les execucions hipotecàries per part d’aquelles entitats financeres amb les\nquals opera l’Ajuntament, i considera que en aquest punt hi ha un alt grau\nd’incompliment. En aquest sentit, afirma que bancs amb els quals opera\nl’Ajuntament i que han estat rescatats amb diner públic —Bankia, Catalunya\nCaixa— segueixen desnonant als barris de la ciutat. Afirma que no n’hi ha prou\namb adreçar-los una carta, tal com va fer l’alcalde, sinó que cal exigència\ndemocràtica. En aquest sentit, creu que la prova que avui a Barcelona la\ndemocràcia municipal no està segrestada i que l’alcalde respon a les necessitats\nciutadanes passaria perquè no es produís ni un desnonament més per part de cap\nentitat financera amb la qual operi l’Ajuntament.\nTot seguit, com a tercer element important, considera que la màxima prioritat\nen polítiques preventives contra els desnonaments hauria de ser enfortir un\nmecanisme públic de suport en el pagament del lloguer de les famílies vulnerables.\nEn relació amb això, explica que els últims tres anys s’ha produït una retallada del\n69% de les prestacions socials d’ajut al pagament del lloguer, que han passat de\n23.728 l’any 2011 a 7.368 a finals del 2013. Constata que el programa de lloguer\njust i les prestacions d’urgència s’han reduït a la meitat. Pel que fa als convenis\namb entitats financeres per a cessió de pisos buits, assenyala que només 9 pisos\nhan culminat el procés de cessió i assignació, i pregunta a la Sra. Fandos si hi ha\ncap novetat en aquest sentit.\nD’altra banda, pel que fa a la Taula d’Habitatges d’Emergència, tal ha com ha\nindicat la síndica, d’una banda considera que és insuficient i, de l’altra, afirma que\nté un reglament d’accés que exclou la majoria de casos.\nQuant als habitatges dotacionals per a famílies vulnerables, tot i que reconeix\nque a Navas funcionen 26 unitats, recorda que el compromís era arribar fins a les\n400. D’altra banda, pregunta a la Sra. Fandos si s’ha concretat alguna cosa pel que\nfa a la moció aprovada el 31 de gener amb relació a les multes a pisos\npermanentment desocupats. També demana si s’ha concretat res pel que fa al\nrecàrrec del 50% de l’IBI a pisos dels bancs provinents d’execucions hipotecàries.\nCom a conclusió, afirma que la realitat és que continua havent-hi molts\ndesnonaments a la ciutat i que hi ha un clar dèficit en les polítiques d’habitatge\nd’emergència i una clara insuficiència en els mecanismes d’atenció social. Demana\nal Govern prioritat i que actuï amb força i convenciment per tal que Barcelona\nesdevingui una veritable ciutat activa contra els desnonaments i que no deixi de\ntreballar i de prioritzar fins aconseguir que sigui també una ciutat lliure de\ndesnonaments.\nLa Sra. Andrés comença saludant els membres de les plataformes que els\nacompanyen i el president de la Federació d’Associacions de Veïns i Veïnes de\nBarcelona.\nTot seguit, explica que segons les xifres que ha aportat la jutgessa degana, la\nSra. Mercè Caso, a Barcelona s’han practicat 2.400 llançaments durant l’any 2013,\nuna xifra molt important, tot i que una mica inferior a la del 2012. D’altra banda,\nafegeix que el 48,4% d’unitats familiars que demanden habitatge de protecció\noficial a Barcelona tenen una renda inferior a 15.000 euros, i més d’un 15% una\nrenda anual inferior a 4.000 euros.\nA continuació, recorda que l’Ajuntament, en una proposició aprovada en el\nConsell Plenari per unanimitat, va decidir que Barcelona seria una ciutat activa i\ncompromesa amb la prevenció dels desnonaments per dificultats econòmiques i en\ndefensa del dret a l’habitatge, i considera que el Govern municipal té l’obligació\npolítica i moral de fer complir aquest compromís i de fer una política d’habitatge\nenèrgica i eficaç que doni resposta a l’accés a l’habitatge de preu assequible, a no\nperdre el propi habitatge i a accedir a un habitatge digne en cas que es produeixi\nla pèrdua. Al seu parer, el Govern municipal no està a l’alçada del repte, ja que no\nté dissenyada una política d’habitatge per al moment actual, sinó que treballa amb\nun esquema anterior d’un període de creixement —d’una banda, les polítiques de\nplanificació i gestió del sòl, i, de l’altra, els ajuts socials— que considera del tot\ninsuficient per garantir el dret a l’habitatge a Barcelona.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nPel que fa a la planificació en matèria d’habitatge a mitjà i llarg termini, afirma\nque ha patit una caiguda molt forta, d’un 75% en habitatge protegit i del 100% en\nel cas d’habitatge dotacional per a col·lectius vulnerables. Assenyala que l’activitat\npromotora del Patronat Municipal s’ha reduït més de la meitat: dels gairebé 1.000\nhabitatges anuals que es construïen en anys anteriors s’ha passat a 440 habitatges\nde mitjana. Considera que aquest descens de planificació i d’inversió penalitzarà la\nrealització d’habitatge públic els pròxims anys.\nQuant al Pla d’inclusió social presentat el 2012 pel Govern, recorda que\nincorporava els objectius, entre d’altres, d’augmentar el parc d’habitatge social,\nmillorar l’accés a les famílies que pateixen processos de desnonament i llançament,\ni millorar el sistema d’adjudicació d’habitatges d’emergència social. Considera,\nperò, que aquests objectius no s’han acomplert.\nD’altra banda, assenyala que el nou Pla d’habitatge de Barcelona promogut pel\nGovern l’octubre del 2013 està pendent d’aprovació i que, segons l’últim calendari,\ns’aprovarà el 2015, quan probablement ja hagi finalitzat el mandat. Posa de\nmanifest que aquest pla inclou la mesura de promoure 20.000 habitatges, 10.000\ndels quals han de ser de protecció oficial. A més, inclou la construcció de 1.000\nnous habitatges de lloguer assequible. En relació amb el pla, afirma que de\nmoment només s’ha aplicat una mesura, que consisteix en la subvenció de pisos\nconstruïts en mandats anteriors, com ara els de Torre Baró i els de Sant Andreu.\nEn aquest punt, pregunta al Govern si considera suficients les 182 mediacions\nfinalitzades en dos anys, el 2012 i el 2013, entre llogaters i propietaris, els 12\npisos cedits per la Caixa als Serveis Socials per destinar a famílies vulnerables o\nels 55 cedits per Catalunya Caixa, la majoria dels quals no reunien les mínimes\ncondicions d’habitabilitat.\nFinalment, conclou que no hi ha ni Pla d’habitatge, ni una mesura que doni\nsuport a ampliar el parc públic d’habitatge, ni Reglament del Registre de\nSol·licitants d’HPO, ni un nou procediment d’adjudicació d’habitatges d’emergència\nsocial. Afirma que en el moment en què es va tramitar la proposta del nou\nReglament de Registre de Sol·licitants el Grup Municipal del PSC va demanar que\ns’hi inclogués el procediment d’adjudicació d’habitatges d’emergència social i\nl’al·legació va ser desestimada perquè paral·lelament s’estava tramitant una norma\nper regular i actualitzar aquesta adjudicació, cosa que no ha s’ha arribat a fer. Per\ntant, considera que l’habitatge no és una prioritat per al Govern municipal, que\ncontinua treballant en clau gairebé de caritat en comptes de fer política\nd’habitatge. Per acabar, afirma que la política d’habitatge ha d’avançar, atès que el\nmoment actual no és de creixement, sinó de crisi econòmica.\nLa Sra. Martín saluda els membres de la Plataforma i de l’Associació 500x20 que\nels acompanyen.\nTot seguit, manifesta que es troben davant d’un veritable drama social\nconseqüència de la crisi que té com a resultat que moltes famílies s’hagin vist\nabocades a patir un desnonament. Tot i que admet que el Govern municipal ha fet\ndiferents actuacions a favor de les persones que es troben en aquesta situació, al\nseu parer no són suficients. A més, afegeix que s’han dut a terme amb certa\ndescoordinació i manca de previsió en determinades qüestions, així com amb una\nescassa aportació de recursos públics.\nConsidera que l’elevat nombre de desnonaments indica que el resultat de les\naccions que s’han endegat no és alentidor. Assenyala que les úniques xifres de què\ndisposen, que va avançar l’alcalde, parlen de 265 llançaments executats el 2014 a\nBarcelona. Aquestes dades representen que a l’any es poden superar els 600\ndesnonaments i que el nombre de persones que es troben en aquesta situació és\nmolt més alt, si es té en compte que en els darrers anys les xifres eren encara més\nelevades, per la qual cosa s’ha anat acumulant el nombre de persones que\nnecessiten de forma urgent un habitatge. A més, a la greu situació en què es\ntroben aquestes persones cal afegir la d’aquelles que, per diferents motius, tampoc\ndisposen d’un habitatge: d’una banda, les persones sense sostre, que a Barcelona\nsón prop de 3.000, i, de l’altra, persones que han de viure amb familiars perquè no\ntenen recursos suficients per accedir a un habitatge digne.\nA continuació, al·ludeix al document que el Govern va presentar en la sessió\nplenària de la comissió mixta sobre llançaments del passat mes de febrer. Explica\n\n4737\n\n\f4738\n\nGASETA MUNICIPAL DE BARCELONA\n\nNÚM. 26\n\nque en l’apartat de consolidació dels fons d’habitatge social es diu que hi ha un\nparc d’habitatges de lloguer protegit de 10.311, i que d’aquests una mica més de\n2.000 són de lloguer social. Puntualitza, però, que la majoria dels 2.000 habitatges\nde lloguer social no són nous, sinó que ja existien l’any 2011, com els habitatges\namb serveis per a la gent gran, que s’han incrementat en un nombre molt discret\nels darrers tres anys i que tenen molt poca rotació, a més d’anar dirigits a un\ncol·lectiu específic. Afegeix que la llista d’espera supera les 500 persones.\nPel que fa als habitatges d’emergència social, indica que només se n’han atorgat\n177 el 2012 i 213 el 2013. Quant als habitatges d’inclusió públics, diu que des del\n2011 només s’han incrementat en 7 habitatges, i han passat de 43 a 50. Amb\nrelació als habitatges provinents de la banca, afirma que el Govern només ha\naconseguit incorporar al fons 9 o 12 habitatges —la xifra no queda clara— de\nl’àmplia borsa de pisos buits que està en mans de les diferents entitats bancàries.\nPer tot això, considera que la resposta del Govern ha estat massa lenta i no ha\ncobert les necessitats de les persones en situació de vulnerabilitat social, per la\nqual cosa en aquests moments no es garanteix el dret al reallotjament públic de\nles persones desnonades. El Grup Municipal del PP considera que l’oferta\nresidencial pública per pal·liar la pèrdua d’habitatge habitual a la ciutat és\ninsuficient, motiu pel qual ha instat el Govern a incrementar els recursos amb la\nfinalitat d’augmentar el nombre d’habitatges de lloguer social i de protecció social,\nal temps que ha reiterat la necessitat d’ocupar i fer ús en els supòsits d’urgència\nsocial dels 377 habitatges socials buits que encara queden entre els que pertanyen\nal Patronat de l’Habitatge i a Regesa. Com a prova de l’oferta insuficient, afirma\nque cada vegada és més gran el nombre de persones que demanen un habitatge\nde protecció oficial. Així, explica que el passat mes de gener, al Registre de\nSol·licituds d’Habitatges de Protecció Oficial hi havia 28.854 sol·licituds vigents, i a\nl’últim sorteig per accedir a tres promocions de 74 pisos en règim de lloguer, s’hi\nvan presentar 7.745 persones.\nTot seguit, explica les accions que, a parer del seu grup, l’Ajuntament hauria\nd’emprendre per fer front a aquest drama social. En primer lloc, considera que\nhauria d’augmentar el nombre de centres d’allotjament temporal, ja que avui dia\nnomés n’hi ha dos: el de Navas, a Sant Andreu, amb només 25 pisos, i el d’Hort de\nla Vila, amb 75 places.\nEn segon lloc, creu que l’Ajuntament hauria d’augmentar la signatura de\nconvenis amb la banca. Manifesta que, a diferència d’altres municipis, l’Ajuntament\nde Barcelona no ha aconseguit acords importants per disposar d’habitatge de\nlloguer social accessible.\nEn tercer lloc, considera que caldria ampliar el parc d’habitatges de lloguer\naccessible fent efectiva la compra a privats per destinar els habitatges a\nl’acolliment de famílies desnonades. En aquest sentit, afirma que encara no\nconeixen el resultat del pacte per a la compra de 1.000 habitatges destinats a\nlloguer social i a emergència social inclosos en el Pla 100x1000.\nEn quart lloc, creu que caldria arribar a acords amb privats per al lloguer de més\nhabitatges socials.\nEn cinquè lloc, afirma que cal continuar donant suport en el marc de la política\nd’ajuts econòmics dels Serveis Socials municipals i incrementar els ajuts econòmics\nal lloguer a les persones i famílies vulnerables, prioritzant aquelles en risc de\ndesnonament o d’exclusió residencial per poder fer front al pagament del lloguer o\nde la hipoteca.\nFinalment, afirma que el més important és estar convençuts que l’habitatge és\nuna prioritat i que s’han d’afrontar aquestes greus situacions amb la màxima\neficàcia i agilitat. Per tant, insisteix que cal una resposta més contundent per\nacabar amb aquesta situació tan dramàtica.\nPer acabar, demana a la Sra. Fandos que els informi del nombre de\ndesnonaments i de llançaments a la ciutat de Barcelona des de l’any 2008 fins al\n2013.\nEl Sr. Laporta saluda els representants de les plataformes i el president de la\nFederació d’Associacions de Veïns de Barcelona.\nTot seguit, afirma que Barcelona i la seva àrea metropolitana tenen una manca\nestructural d’habitatge protegit i d’habitatge per a emergències socials i, per tant,\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nmoltes famílies es troben en una situació de necessitat de respostes i d’actuacions\nimmediates. Es mostra convençut que l’accés a l’habitatge digne és un dels\nproblemes més rellevants d’aquests anys de crisi i recorda que el seu grup ha estat\nimpulsor de diferents iniciatives per intentar pal·liar aquestes situacions i per\ntrobar vies de solució a un problema molt complex. A més, assenyala que han\ntreballat al costat de persones afectades i amb els agents socials, com per exemple\nla Plataforma d’Afectats per la Hipoteca.\nA continuació, recorda que en la darrera Comissió d’Economia, Empresa i\nOcupació, van acordar instar el Govern municipal a fixar, de cara als pressupostos\ndel 2015, una partida pressupostària específica per ajudar a la rehabilitació\nd’habitatges buits o desocupats a canvi de la cessió temporal de l’ús d’aquests\nhabitatges a l’Ajuntament. L’objectiu d’aquesta iniciativa era doble: fomentar el\nlloguer social i ocupar i rehabilitar pisos buits. També recorda que a la Comissió de\nPresidència van instar el Govern a promoure l’aplicació a tota la ciutat del protocol\nd’actuació entre el Tribunal Superior de Justícia de Catalunya, l’Ajuntament de\nBarcelona, el Departament de Justícia de la Generalitat de Catalunya, la Secretaria\ndel Govern del Tribunal Superior de Justícia de Catalunya, l’Il·lustre Col·legi\nd’Advocats de Barcelona i l’Il·lustre Col·legi de Procuradors dels Tribunals de\nBarcelona per tal de presentar a tots els plenaris de districte de la ciutat i a la\ncomissió especial mixta contra els desnonaments una mesura de govern amb la\nconcreció d’aquesta proposició en forma de plans especials de districte sobre el\ntractament dels desnonaments. En aquest sentit, puntualitza que la proposició va\nnéixer a partir d’una mesura de govern sobre el tractament dels desnonaments del\ndistricte presentada pel Consell Plenari del Districte de Nou Barris el 3 de juliol del\n2012.\nAfegeix que com a rerefons d’aquestes mesures sempre han defensat amb\nfermesa la proposició del seu grup, aprovada en el Consell Plenari d’octubre del\n2011, en què declaraven Barcelona una ciutat activa i compromesa en la prevenció\nde desnonaments per dificultats econòmiques i en defensa del dret a l’habitatge.\nEn aquest sentit, es mostra convençut que l’Ajuntament té el deure de posar tots\nels recursos que calgui per oferir solucions a les persones afectades. També\nrecorda que en aquella sessió es va crear la comissió especial mixta, en la qual\nparticipen representants de tots els grups municipals, associacions d’afectats i\naltres organitzacions socials, representants de bancs i caixes, i representants de\nl’Administració de Justícia. Assenyala que l’objectiu principal d’aquesta comissió és\nestudiar totes les mesures a emprendre en l’àmbit municipal per tal d’evitar els\ndesnonaments.\nTot seguit, afirma que el Grup Municipal d’UpB sempre insistirà en la necessitat\nd’abordar aquesta greu problemàtica amb tots els actors implicats, i comptar amb\nles entitats i associacions que fa tant de temps que estan implicades amb les\nfamílies afectades, per tal d’aprofitar els coneixements adquirits durant aquests\nanys i intentar aturar els desnonaments.\nInsisteix que l’Ajuntament té el deure de posar tots els recursos per tal d’oferir\nsolucions a les persones afectades. En aquest sentit, fa referència a l’accés als\nhabitatges d’emergència social. Tal com el seu grup ha expressat reiteradament i\ntal com indica la síndica, afirma que cal flexibilitzar l’accés als habitatges\nd’emergència social.\nPer acabar, tot i que el seu grup és conscient que l’Ajuntament de Barcelona no\nté plenes competències per solucionar aquest problema, considera que es poden\nemprendre accions, com ara impulsar la reforma de la Llei reguladora d’hisendes\nlocals. Recorda que el gener del 2013 van acordar instar el Govern de l’Estat a\ndesenvolupar i a aprovar el reglament que defineixi el concepte d’habitatge\ndesocupat amb caràcter permanent per tal de poder donar compliment a l’article\nque estableix que els ajuntaments poden establir amb caràcter voluntari un\nrecàrrec a l’impost sobre béns immobles de fins al 50% sobre els habitatges\ndesocupats amb caràcter permanent. També considera que caldria promoure la\nreforma de l’article 105, que estableix exempcions de l’impost d’increment del\nvalor de béns immobles, o l’article 108, que estableix les bonificacions permeses a\nles ordenances fiscals per l’impost d’increment del valor de béns immobles, i\n\n4739\n\n\f4740\n\nGASETA MUNICIPAL DE BARCELONA\n\nNÚM. 26\n\nd’aquesta manera evitar que famílies en aquesta situació paguin la plusvàlua de\nl’immoble del qual han estat desnonades.\nLa Sra. Fandos respon que ha intentat explicar als grups el que el Govern\nmunicipal fa i ha intentat fer. És conscient que sempre es pot fer més, però afirma\nque els desnonaments no comencen quan el Grup Municipal de CiU entra al\ngovern, el 2011. En aquest sentit, recorda que la Plataforma d’Afectats per la\nHipoteca es va fundar l’any 2009.\nTot seguit, afirma que quan van arribar al govern no van trobar cap acció, cap\nprotocol ni cap política per treballar els desnonaments, i manifesta que els Serveis\nSocials no actuaven perquè no hi havia ningú que els pogués avisar, atesa la\nmanca de protocol, que ha elaborat l’actual Govern municipal. A més, s’adreça al\nSr. Gomà per dir-li que a l’Àrea de Qualitat de Vida no hi havia ningú que\ns’encarregués del tema dels desnonaments, i afegeix que el conveni amb la\nPlataforma l’ha fet l’actual Govern.\nA continuació, afirma que han augmentat d’una manera important els ajuts als\ndesnonaments i els ajuts a l’habitatge sense posar cap mena de límit, mentre que\nabans els centres de serveis socials tenien límit. També afirma que han creat\ncentres d’allotjament temporal que abans no existien i que se n’estan creant més.\nAixí, mentre que moltes vegades ha reconegut que en altres aspectes s’han trobat\nuna política que han anat continuant, pel que fa als desnonaments afirma que el\nGovern actual ha hagut de posar totes les bases. Reitera que la Plataforma\nd’Afectats es va crear el 2009 i que l’anterior Govern podia haver començat a\ntreballar en aquell moment, però que no ho va fer.\nTot seguit, insisteix que l’actual Govern ha augmentat el pressupost i els serveis\ni que ha creat protocols i un servei de mediació a les oficines d’habitatge que no\nexistia. Està convençuda que sempre es pot fer més, però demana a la resta de\ngrups que no facin política d’aquest tema, ja que el més important és ajudar les\npersones, que suposa que és el que han intentat fer els grups amb la presentació\nde propostes. En aquest punt, afegeix que potser ara presenten iniciatives perquè\ntenen por del que no van fer quan governaven.\nPer acabar, demana al Sr. Gomà que no confongui la gent dient que\nl’Ajuntament retalla. Assegura que no només no ho fa, sinó que incrementa les\naportacions.\nEl Sr. Vives agraeix, en primer lloc, el to de les intervencions, que considera que\najuden a situar la importància que el consistori dóna a la situació que es viu des\nque va esclatar la bombolla immobiliària l’any 2007.\nTot seguit, puntualitza que hi ha dues menes de desnonaments: els de tipus\nhipotecari i els associats al lloguer. Pel que fa als desnonaments de tipus\nhipotecari, assegura que a Barcelona representen una quantitat molt petita que, a\nmés, va minvant. Així, mentre que el 2012 hi havia al voltant d’un 15% de\ndesnonaments hipotecaris, en aquests moments el percentatge se situa al voltant\ndel 8%. Per tant, assegura que el problema no té a veure amb la banca sinó amb\nels problemes associats amb les relacions entre els llogaters i els propietaris dels\npisos, que representen un percentatge del 92% dels desnonaments. En aquest\nsentit, assegura que coneix perfectament la situació perquè es reuneix\npersonalment amb caixes i bancs, i afirma que en aquests moments pràcticament\nno executen cap mena de desnonament. Reitera que el gran problema és la\nsituació amb els llogaters, no amb les entitats bancàries.\nD’altra banda, assenyala que entre els anys 2011 i 2013 s’han dut a terme al\nvoltant de 12.500 actuacions per evitar desnonaments. Assegura que són dades\ntransparents que es comparteixen des del Patronat Municipal de l’Habitatge.\nTot seguit, admet un dèficit important de pisos d’emergència, però assegura que\nhi estan treballant. A més, subratlla que Barcelona és una de les poques ciutats del\nmón on no hi ha ningú que no tingui garantit el dret a un sostre, encara que no\nsempre amb les condicions que tothom voldria.\nFinalment, es mostra agraït perquè aquesta qüestió s’hagi posat en l’agenda\npública i assenyala que gràcies a les subvencions que han donat a la Plataforma\nper l’Habitatge han pogut treballar conjuntament amb ells per desenvolupar totes\naquestes activitats.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEl Sr. Gomà respon a la Sra. Fandos que en la seva intervenció ha expressat un\nseguit de falsedats i d’ocultacions. En aquest sentit, li pregunta si la Taula\nd’Habitatges d’Emergència i el programa municipal d’habitatges d’inclusió no\nestaven creats quan el Grup Municipal de CiU va accedir al govern. A més, en\nrelació amb la PAH, afirma que del 2009 al 2014 la principal lluita de l’entitat ha\nestat aconseguir el reconeixement de la dació en pagament, que el Grup Municipal\nde CiU mai no ha votat a favor ni al Parlament de Catalunya ni al Congrés dels\nDiputats.\nTot seguit, argumenta que la comissió és un exercici de rendició de comptes\ndemocràtic entre el Govern i la ciutadania, i és en aquest sentit que feia la reflexió\nque el Govern, des dels Serveis Socials i des d’Habitatge, hauria d’haver elaborat i\naplicat com a màxima prioritat un programa conjunt, com un instrument executor,\npotent i prioritari de tots els compromisos adoptats per prevenir els desnonaments\ni per preservar la dignitat de totes les persones desnonades.\nA continuació, fa diverses preguntes a la Sra. Fandos. Li demana si està a favor\nde derogar el desnonament exprés; si està a favor de superar totes les retallades\nde prestacions socials d’ajut al lloguer; si considera que 9-12 pisos són suficients;\nsi no creu que cal un esforç clar de cessió de pisos buits a l’Ajuntament de\nBarcelona, i si no creu que l’actual reglament de la Taula d’Habitatges\nd’Emergència és restrictiu i excloent i que, per tant, cal modificar-lo amb diàleg\namb les entitats i amb la FAVB. També li demana si hi ha alguna previsió de\nconstrucció de nou habitatge dotacional per a famílies vulnerables més enllà dels\n26 habitatges de Navas i si els recàrrecs del 50% a l’IBI es començaran a executar\naviat.\nPer acabar, considera que la capacitat de resposta concreta a aquestes\npreguntes determinarà quin és el veritable compromís del Govern. Al seu entendre,\nla seva inacció o la seva manca d’eficàcia en el tema dels desnonaments és un\nindicador més que l’actual Govern ni coneix ni viu la ciutat, que està desconnectat\ndels problemes de la gent que pateix i dels valors de la gent que lluita.\nLa Sra. Andrés reconeix que la ciutat té un parc d’habitatges de lloguer protegit\nbastant millorable, de 10.300 habitatges, dels quals 2.000 són de lloguer social.\nAfirma, però, que tots es van fer abans del mandat actual i assegura que cal\ntreballar amb força i sobretot amb rapidesa perquè queda poc temps perquè el\nmandat s’acabi.\nD’altra banda, assegura que en mandats anteriors hi va haver molt habitatge\ndotacional, mentre que actualment no n’hi ha cap, tot i que sí que s’han inaugurat\nhabitatges dotacionals construïts anteriorment, derivats de veritables polítiques\nd’habitatge.\nPel que fa als ajuts, afirma que en anteriors governs no eren caritatius, tal com\ntem que passi avui dia, sinó ajuts des del punt de vista de la justícia social. En\naquest sentit, recorda que el 2008 es van concedir 14.824 ajuts pels conceptes de\nlloguer just, renda bàsica d’emancipació, prestacions econòmiques d’especial\nurgència, pagament i fiança i primer mes de lloguer, i ajuts al lloguer d’habitatges\nde gent gran, mentre que el 2013, pels mateixos conceptes, només se’n van\nconcedir 7.373.\nPer acabar, considera que si el Govern té 140 milions de superàvit, els podria\ndedicar a fomentar el lloguer, a fer un pla de xoc urgent per reduir al màxim\nl’estoc d’habitatges desocupats, sobretot de titularitat pública, a incentivar la\nmobilització dels habitatges desocupats cap al mercat de lloguer, a ajustar els\npreus del lloguer a la realitat socioeconòmica actual, a redefinir els requisits\nd’accés a l’habitatge protegit i adaptar-los al moment actual, a aprovar amb\nurgència la mesura de govern per a la detecció i el foment del lloguer d’habitatges\ndesocupats en mans d’entitats financeres i a establir veritable sancions, no taxes\nque permeten la desocupació, tal com ha fet el Govern de la Generalitat.\nLa Sra. Martín reconeix que el Govern ha fet algunes coses, però considera que\nno són suficients atesa la magnitud del problema. Afirma que s’ha fet un magnífic\nCentre d’Urgències i Emergències Socials, però recorda que s’han paralitzat\npromocions com la del carrer Villarroel, destinada a famílies.\nCreu que la Sra. Fandos ha de reconèixer que hi ha un important dèficit en\nl’àmbit d’habitatge públic, i considera que el Govern s’ha de centrar en l’àmbit\n\n4741\n\n\f4742\n\nGASETA MUNICIPAL DE BARCELONA\n\nNÚM. 26\n\nmunicipal i posar l’accent en el lloguer social, resoldre els incompliments\nsistemàtics de promocions d’habitatge social i garantir que no hi hagi més\nhabitatges socials buits, ja que suposen un malbaratament dels recursos públics i\nun menyspreu a tots els ciutadans que necessiten amb urgència aquests\nhabitatges. Per acabar, afirma que l’Ajuntament té recursos propis suficients per\nencarar aquestes prioritats amb el seu pressupost.\nEl Sr. Laporta considera que cal posar sobre la taula de la comissió especial\nmixta altres mesures, a banda de les que ha expressat anteriorment, com ara\nestablir una bonificació, exempció o subvenció de l’IBI de l’any en què s’executa el\ndesnonament o fer públic el cens d’habitatges buits fruit de les execucions\nhipotecàries que són propietat d’entitats bancàries.\nLa Sra. Fandos opina que a Barcelona mai no s’havia fet tant per ajudar les\npersones que es troben en situació de desnonament, tot i que reitera que sempre\nes pot fer més i afirma que cal continuar treballant.\nNo havent-hi altres assumptes per tractar, la Presidència aixeca la sessió a les\n18.00 hores.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nComissió de Presidència i Règim Interior\nActa de la sessió del dia 16 de juliol de 2014, aprovada el dia 17 de\nsetembre de 2014\nA la sala President Lluís Companys de la casa de la ciutat, el 16 de juliol de\n2014, s’hi reuneix la Comissió de Presidència i Règim Interior, sota la presidència\nde la Ima. Sra. Belén Pajares Ribas. Hi assisteixen les Imes. Sres. i els Ims. Srs.:\nJoaquim Forn i Chiariello, Jaume Ciurana i Llevadot, Jordi Martí i Galbis, Sònia\nRecasens i Alsina, Gabriel Colomé i Garcia, David Escudé i Rodríguez, Guillem\nEspriu Avendaño, Montserrat Sánchez Yuste, Ángeles Esteller Ruedas, Ricard Gomà\nCarmona, Joaquim Mestre Garrido i Joan Laporta i Estruch, assistits per la Sra.\nEster Solana i Grasa, que actua per delegació del Secretari General de la\nCorporació, Sr. Jordi Cases i Pallarés i certifica.\nTambé hi són presents els Ims. Srs. i la Ima. Sra. Regidora: Oscar Ramírez\nLara, Alberto Villagrasa Gil i Janet Sanz Cid i la Sra. Gemma Bayó i Belenguer.\nExcusen la seva absència els Ims. Srs.: Antoni Vives i Tomàs i Xavier Mulleras\nVinzia.\nS’obre la sessió a les 10.01 h.\nI) Aprovació de les actes de les sessions de 2 i 18 de juny de 2014.\nS’aproven.\nEl Sr. Mestre vol que constin en acta un parell de qüestions. D’una banda,\nmanifesta que en la sessió ordinària del 18 de juny de la Comissió el govern va\nacceptar un prec del seu grup en què es deia que es presentaria enguany una\nmemòria de l’oficina de l’arquitecte en cap, i constata que encara no s’ha\npresentat. I, d’altra banda, recorda que el 20 de març es va acordar en la Comissió\npresentar un informe sobre l’avaluació del Pla d’igualtat d’oportunitats de\nl’Ajuntament, i també constata que encara no s’ha presentat.\nII) Part Informativa\na) Despatx d’ofici\nEn compliment de l’article 63.1 del Reglament Orgànic Municipal, es comuniquen\nles resolucions següents:\n1. Del gerent municipal, de 10 de juny de 2014, que aprova el Plec de clàusules\ni autoritza la despesa del contracte relatiu al servei respectuós amb el medi\nambient, de recollida, transport i lliurament de correspondència i/o paqueteria, a\ntravés de la modalitat de ruta fixa diària, així com les modalitats de missatgeria\nurgent, servei programat, excepcional i enviaments massius per a les\ndependències adscrites a la Gerència de Recursos i Gerència de Recursos Humans,\nper als exercicis 2014-2016, i per un import de 456.601,00 euros.\n2. Del gerent municipal, de 2 de juliol de 2014, que aprova els Plecs de\nclàusules i autoritza la despesa per al contracte del subministrament i la gestió de\nxecs restaurant per a conductors del Parc Mòbil, per als exercicis 2014-2015, i per\nun import de 59.561,75 euros.\n3. Districte de Sants-Montjuïc\nDel gerent municipal, de 23 de juny de 2014, que aprova el Plec de clàusules i\nautoritza la despesa del contracte relatiu al servei d’educadors cívics a l’espai\npúblic del Districte de Sants-Montjuïc, per als exercicis 2014-2015, i per un import\nde 240.000,00 euros.\n\n4743\n\n\f4744\n\nGASETA MUNICIPAL DE BARCELONA\n\nNÚM. 26\n\n4. Districte de Sants-Montjuïc\nDel gerent municipal, de 4 de juliol de 2014, que aprova el Plec de clàusules i\nautoritza la despesa del contracte relatiu a la gestió i explotació dels camps de\nfutbol Julià de Capmany, la Satàlia, Ibèria, la Bàscula i la pista poliesportiva la\nBàscula, per als exercicis 2014-2016, i per un import de 284.000,00 euros.\n5. Districte de Sant Martí\nDel gerent municipal, de 19 de juny de 2014, que aprova els Plecs de clàusules i\nconvoca licitació per a l’adjudicació del contracte del servei d’intervenció per a la\nconvivència en espai públic, per als exercicis 2014-2015, i per un import de\n83.853,00 euros.\n6. Del gerent municipal, de 4 de juliol de 2014, que adjudica al Sr. Oscar\nMontoro Gómez el contracte dels serveis de suport a les adopcions d’animals de\ncompanyia al CAACB, per als exercicis 2014-2015, i per un import de 46.000,00\neuros.\n7. Del gerent municipal, de 4 de juliol de 2014, que adjudica a la Sra. Remedios\nOlivencia Martínez el contracte referent al suport tècnic extern per a la posada en\nmarxa del nou procediment per atendre consultes especials i l’ensinistrament de\nnous usuaris de l’Arxiu Municipal Contemporani, per als exercicis 2014-2016, i per\nun import de 58.400,00 euros.\n8. Districte de l’Eixample\nDel gerent municipal, de 2 de juliol de 2014, que adjudica a PMC Grup 1985, SA\nel contracte relatiu al subministrament de consumibles informàtics, per als\nexercicis 2014-2015, i per un import de 8.952,68 euros.\n9. Districte de Sant Andreu\nDel gerent municipal, de 23 de juny de 2014, que adjudica a PMC Grup 1985,\nSA el contracte relatiu al subministrament de consumibles informàtics, per als\nexercicis 2014-2015, i per un import de 3.419,05 euros.\n10. De l’alcalde, de 12 de juny de 2014, que convoca el procés de constitució de\nl’Equip Intern de Formació i nomena els membres de la Comissió de Valoració.\n11. Del gerent de recursos humans i organització, de 27 de juny de 2014, que\nmodifica el Decret d’Alcaldia, de 19 de juny de 2014, en el sentit d’eliminar la Sra.\nSandra Benito, per haver-ho sol·licitat, del concurs per a la provisió d’un lloc de\ntreball de suport 3, adscrit al Servei d’Atenció Telefònica.\n12. Del gerent de recursos, de 18 de juny de 2014, que convoca un concurs i\naprova les bases per a la provisió d’un lloc de treball de tècnic/a 1 de la família\nprofessional de Gestió i Administració (GA), adscrit a la Tresoreria de la Gerència\nde Recursos.\n13. Del gerent de recursos, de 18 de juny de 2014, que convoca un concurs i\naprova les bases per a la provisió de sis llocs de treball de suport 3 de la família\nprofessional General (GE), adscrits als Departaments de Llicències i Inspecció de\nles Direccions de Serveis de Llicències i Espai Públic, dels Districtes de l’Eixample,\nSants-Montjuïc i de Ciutat Vella.\n14. Del gerent de recursos, de 27 de juny de 2014, que convoca un concurs i\naprova les bases per a la provisió d’un lloc de treball de gestor de projecte 1 de la\nfamília professional General (GE), adscrit a la Direcció de Finançament de la\nGerència d’Economia, Empresa i Ocupació.\n15. Del gerent de recursos, de 27 de juny de 2014, que convoca un concurs i\naprova les bases per a la provisió d’un lloc de treball de gestor de projecte 1 de la\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nfamília professional General (GE), adscrit a la Direcció de Creixement Econòmic i\nRecursos de la Gerència d’Economia, Empresa i Ocupació.\n16. Del gerent de recursos, de 27 de juny de 2014, que convoca un concurs i\naprova les bases per a la provisió d’un lloc de treball de gestor/a de projecte 2 de\nla família professional General (GE), adscrit a la Direcció del Programa de Joventut\nde la Direcció de Serveis d’Equitat Social i Salut de la Gerència de Qualitat de Vida,\nIgualtat i Esports.\n17. Del gerent de recursos, de 4 de juliol de 2014, que convoca un concurs i\naprova les bases per a la provisió d’un lloc de treball de suport 3 de la família\nprofessional General (GE), adscrit al Departament de Comunicació de la Direcció\nde Serveis Generals del Districte de l’Eixample.\n18. Del gerent de recursos, de 4 de juliol de 2014, que convoca un concurs i\naprova les bases per a la provisió d’un lloc de treball de suport 3 de la família\nprofessional General (GE), adscrit al Departament de Serveis Jurídics-Secretaria de\nla Direcció de Serveis Generals del Districte d’Horta-Guinardó.\n19. Del gerent de recursos, de 4 de juliol de 2014, que convoca un concurs i\naprova les bases per a la provisió d’un lloc de treball de tècnic/a 3 de la família\nprofessional de Serveis de Gestió i Administració (GA), adscrit a la Direcció de\nFinançament de la Gerència d’Economia, Empresa i Ocupació.\n20. Del gerent de recursos, de 4 de juliol de 2014, que convoca un concurs i\naprova les bases per a la provisió de dos llocs de treball de suport 2 de la família\nprofessional General (GE), adscrit al Departament de Gestió Operativa depenent de\nla Direcció de Neteja i Gestió de Residus de la Gerència Adjunta de Medi Ambient i\nServeis Urbans.\n21. Del gerent de recursos, de 27 de juny de 2014, que convoca i aprova les\nbases per a la provisió, per lliure designació, d’un lloc de treball de suport 3 de la\nfamília professional General (GE), adscrit a la Direcció de Finançament de la\nGerència d’Economia, Empresa i Ocupació.\n22. Del gerent de recursos, de 27 de juny de 2014, que convoca i aprova les\nbases per a la provisió, per lliure designació, d’un lloc de treball de cap de\ndepartament 1 de la família professional General (GE), adscrit al Departament de\nLlicències i Inspecció de la Direcció de Serveis de Llicències i Espai Públic de la\nGerència del Districte de Sants-Montjuïc.\n23. Del gerent de recursos, de 27 de juny de 2014, que convoca i aprova les\nbases per a la provisió, per lliure designació, d’un lloc de treball de direcció 2 de la\nfamília professional General (GE), adscrit a la Direcció de Serveis Generals de la\nGerència del Districte d’Horta-Guinardó.\n24. Del gerent de recursos, de 4 de juliol de 2014, que convoca i aprova les\nbases per a la provisió, per lliure designació, d’un lloc de treball de direcció 1 de la\nfamília professional General (GE), adscrit a la Direcció de Serveis Jurídics de la\nGerència de Recursos.\n25. Del gerent de recursos, de 2 de juliol de 2014, que convoca i aprova les\nbases per a la provisió, mitjançant interinatge administratiu, de set llocs de treball\nde tècnic/a mitjà/ana en infermeria del Servei de Prevenció, Extinció d’Incendis i\nSalvament de la Gerència de Prevenció, Seguretat i Mobilitat.\n26. De l’alcalde, de 13 de juny de 2014, que nomena, de conformitat amb la\nproposta del Tribunal de Selecció del concurs-oposició, mitjançant torn lliure, 68\nplaces d’auxiliar d’administració general com a funcionaris de carrera.\n\n4745\n\n\f4746\n\nGASETA MUNICIPAL DE BARCELONA\n\nNÚM. 26\n\n27. Del gerent de recursos, de 17 de juny de 2014, que nomena la Sra. Diana\nFernández Gómez per ocupar un lloc de treball de gestió de projectes 2 de la\nfamília General (GE), amb complement de destinació de nivell 24, i adscrita al\nDepartament de Selecció i Promoció de Recursos Humans de la Gerència de\nRecursos Humans i Organització.\n28. Del gerent de recursos, de 17 de juny de 2014, que reintegra, procedent de\nl’Institut Municipal de Serveis Socials, i nomena la Sra. Esther López Pérez per\nocupar el lloc de treball de gestora de projectes 2, de la família General (GE), amb\ncomplement de destinació de nivell 24, i adscrita al Departament de Selecció i\nPromoció de Recursos Humans de la Direcció de Serveis Jurídics i Promoció.\n29. Del gerent de recursos, de 18 de juny de 2014, que reintegra, procedent de\nl’Institut Municipal de Paisatge Urbà, i nomena el Sr. Xavier García Alcalà per\nocupar el lloc de treball de suport 4, de la família General (GE), amb complement\nde destinació de nivell 16, i adscrit a l’OAC del Districte de Sant Martí de la Direcció\nd’Atenció Ciutadana.\n30. Del gerent de recursos humans i organització, de 18 de juny de 2014, que\nreintegra, procedent de l’Institut Municipal de Paisatge Urbà, i nomena la Sra.\nSusana García Morales per ocupar el lloc de treball de suport 4, de la família\nGeneral (GE), amb complement de destinació de nivell 16, i adscrita a l’OAC del\nDistricte de Ciutat Vella de la Direcció d’Atenció Ciutadana.\n31. Del gerent de recursos, de 18 de juny de 2014, que reintegra, procedent de\nl’Institut Municipal de Paisatge Urbà, i nomena la Sra. M. Julia Lancho Gil per\nocupar el lloc de treball de suport 4, de la família General (GE), amb complement\nde destinació de nivell 16, i adscrita a l’OAC del Districte d’Horta-Guinardó de la\nDirecció d’Atenció Ciutadana.\n32. Del gerent de recursos humans i organització, de 20 de juny de 2014, que\nnomena la Sra. Nuria Amer Baqué per ocupar un lloc de treball de suport 3 de la\nfamília General (GE), amb complement de destinació nivell 18, i adscrita al\nDepartament de Llicències i Inspecció del Districte d’Horta-Guinardó.\n33. Del gerent municipal, de 18 de juny de 2014, que adscriu el Sr. José\nVillarreal Moreno al lloc de treball de director 2, família professional General (GE),\namb complement de destinació nivell 28 i adscrit a la Direcció de Serveis\nd’Estratègia i Innovació de la Gerència de Qualitat de Vida, Igualtat i Esports.\n34. De l’alcalde, de 12 de juny de 2014, que nomena, com a personal eventual,\nla Sra. Susana Alcaide Murciano, en el lloc de tècnica 2 de la família Serveis de\nsuport polític, amb complement de destinació nivell 24, règim de plena dedicació i\nadscrita al Grup Polític Municipal Socialista.\n35. De l’alcalde, de 18 de juny de 2014, que cessa, com a personal eventual, la\nSra. Núria Carmona Cardoso, en el lloc de suport 1 de la família de Serveis de\nsuport polític, adscrita al Consell Municipal del Districte d’Horta-Guinardó.\n36. De l’alcalde, de 18 de juny de 2014, que cessa per renúncia, com a personal\neventual, la Sra. Anna Boada Nicolau, en el lloc de cap de gabinet de la Segona\nTinència d’Alcaldia, de la família de Serveis de suport polític.\n37. De l’alcalde, de 18 de juny de 2014, que cessa la Sra. Georgina Bombardó\nCodinach en el lloc de tècnica 2 de la família de Serveis de suport polític adscrita a\nla Segona Tinència d’Alcaldia, i la nomena, com a personal eventual, en el lloc de\nCap de Gabinet de la Segona Tinència d’Alcaldia, amb complement de destinació\nnivell 28.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n38. De l’alcalde, de 7 de juliol de 2014, que nomena, com a personal eventual,\nel Sr. Oriol Bartomeus Bayés, en el lloc de tècnic 2 de la família de Serveis de\nsuport polític, amb complement de destinació nivell 24, adscrit al Grup polític\nmunicipal Socialista.\n39. De l’alcalde, de 7 de juliol de 2014, que nomena, com a personal eventual,\nel Sr. Luis Fernando García Egea, en el lloc de tècnic 2 de la família de Serveis de\nsuport polític, adscrit al Grup Polític Municipal Socialista, i amb el règim de plena\ndedicació.\nAcords de la Comissió de Govern de 18 de juny de 2014:\n40. Aprovar el Conveni de col·laboració entre l’Ajuntament de Barcelona,\nmitjançant el Districte de Ciutat Vella, i l’Associació de la Fira de Santa Llúcia que\nté per objecte la gestió de la Fira de Santa Llúcia. Facultar la Regidora del Districte\nde Ciutat Vella per a la signatura del conveni. Donar-ne compte a la Comissió de\nPresidència i Règim Interior.\n41. Autoritzar la compatibilitat sol·licitada per la Sra. Diana Vovelle Casas (mat.\n21760) entre la seva activitat municipal com a funcionària de carrera amb la\ncategoria professional de Tècnica Superior en Arquitectura, amb destinació al\nDepartament de Llicències d’Obres de la Gerència d’Hàbitat Urbà, on desenvolupa\nel lloc de treball de Cap Departament 40.10.GE.10, i una activitat privada per\ncompte propi: arquitecte, excloent del seu exercici qualsevol manifestació del\nmateix en el terme municipal de Barcelona, per tal d’evitar possibles coincidències\nentre l’activitat pública i la privada; la seva dedicació professional privada no podrà\nsuperar la meitat de la jornada laboral setmanal vigent a l’Administració Pública i\nen horari no coincident amb el municipal; d’altra banda, la present autorització\nresta condicionada a l’estricte compliment dels deures públics, a les prohibicions i\naltres previsions que es contenen en la Llei 53/1984 de 26 de desembre\nd’incompatibilitats del personal de les Administracions Públiques, la Llei 21/1987,\nde 26 de novembre, d’incompatibilitats del personal al servei de l’Administració de\nla Generalitat i d’altra normativa aplicable. I, en tot cas, la present autorització\nperdrà vigència per canvi de lloc de treball municipal o per variació de les\ncircumstàncies relatives al mateix. Donar-ne compte a la Comissió de Presidència i\nRègim Interior.\n42. Autoritzar la compatibilitat sol·licitada pel Sr. Antonio Francisco Ordóñez\nRivero (mat. 24075) entre la seva activitat municipal com a funcionari de carrera\namb la categoria professional de Tècnic Superior en Dret, amb destinació a la\nDirecció de Serveis d’Actuació Urbanística de la Gerència d’Hàbitat Urbà, on\ndesenvolupa el lloc de treball de Tècnic 2 (80.20.SJ.10), i l’activitat privada per\ncompte propi d’advocat, si bé no podrà ostentar, per si mateix o mitjançant\nsubstitut, la representació i defensa d’interessos contraris als de la Corporació\nMunicipal ni tampoc podrà assessorar, informar o desenvolupar les activitats\npròpies de la professió en aquells assumptes o procediments en els que\nl’Ajuntament o els seus Organismes hi tinguin relació; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal, d’altra\nbanda, la present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del personal al\nservei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix. Donar-ne compte a la\nComissió de Presidència i Règim Interior.\n43. Aprovar el Conveni Marc de Col·laboració signat entre l’Ajuntament de\nBarcelona i l’Institut d’Educació Contínua de la Universitat Pompeu Fabra, amb\n\n4747\n\n\f4748\n\nGASETA MUNICIPAL DE BARCELONA\n\nNÚM. 26\n\nvigència de dos anys naturals comptats a partir del 8 de juliol de 2014, i renovable\nexpressament per períodes anuals, llevat que se’n formuli denúncia per qualsevol\nde les parts, amb un màxim de dues pròrrogues d’acord amb la normativa vigent.\nFacultar l’Im. Sr. Joaquim Forn Chiariello, Primer Tinent d’Alcalde i responsable de\nl’Àrea de Presidència, Règim Interior, Seguretat i Mobilitat, per a la signatura del\nConveni marc de col·laboració entre l’Ajuntament de Barcelona i l’Institut\nd’Educació Contínua de la Universitat Pompeu Fabra, i per a la signatura de les\nseves pròrrogues sempre i quan es mantingui íntegrament el contingut del\nconveni. Donar-ne compte a la Comissió de Presidència i Règim Interior.\n44. Autoritzar i disposar la despesa per un import de 15.000,00 euros amb\ncàrrec al/s pressupost/os i partida/es indicats en aquest mateix document, a favor\nde l’Associació Cultural Mexicano-Catalana, amb NIF G64936396, per al \"Festival\nBarcelona Vive Mexico\" i \"Dia del Grito Independencia\"; aprovar el conveni de\ncol·laboració entre l’Ajuntament de Barcelona i l’Associació Cultural MexicanoCatalana, amb NIF G64936396, per al \"Festival Barcelona Vive Mexico\" i \"Dia del\nGrito Independencia\" de conformitat amb la Normativa reguladora dels expedients\nd’autorització de l’atorgament de convenis administratius amb altres\nadministracions públiques i institucions aprovada per decret d’Alcaldia el 27 d’abril\nde 2011; facultar el Regidor de Presidència i Territori de l’Ajuntament de Barcelona\nper a la signatura de l’esmentat conveni; requerir l’entitat beneficiària per tal que,\npresenti la justificació dels fons rebuts (balanç econòmic i la memòria de\nfuncionament, a més de les factures originals i la seva relació), segons consta al\npacte cinquè, \"Justificació\", de l’esmentat conveni, en un termini no superior als sis\nmesos a comptar des de la data de la transferència rebuda. Donar-ne compte a la\nComissió de Presidència i Règim Interior.\n45. Autoritzar i disposar la despesa per un import de 10.664,00 euros amb\ncàrrec a la partida 489.03 924.12 0602 del pressupost 2014-2015, subordinada al\ncrèdit que per aquest exercici autoritzi el respectiu pressupost municipal, a favor\nde Professionals Cor Eixample Associació de Comerciants, amb NIF G60511847,\nper al Conveni amb l’Associació de Comerciants Cor Eixample; atorgar una\nsubvenció, mitjançant concessió directa i amb caràcter excepcional, a l’entitat\nAssociació de comerciants i professionals \"Cor Eixample\", amb NIF G60511847, per\nun import de 10.664,00 euros (5.332,00 euros per l’any 2014 i 5.332,00 euros per\nl’any 2015) equivalent al 50% del cost del conveni, amb l’objectiu de promoure\nl’àmbit associatiu als barris del Districte de l’Eixample, d’acord amb els articles\n22.2 c) o 28, ambdós de la Llei 38/2003, de 17 de novembre, General de\nSubvencions, i l’art. 6.2 de la normativa general de subvencions; aprovar el\nconveni adjunt que consta a l’expedient pel qual es formalitzarà l’atorgament de la\nsubvenció; i facultar per la signatura de l’esmentat conveni l’lm Sr. Gerard\nArdanuy i Mata, Regidor del Districte de l’Eixample; requerir l’entitat beneficiària\nper tal que faciliti tota la informació que demani l’Ajuntament, i procedeixi a la\njustificació rebuda dins el primer trimestre de l’any posterior. Donar compte a la\nComissió de Presidència i Règim Interior.\nAcords de la Comissió de Govern de 25 de juny de 2014:\n46. Iniciar l’expedient per l’obertura del contracte que té per objecte el\nmanteniment dels elements de Via Pública dels districtes de l’Ajuntament de\nBarcelona per als anys 2015-2016 i el foment de l’ocupació de persones amb\ndificultats particulars d’inserció al mercat laboral, amb núm. de contracte\n14002720, mitjançant tramitació ordinària, amb la utilització del procediment\nobert, i amb un pressupost total de licitació de 13.088.327,08 euros, IVA inclòs,\ndistribuït en els següents lots: LOT núm. 1, Districte de Ciutat Vella, per un import\nglobal d’1.156.050,00 euros IVA inclòs; LOT núm. 2, Eixample, per un import de\nglobal 1.078.076,50 euros IVA inclòs; LOT núm. 3, Districte Sants-Montjuïc, per un\nimport global d’1.447.179,98 euros IVA inclòs; LOT núm. 4, Districte de les Corts,\nper un import global de 711.862,50 euros IVA inclòs; LOT núm. 5, Districte de\nSarrià-Sant Gervasi, per un import global d’1.374.523,40 euros IVA inclòs; LOT\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nnúm. 6, Districte de Gràcia, per un import global de 960.390,06 euros IVA inclòs;\nLOT núm. 7, Districte d’Horta-Guinardó, per un import global d’1.446.335,86 euros\nIVA inclòs; LOT núm. 8, Districte de Nou Barris, per un import global\nd’1.644.608,10 euros IVA inclòs; LOT núm. 9, Districte de Sant Andreu, per un\nimport global d’1.319.262,96 euros IVA inclòs; LOT núm. 10, Districte de Sant\nMartí, per un import global d’1.950.037,72 euros IVA inclòs; aprovar les actuacions\npreparatòries efectuades, el plec de clàusules administratives particulars i el plec\nde prescripcions tècniques reguladors del contracte; convocar la licitació per a la\nseva adjudicació; autoritzar l’esmentada quantitat amb càrrec a la/es partida/es i\nal/s pressupost/os que s’indiquen en aquest mateix document amb el següent\ndesglossament: pressupost net 10.816.799,24 euros; tipus impositiu del 21 %\nd’IVA, i import de l’IVA de 2.271.527,84 euros; condicionada a l’existència de\ncrèdit adequat i suficient en el/s pressupost/os corresponent/s, atès que l’execució\nd’aquest contracte s’iniciarà l’exercici següent a la seva autorització. Donar compte\nd’aquesta resolució a la Comissió de Presidència i Règim Interior.\n47. Aprovar la pròrroga del Conveni Marc de Cooperació Educativa signat entre\nl’Ajuntament de Barcelona i la Universitat Ramon Llull, d’acord amb el contingut de\nla seva clàusula novena, des de l’1 de setembre de 2014 i fins el 31 d’agost de\n2015, amb les modificacions acordades el 2 de desembre de 2013 i mantenint el\ncontingut de la resta de clàusules que integren aquell conveni. Facultar l’Im. Sr.\nJoaquim Forn Chiariello, Primer Tinent d’Alcalde i responsable de l’Àrea de\nPresidència, Règim Interior, Seguretat i Mobilitat, per a la signatura de la pròrroga\ndel Conveni Marc de col·laboració educativa signat entre l’Ajuntament de Barcelona\ni la Universitat Ramon Llull. Donar-ne compte a la Comissió de Presidència i Règim\nInterior.\n48. 1r) Procedir novament a l’Obertura del termini de presentació de sol·licituds\nde la convocatòria de promoció interna horitzontal del personal laboral fix a la\ncorresponent categoria funcionarial del procés de promoció interna per a la\nselecció, pel sistema de concurs oposició, de 30 places de la categoria de Gestor/a\nd’Administració General, aprovada mitjançant decret de 5 d’abril de 2011 i\npublicada en la Gaseta Municipal núm. 11, de 10 d’abril de 2011, solament per a\naquell personal laboral fix de la categoria de Gestor/a d’Administració General, de\nconformitat amb l’Acord del Comitè d’empresa de l’Ajuntament de Barcelona sobre\nmodificacions de l’article 11 de l’annex de condicions específiques de personal\nlaboral de 21 de novembre de 2013. 2n) Els aspirants que en temps i forma ja\nvaren presentar la sol·licitud de participació al procés restaran exempts de tornar a\nefectuar-la. Donar compte de la present resolució a la Comissió de Presidència i\nRègim Interior.\n49. 1r) Procedir novament a l’Obertura del termini de presentació de sol·licituds\nde la convocatòria de promoció interna horitzontal del personal laboral fix a la\ncorresponent categoria funcionarial del procés de promoció interna per a la\nselecció, pel sistema de concurs oposició, de 30 places de la categoria d’Auxiliar\nAdministratiu/va, aprovada mitjançant decret de 5 d’abril de 2011 i publicada en la\nGaseta Municipal núm. 11, de 10 d’abril de 2011, solament per aquell personal\nlaboral fix de la categoria d’Auxiliar Administratiu/va, de conformitat amb l’Acord\ndel Comitè d’empresa de l’Ajuntament de Barcelona sobre modificacions de l’article\n11 de l’annex de condicions específiques de personal laboral de 21 de novembre de\n2013. 2n) Els aspirants que en temps i forma ja varen presentar la sol·licitud de\nparticipació al procés, restaran exempts de tornar a efectuar-la. Donar compte de\nla present resolució a la Comissió de Presidència i Règim Interior.\n50. Autoritzar la compatibilitat sol·licitada pel Sr. Antonio Kilian Burruezo\nSánchez (mat. 72780) entre la seva activitat municipal com a funcionari interí amb\nla categoria professional d’auxiliar d’Administració General, amb destinació a\nl’Oficina d’Atenció al Ciutadà Nou Barris de la Gerència de Recursos, on\ndesenvolupa el lloc de treball de suport 4 (90.40.GE.20), i l’activitat privada per\ncompte propi de periodista esportiu (redacció i edició de textos), atès que aquesta\n\n4749\n\n\f4750\n\nGASETA MUNICIPAL DE BARCELONA\n\nNÚM. 26\n\nactivitat secundària no figura compresa en les causes d’incompatibilitat previstes\nlegalment; la seva dedicació professional privada no podrà superar la meitat de la\njornada laboral setmanal vigent a l’Administració Pública i en horari no coincident\namb el municipal i, d’altra banda, la present autorització resta condicionada a\nl’estricte compliment dels deures públics, a les prohibicions i altres previsions que\nes contenen en la Llei 53/1984 de 26 de desembre d’incompatibilitats del personal\nde les Administracions Públiques, la Llei 21/1987, de 26 de novembre,\nd’incompatibilitats del Personal al Servei de l’Administració de la Generalitat i\nd’altra normativa aplicable. I, en tot cas, la present autorització perdrà vigència\nper canvi de lloc de treball municipal o per variació de les circumstàncies relatives\nal mateix. Donar-ne compte a la Comissió de Presidència i Règim Interior.\n51. Declarar, de conformitat amb allò disposat a l’article 18.2 de les Normes\nReguladores del Funcionament dels Districtes i a sol·licitud de la senyora Maria\nTeresa Laïlla Jou, la compatibilitat entre el seu càrrec com a Consellera del\nDistricte de Sarrià-Sant Gervasi, per a la qual fou nomenada per Decret de\nl’Alcaldia del 18 de juliol de 2011, passant a exercir-lo en règim de dedicació plena\nper resolució del regidor del Districte del 13 de setembre de 2011, i la seva\nactivitat privada per compte d’altri, a temps parcial i fins el dia 30 de setembre de\n2014, com a secretària a la Fundació Catalana Recerca i Innovació. Aquesta\nautorització resta condicionada a l’estricte compliment dels deures públics, a les\nprohibicions i altres previsions que es contenen en la Llei 53/1984, de 26 de\ndesembre, d’incompatibilitats del personal de les Administracions Públiques, la Llei\n21/1987, de 26 de novembre, d’incompatibilitats del Personal al Servei de\nl’Administració de la Generalitat i d’altra normativa aplicable, en especial, les\nestablertes en les Normes Reguladores del Funcionament dels Districtes que s’han\nesmentat. En tot cas, la present autorització perdrà vigència per canvi de lloc de\ntreball municipal o per variació de les circumstàncies relatives al mateix; i donarne compte a la Comissió de Presidència i Règim Interior.\nAcords de la Comissió de Govern de 2 de juliol de 2014:\n52. Aprovar el conveni de col·laboració entre l’Ajuntament de Barcelona i la\nFundació Privada Festa Major de Gràcia, amb NIF G64921182, per a la promoció\nd’activitats culturals i participatives, de conformitat amb la normativa reguladora\ndels expedients d’autorització de l’atorgament de convenis administratius amb\naltres administracions públiques i institucions aprovada per decret d’Alcaldia el 27\nd’abril de 2011; facultar la Regidora del Districte de Gràcia per a la signatura dels\ndocuments necessaris per a materialitzar aquest conveni; autoritzar i disposar la\ndespesa per un import de 386.000,00 euros amb càrrec al/s pressupostos i\npartida/es indicats en aquest mateix document, condicionat, quant a l’anualitat\nprevista per a l’any 2015, a l’existència de crèdit adequat i suficient per a finançar\nles obligacions derivades del present conveni en el pressupost de l’esmentat\nexercici; abonar l’esmentada quantitat a l’entitat Fundació Privada Festa Major de\nGràcia, prèvia signatura del present acord per ambdues parts; requerir l’entitat\nbeneficiària per tal que, en el termini màxim de 3 mesos a partir de la finalització\nde l’activitat, presenti el balanç econòmic i la memòria de funcionament d’aquesta i\njustificació dels fons rebuts i donar compte a la Comissió de Presidència i Règim\nInterior.\n53. Autoritzar la compatibilitat sol·licitada per la Sra. Ana Cisneros Miralles (mat.\n27471) entre la seva activitat municipal com a funcionària de carrera amb la\ncategoria professional de Tècnica d’Administració General, amb destinació a\nIntervenció General de la Gerència de Recursos, on desenvolupa el lloc de treball\nde Tècnic/a 2 80.20.GA.10 i l’activitat privada per compte d’altri per impartir\nclasses al Centre d’Estudis Financers, ja que aquesta activitat secundària no figura\ncompresa en les causes d’incompatibilitat previstes legalment; la seva dedicació\nprofessional privada no podrà superar la meitat de la jornada laboral setmanal\nvigent a l’Administració Pública i en horari no coincident amb el municipal i, d’altra\nbanda, la present autorització resta condicionada a l’estricte compliment dels\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ndeures públics, a les prohibicions i altres previsions que es contenen en la Llei\n53/1984 de 26 de desembre d’incompatibilitats del personal de les Administracions\nPúbliques, la Llei 21/1987, de 26 de novembre, d’incompatibilitats del Personal al\nServei de l’Administració de la Generalitat i d’altra normativa aplicable. I, en tot\ncas, la present autorització perdrà vigència per canvi de lloc de treball municipal o\nper variació de les circumstàncies relatives al mateix. DONAR-NE compte a la\nComissió de Presidència i Règim Interior.\nAcords de la Comissió de Govern de 9 de juliol de 2014:\n54. Aprovar el Conveni de col·laboració entre l’Ajuntament de Barcelona,\nDistricte de Sant Andreu, i la Comunitat de propietaris del centre comercial La\nMaquinista per a la realització del projecte “Maquina’t”. Facultar el regidor del\nDistricte de Sant Andreu per a la signatura de l’esmentat conveni, així com la dels\nconvenis específics i altres documents que se’n derivin; donar-ne compte a la\nComissió de Presidència i Règim Interior.\n55. Adaptar les places incloses en les ofertes públiques d’ocupació per als\nexercicis 2007 i 2008, que resten pendents d’execució, a les categories del nou\nSistema d’Ordenació Municipal aprovat pel Plenari del Consell Municipal, en sessió\nde 21 de desembre de 2012, d’acord amb modificacions aprovades en dates 24 de\njuliol i de 20 de desembre de 2013. Es relacionen les places que resulten d’aquesta\nadaptació amb la corresponent especificació de règim jurídic d’ocupació, escala\nd’enquadrament en plantilla, nombre, categoria professional i grup de titulació.\nRègim funcionarial: 1) Escala d’Administració General: - Subescala de Gestió\nd’Administració General (Subgrup A2): 1 plaça. - Subescala d’Auxiliar\nd’Administració General (Subgrup C2): 18 places; 2. Escala d’Administració\nEspecial: - Categoria Tècnica Superior en Gestió (Subgrup A1): 2 places. Categoria Tècnica Superior en Organització (Subgrup A1): 7 places; Règim laboral:\n1) Grup 2: Tasques de caràcter tècnic: - Categoria Tècnica Superior en Informàtica\n(Subgrup A1): 4 places. - Categorial Tècnica Superior en Medicina (Subgrup A1): 1\nplaça. - Categoria Logopeda (Subgrup A2): 2 places. 2) Grup 1: Tasques de suport\na l’administració municipal: - Categoria Tècnica Auxiliar en Informàtica (Subgrup\nC1): 3 places. - Categoria Tècnica Auxiliar Sociosanitari de Residències (Subgrup\nC1): 2 places. - Categoria Cuinera (Subgrup C2): 1 plaça. Donar-ne compte a la\nComissió de Presidència i Règim Interior.\n56. Aprovar el conveni de col·laboració entre l’Ajuntament de Barcelona i la\nSocietat Catalana d’Educació Ambiental (SCEA), amb NIF G58037862, per a la\ngestió cívica de l’equipament Àula Ambiental Bosc Turull, de conformitat amb\nl’article 34 de la Llei 22/1998, de 30 de Desembre de la Carta Municipal de\nBarcelona i amb la Normativa reguladora dels expedients d’autorització de\nl’atorgament de convenis administratius amb altres administracions públiques i\ninstitucions aprovada per decret d’Alcaldia el 27 d’abril de 2011; autoritzar i\ndisposar la quantitat de 27.000,00 euros a favor de l’esmentada Entitat, en\nconcepte de subvenció màxima per al desenvolupament del projecte de Gestió\nCívica, amb càrrec al/s pressupost/os i partida/es indicats en aquest mateix\ndocument, condicionat, quant a l’exercici 2015, a l’existència de crèdit adequat i\nsuficient en la partida corresponent per a aquest exercici; facultar per a la seva\nsignatura la Regidora del Districte de Gràcia, lma. Sra. Maite Fandos i Payà, i\nrequerir l’entitat beneficiària per tal que, en el termini i en la forma indicats en el\ntext del conveni, presenti la documentació justificativa dels fons rebuts. Donar\ncompte a la Comissió de Presidència i Règim Interior.\nb) Mesures de govern\nc) Informes\nd) Compareixences Govern municipal\nDel Grup Municipal ICV-EUiA:\n\n4751\n\n\f4752\n\nGASETA MUNICIPAL DE BARCELONA\n\nNÚM. 26\n\n1. Que comparegui el responsable del Govern municipal per explicar si creu\nnecessari la creació d’una Comissió de Seguiment del Zoo de Barcelona, integrada\nper un representant de cada grup polític municipal, els responsables del Zoo i\nrepresentació del comitè d’empresa, i que tingui per objectiu garantir el\ncompliment del Pla Estratègic del Zoo, el correcte manteniment de les\ninstal·lacions així com el benestar animal.\nLa Sra. Sanz comenta que el govern municipal coneix l’interès del seu grup\nsobre la gestió, el manteniment i les instal·lacions del Zoo de Barcelona, ja que\nn’han parlat en comissions, en la Fundació del Zoo i en altres espais. Tenint en\ncompte, doncs, les diferents reunions dels grups de l’oposició amb el govern, amb\nel comitè de treballadors del zoo, entitats i veïns, demana si el govern considera\nnecessari establir una comissió d’estudi on poder fer una reflexió conjunta de cap a\non cal que avanci el zoo en relació amb el Pla estratègic.\nLa Sra. Recasens constata que en aquest mandat s’ha parlat en nombroses\nocasions del zoo, atès que s’han destinat molts recursos per posar Ciutadella en\nsolfa i s’han presentat gran quantitat de projectes.\nManifesta que el govern no té inconvenient a parlar-ne les vegades que calgui, i\nrecorda que en el darrer Consell d’Administració de BSM el regidor del Partit\nPopular va demanar detalls i explicacions de com s’estava executant el Pla\nestratègic i van quedar que es faria una sessió del consell per parlar-ne a\nbastament. Afegeix que també es poden demanar compareixences o els informes\nque els grups considerin pertinents.\nComunica, per tant, que el govern no creu necessari crear una comissió especial\nperquè no hi ha cap senyal que el zoo necessiti una dedicació especial de\nseguiment o control, ja que tots els indicadors són molt satisfactoris i a l’alça, com\nara el nombre de visitants, l’índex de satisfacció dels clients, inversions i recursos\nesmerçats. Recorda que el govern ha parlat en diverses ocasions dels projectes per\nal zoo amb el Pla estratègic, que s’està executant fil per randa i a bon ritme.\nConcreta que, pel que fa al nombre de visitants, el 2010 n’hi va haver\n1.054.885; el 2013, 1.113.724, i el 2014, de gener a juny, també hi ha hagut un\ncreixement. Informa que el 2013 el zoo aconsegueix el segon major nombre de\nvisitants dels darrers deu anys, cosa que considera un indicador de salut molt\nimportant.\nQuant als ingressos, comunica que el 2010 van ser 12.102.000, i el 2013,\n12.502.000; per tant, que van a l’alça des de tots els punts de vista. Afegeix que\ns’ha aconseguit retallar el marge d’explotació i que hi ha hagut un augment del\n10% dels visitants de pagament amb tarifa adulta.\nEn relació amb el Zoo Club, comunica que en formen part 30.394 famílies, que\nsignifica un total de 104.616 socis. Pel que fa a beques escolars, és a dir, suport\nque el zoo presta a estudiants investigadors, informa que el 2013 hi va haver 317\nalumnes de la Universitat de Barcelona, de la Universitat Autònoma i de la\nUniversitat Pompeu Fabra; 482 alumnes d’altres institucions; 285 carnets\nuniversitaris d’accés, i 51 estudis universitaris a les instal·lacions. Comenta que el\n2013 s’han atorgat 1.106 beques, 30 més que l’any anterior i 950 més que cinc\nanys abans.\nQuant a l’índex de satisfacció del client, un índex important perquè és la qualitat\npercebuda, indica que el 2010 va ser un 7,6, i el 2013, un 7,8; per tant, destaca\nque puja amb la qualificació de notable. En relació amb l’índex de confiança dels\nvisitants, diu que és del 95,5%. Fa especial esment del fet que aquests indicadors\nvagin a l’alça en un moment en què és complicat visitar el zoo perquè hi ha una\ngran quantitat d’obres en marxa.\nPel que fa a naixements i noves espècies, comenta que el 2013 ha estat un any\nd’arribades, ja que el zoo va incorporar 24 noves espècies d’animals, entre les\nquals destaquen el tritó del Montseny, la griva Doherty i la mangosta ratllada.\nAfegeix que es va donar la benvinguda a 19 espècies diferents, com la foca\ncomuna, la trenca, el voltor negre o el tucan toco, i que individus de fins a 64\nespècies van néixer al zoo durant el 2013, entre els quals destaquen el naixement\nd’una gasela dama mohor, d’una zebra, d’un panda vermell i del Balu, un\norangutan de Borneo, que va ser el tercer naixement d’un orangutan els últims\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ncinc anys. En resum, diu que el zoo va tancar l’any amb 2.214 individus de 329\ntaxons diferents. Destaca que el fet que hi hagi naixements implica el bon estat de\nles instal·lacions, dels animals i de l’hàbitat que envolta el zoo.\nEn relació amb les noves instal·lacions en el zoològic, esmenta els espais dels\norangutans i de la sabana, l’ampliació dels elefants i les millores en els óssos.\nQuant al delfinari, manifesta que és un projecte que hi ha sobre la taula, que es\ntirarà endavant si hi ha els suports necessaris i que representarà un punt d’inflexió\ni d’impuls per al zoo. Està convençuda que Iniciativa ho comparteix. Indica que se\nsegueixen els requeriments de l’European Association for Aquatic Mammals i que\nes pretén, a través dels programes d’enriquiment i socialització dels dofins, acabar\namb l’espectacle d’animals.\nPel que fa a la Fundació, indica que també té una salut molt important. Esmenta\nels convenis amb la Pompeu Fabra de recerca universitària, amb la Fundació Bosch\ni Gimpera, amb l’Institut d’Ornitologia de Catalunya i amb l’Institut de Recerca de\nBiodiversitat, i informa que es van lliurar les beques del Programa de recerca i\nconservació del zoo, la beca Floquet de Neu, la beca Antoni Jonch, etc.\nComenta que s’ha tirat endavant un nou model de manteniment, amb un\ncontracte de manteniment integral que abasta els àmbits de manteniment,\njardineria i neteja, amb l’objectiu de millorar el control operatiu de les\ninstal·lacions, passant d’un model correctiu a un model preventiu amb costos\nacotats. Informa que s’ha fet una inversió d’1,3 milions d’euros per fer una posada\na zero de les instal·lacions.\nCreu recordar que era el Partit Socialista qui va demanar un pla d’accessibilitat\nque permetés l’accés a les instal·lacions a persones amb discapacitat tant física\ncom visual, auditiva o intel·lectual. Manifesta que el govern el vol tirar endavant\nper tal que aquests discapacitats puguin gaudir de l’experiència del zoo en igualtat\nde condicions, i que per això està treballant amb diferents associacions per\nelaborar-lo i fer millora dels paviments, un pla de condicionament de rampes,\neliminació d’esglaons i un pla de comunicació i senyalització orientada als\ncol·lectius que ha esmentat.\nEn termes de relacions laborals, destaca l’absència de problemes després de la\nsignatura del darrer conveni col·lectiu l’any anterior i després dels acords signats\nper resoldre l’aplicació del nou contracte de manteniment que substituïa l’existent\nen els darrers cinc anys.\nEn resum, conclou que, com que els indicadors són positius i van a l’alça i com\nque hi ha molts òrgans on poder debatre els temes del zoo, començant pel Consell\nd’Administració de BSM o la mateixa Comissió, en què els grups poden demanar\ncompareixences, no considera pertinent crear cap comissió de seguiment\nespecífica.\nLa Sra. Sanz lamenta que la Sra. Recasens no vulgui tenir aquest espai específic\namb els grups de l’oposició, les entitats, el comitè d’empresa i els veïns, ja que, si\nbé és veritat que hi ha molts espais per parlar del zoo, cap és específic i sempre es\ntracta el tema de manera molt concreta i en poc temps. Considera, doncs, que hi\nha pocs espais de reflexió, i per això els grups de l’oposició, impulsats per les\nentitats, el comitè d’empresa i els veïns, els han anat constituint de manera\ninformal i han convidat el govern municipal a participar-hi, també de manera\ninformal.\nPel que fa al que deia la Sra. Recasens que s’estan destinant molts recursos al\nzoo, recorda que sempre se n’hi han destinat molts, i constata que, tot i que el\ngovern està impulsant una sèrie de projectes, la majoria no s’han votat, sinó que\nels ha proposat el govern municipal i estan en dubte. Indica que hi ha proposicions\nque demanen tirar enrere algun d’aquests projectes, com la proposició del Partit\nPopular que demana repensar la instal·lació de la passarel·la. Creu que, malgrat\nque la regidora de Convergència ha dit que hi ha els espais per parlar d’aquests\ntemes, ho deu haver fet amb el Partit Popular, però no amb la resta de grups\nmunicipals que han donat suport a aquesta proposició.\nConsidera, doncs, que no hi ha consens pel que fa als grans projectes que\nplanteja el govern per al zoo. Reconeix que aquesta instal·lació és un projecte\nestimat per la ciutadania, però diu que això no és ni de l’anterior govern ni de\nl’actual, sinó una herència de fa molts anys, i que per això hi ha les dades a l’alça\n\n4753\n\n\f4754\n\nGASETA MUNICIPAL DE BARCELONA\n\nNÚM. 26\n\nque explicava la Sra. Recasens. Tanmateix, creu que cal repensar tota aquesta\ninstal·lació des de la vessant del benestar animal.\nIndica que hi ha instal·lacions que no són visibles al públic, algunes perquè\ns’estan modificant i altres perquè arrosseguen problemes o perquè s’han fet de\nnou incorrectament, amb problemes d’impermeabilització o de manca de\nplanificació. També destaca que hi ha instal·lacions brutes, sobretot les aquàtiques,\namb problemes de filtració d’aigua, i d’altres que tenen una deficiència en la neteja\nde la pols o dels vials, la poda de la vegetació, etc. Pel que fa a la nova empresa\nde manteniment del zoo, pregunta si aquesta aplica els protocols que utilitzava\nParcs i Jardins, ja que per la informació que li arriba sembla que no.\nConsidera que hi ha una sèrie de mancances al zoo que tenen un fort impacte\nen el benestar animal, ja que totes les actuacions que es fan, el nou megadelfinari,\netc., generen estrès, modifiquen els bioritmes dels animals i els alteren el descans,\nperquè hi ha treballs de nit també. Indica que la reducció dels espais genera\nestereotípies. Creu que la prioritat del benestar dels animals poques vegades es\nveu reflectida en altres actuacions del zoo.\nInforma que els grups de l’oposició han fet una reflexió conjunta sobre el\nzoològic i han arribat a conclusions molt genèriques però que determinen que\nl’objectiu és tenir un zoo millor, que prioritzi el benestar animal, la vessant\neducativa, etc. Creu, doncs, que cal anteposar aquestes millores per davant dels\nmacroprojectes de la passarel·la o el nou delfinari que impulsa el govern.\nOpina, per tant, que cal tenir un espai específic per parlar de tot això. Diu que\nara ho presenta com una compareixença, però que segurament ho presentarà\ntambé com una proposició conjuntament amb la resta de grups de l’oposició.\nLa Sra. Sánchez comenta que en les compareixences que es demanen al govern\nse sol agrair la informació, però diu que en aquest cas no pot agrair res perquè la\nSra. Recasens no ha dit res de nou. Considera que en els òrgans on es parla del\nzoo no se soluciona res i que per això els grups han de portar contínuament\ncompareixences, precs, preguntes i proposicions. Considera que el govern amb\naquest tema està patinant molt, i li sap greu perquè darrere hi ha una instal·lació\ncom el zoo, que no es mereix el que passa.\nCreu que tots els grups coincideixen que el Zoo de Barcelona viu una situació\nespecial, ja que, si no, no n’estarien parlant contínuament. Pel que fa al que deia la\nSra. Recasens que hi ha comissions, el Ple i el Consell d’Administració per parlarne, es queixa que en un moment de canvi i clau per al futur del zoo no es respon a\nres, i que el Sr. Óscar Ramírez després ho podrà dir. Opina que el\ndesenvolupament del Pla estratègic hauria de portar el zoo a continuar sent un\nequipament de referència de la ciutat, capaç d’adaptar-se als nous temps i a les\nnoves realitats, objectiu en què la regidora Recasens deia que el govern té la mà\nestesa i que s’hi trobaran tots. Creu, però, que només s’hi troba el govern, i a\nsobre amb problemes, com ara paralització de projectes. Insisteix que els grups de\nl’oposició només demanen una comissió en què es pugui parlar d’aquests temes\namb tota la tranquil·litat del món, i el govern es tanca i no ho deixa fer.\nPel que fa al que deia la regidora Recasens que hi ha un lloc concret per al\ndelfinari, diu que no és cert i que el govern mateix va dir en el Consell\nd’Administració de BSM que caldria trobar un lloc per al delfinari nou. Comenta que\nper al congrés de la WAZA de l’octubre del 2017 a Barcelona la instal·lació ha\nd’estar feta, ja que, si no, es quedaran sense dofins.\nComenta que el govern sap tan bé com els grups que el comitè d’empresa i les\nentitats animalistes continuen queixant-se que el manteniment no funciona,\nmalgrat que la regidora Recasens insisteix que funciona fantàsticament, que hi ha\nuna gran satisfacció dels clients i que econòmicament està molt bé. Considera que\naixò no soluciona els temes pendents de la passarel·la, el delfinari i el\nmanteniment.\nOpina que el govern no ha entès res i que ha d’escoltar més el comitè d’empresa\ni les associacions animalistes, que diuen als grups de l’oposició que hi ha\nproblemes, que les coses no s’estan fent i que els animals no estan en les\ncondicions que han d’estar. Es queixa que el govern mai va a aquestes reunions, i\nli agradaria saber per què. Creu que si la Sra. Recasens es passegés una mica pel\nzoo no donaria aquestes dades de satisfacció.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nExplica que un dia anterior van estar voltant pel parc i va veure que els temes\ndel manteniment, del verd i del manteniment dels animals no estan resolts. Vol\nsaber per què estan tancades algunes fonts. Es queixa que la Sra. Recasens sigui\ntan tossuda i no vulgui crear una comissió per parlar de tot això, sobretot perquè\njustament diu que el govern és transparent i vol treballar amb tots els grups.\nEl Sr. Ramírez saluda els membres del comitè d’empresa del zoo que són a la\nsala. Entén que la Sra. Recasens ha de dir que no cal cap òrgan més per debatre el\nfutur del zoo, ja que no hi ha cap indicador que faci veure que és necessari.\nTanmateix, considera que la regidora Recasens ha comès un error, perquè ho basa\núnicament en els bons resultats del parc quant a visitants i balanços, però s’oblida\ndel benestar animal i de l’estat i el manteniment de les instal·lacions.\nTal com deia la Sra. Sánchez, comenta que els grups municipals han tingut\nl’oportunitat de passejar pel parc molt sovint i s’han adonat que està en un estat\nde manteniment deplorable i que cal actuar.\nExplica que, com s’ha dit, el 9 de juliol, en el Consell d’Administració de BSM, va\ndemanar a la presidenta d’aquest organisme uns informes i que aquesta li va dir\nque s’elaborarien. No sap si arribaran a temps a tenir-los el 23 de juliol, tot i que\nse’ls ha convocat per a la setmana següent, però li dóna el vot de confiança fins a\naquesta data. Concreta que va demanar específicament un informe en què es\npartís de la situació inicial i s’avalués l’estat d’execució del Pla estratègic del Zoo\nde Barcelona.\nComenta que no té informació d’alguns temes que el preocupen, com ara la\npassera per connectar el carrer Wellington amb la Ciutadella, i que en la Comissió\nd’Hàbitat Urbà es va arribar a un acord per majoria en què es demanava que es\nreplantegés aquest projecte. Es queixa que el Grup Popular no ha tingut notícies\nsobre quina és la solució adoptada per resoldre aquesta passera.\nAfegeix que un altre punt preocupant és la instal·lació del delfinari, per al qual\nl’European Association for Aquatic Mammals ha donat un termini. Troba que seria\nuna llàstima que pel fet de no posar-se d’acord i no tenir un projecte definit els\ndofins haguessin de marxar del zoo. El sorprèn que des de la direcció del parc\nencara no s’hagi determinat quina serà la ubicació definitiva, si anirà a la part nord\no a la part de la Dama del Paraigua, com semblava apuntar l’avantprojecte\npresentat als mitjans de comunicació.\nPel que fa al manteniment integral, diu que només passejant pel zoo és evident\nque les tasques de neteja, de jardineria i el model preventiu no funcionen. Explica\nque hi ha queixes que s’està programant el manteniment en funció de les\nnecessitats d’aquestes activitats i no en funció de les necessitats dels animals o de\nles instal·lacions, cosa que els crea problemes d’angoixa i estrès.\nCreu que, malgrat que la informació demanada es presenti en el Consell\nsegüent, cal crear un espai específic, com una comissió de seguiment, per debatre\nel futur del zoo, quines instal·lacions cal fer, com s’han de fer, etc. Opina que cal\nque aquestes actuacions estiguin consensuades no només políticament, sinó també\ntècnicament amb els cuidadors, els veterinaris, el comitè d’empresa i els\nresponsables de les instal·lacions, que com que no són consultats a l’hora de\nprojectar algunes d’aquestes coses, això comporta aquest tipus de problemes.\nConsidera, doncs, que davant d’aquesta necessitat, caldria abordar aquests\ntemes en un espai específic que no fos merament informatiu. Reconeix que hi ha la\nFundació del Zoo, aquesta Comissió i fins i tot el Consell d’Administració de BSM,\nperò constata que no hi ha temps suficient per debatre tots els punts que s’haurien\nde debatre, i considera que cal un espai més participatiu, en què hi pugui haver els\nmembres del comitè d’empresa, cuidadors i responsables que puguin marcar la\ndirecció d’aquest Pla estratègic i com s’haurien de portar a terme les instal·lacions.\nEntén que cal continuar treballant amb el zoo, assumint aquest consens no\nnomés polític, sinó de veterinaris, cuidadors i equips tècnics per aconseguir que el\nparc sigui un equipament referent de la ciutat, protector de la biodiversitat, que\npotenciï la recerca i l’educació, sempre mantenint i garantint el benestar animal.\nLa Sra. Recasens creu que al final els grups aconseguiran aturar el zoo de\nCiutadella, i li sabrà greu perquè el govern ha fet una aposta seriosa per Ciutadella\npresentant el Pla estratègic, que va ser debatut, acceptat i consensuat per tots els\nmembres de l’oposició. Comenta que el govern el que fa és anar executant aquest\n\n4755\n\n\f4756\n\nGASETA MUNICIPAL DE BARCELONA\n\nNÚM. 26\n\npla amb dificultats de tot tipus, com ara pressupostàries, perquè és un govern en\nminoria, que cada any ha hagut d’aprovar uns pressupostos de manera diferent, a\nvegades prorrogats i destinant molts diners al benestar dels animals, havent-hi\nmoltes necessitats socials de les persones.\nDiu que el govern ha volgut ser ferm en aquesta aposta per Ciutadella i per això\nha aprovat any rere any unes inversions molt importants per fer d’aquest parc un\nnou parc zoològic del segle XXI. Li comenta a la Sra. Sanz que, tot i estar en\nobres, vetllen perquè els equipaments provisionals dels animals siguin per al\nmenor temps possible i amb les condicions necessàries, atès que parlen d’éssers\nvius.\nExhorta els grups a fer el que creguin convenient, tant si és una proposició per\ncrear una comissió de seguiment, com una comissió d’investigació o una comissió\nd’estudi. Admet que també es poden aturar les obres i que el govern s’atendrà a\nallò que els grups considerin oportú. Diu, però, que, malauradament, no estaran a\ntemps per tenir el delfinari el 2018, que és el termini que ha donat l’organització.\nComenta que la darrera inspecció de la Sessió Europea de Mamífers Marins va\nposar de manifest el bon nivell d’atenció i seguiment dels animals per part de\nl’equip tècnic i de cuidadors del zoo, però va concretar la necessitat d’adequar una\ninstal·lació des del punt de vista físic.\nInforma que en l’actualitat s’estan fent estudis arqueològics, que es perllongaran\nfins a l’octubre, per veure quina de les dues possibles ubicacions és la millor. Diu\nque el govern ho està preparant tot perquè el nou equipament pugui estar a finals\ndel 2016 o principis del 2017. Considera, doncs, que hi ha dues opcions: aturar el\ntema i anar-ne parlant i debatent-ho, que els grups municipals són experts a ferho, o tirar endavant els projectes consensuats, que és la proposta del govern.\nAssenyala que el govern no es nega en cap moment a donar informació, i\nrecorda que ja ha dit anteriorment que el regidor del Partit Popular va demanar un\ninforme específic del zoològic al Consell d’Administració de BSM. Informa que el 23\nde juliol tindran aquest informe fet. Insisteix que hi ha molts òrgans per fer els\ndebats que calguin i donar la informació necessària, però li diu a la Sra. Sánchez\nque si no ha donat informació nova és perquè no la té, ja que estan parlant molt\nd’aquest tema.\nPel que fa al vial, diu que el govern ha vetllat perquè hi hagi la mínima afectació\nal zoo i el millori. Informa que Hàbitat Urbà està en els processos de reflexió per\nveure què cal fer amb el vial, atès que hi ha una proposició aprovada. Assenyala\nque quan hi hagi un nou projecte es mirarà des del punt de vista del parc per tal\nque s’adeqüi a un major benestar i millor manera de visitar els animals.\nEs queixa que li han dit que s’acull als indicadors, però considera que només són\nels grups de l’oposició els qui diuen que el parc no va, i creu que al final\naconseguiran mediàticament que no funcioni. S’alegra que la ciutadania vagi al\nzoològic i que el 2010 hi hagués un milió de persones i el 2013 n’hi hagi\n1.113.000, igual que s’alegra que la qualificació hagi passat de 7,6 a 7,8. Per tant,\nmanifesta que està molt contenta, satisfeta i orgullosa, i espera que el missatge de\nl’oposició no arribi a la ciutadania, ja que llavors deixaria d’anar al zoo, quan\naquest govern ha fet una aposta important per Ciutadella.\nAssenyala que el govern farà el que els grups municipals considerin convenient,\ni diu que si presenten una proposició per crear una comissió especial no tindrà\ninconvenient a crear-la. Tot i que li sabrà greu perquè falten pocs mesos per\nacabar el mandat i s’ha fet una aposta per aquest Pla estratègic, no té cap\nproblema a fer una parada en el zoològic i començar de nou. Constata, però, que\ncal afanyar-se en el tema del delfinari.\nLa Sra. Sanz manifesta la seva indignació pel que fa a la darrera intervenció de\nla Sra. Recasens, ja que han estat tres anys debatent qüestions del Pla estratègic,\nen què han presentat propostes, tant els grups com les entitats animalistes i el\ncomitè, i el govern no les ha acceptat i ha tirat endavant, sense pensar que hi\nhavia qüestions que potser calia fer d’una altra manera. Així mateix considera\ninacceptable que la regidora de Convergència digui que els grups de l’oposició\nvolen aturar aquest tema a últim moment del mandat, després de tres anys de\nparlar-ne.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEs queixa que, tot i que el govern ha anat a les reunions amb les entitats, la\nSra. Recasens no ha anat a cap d’aquestes, malgrat haver-la convidada. Li\npregunta quantes vegades s’ha reunit amb el comitè i les entitats i quantes\nvegades ha sentit totes aquestes problemàtiques. Especifica que Iniciativa proposa\nsolucions per prioritzar el benestar animal, no aturar el projecte.\nComenta que la gent va al zoo perquè hi ha animals que estan ben cuidats, i\nque el dia que no ho estiguin no hi aniran, i serà responsabilitat del govern, no\ndels grups de l’oposició.\nLa Sra. Sánchez opina que la regidora Recasens no s’ha d’enfadar i que el to que\nha utilitzat no és d’una persona que estima el zoo i amb sensibilitat. Es queixa que\nel comitè i els treballadors no estan informats del seguiment de les obres, quan\nsón els que cuiden els animals i pateixen tot el que el govern és incapaç de posar\nen ordre. Considera que ja n’hi ha prou, i, davant l’acusació que els grups de\nl’oposició volen aturar les obres del parc, manifesta que ells també s’estimen el\nzoo.\nDiu que durant els anys de govern socialista no hi ha hagut aquests problemes\namb el zoo. Comenta que és un equipament amb més de 120 anys d’història i que\nla història és molt tossuda. No vol que es quedi en la situació actual, en què no se\nsap què es farà. Pel que fa a les cales per saber on ha d’anar el delfinari, indica\nque només hi ha un avantprojecte i que costa mesos fer un projecte i després\nconstruir-lo. Constata que el 2017 no estarà acabat, però no per culpa de les\ntraves dels grups de l’oposició, sinó perquè el govern no ha volgut dialogar amb els\ngrups ni amb les entitats animalistes ni amb els treballadors. Li demana que faci\naquest exercici i diu que veurà que tindrà millors resultats.\nEl Sr. Ramírez troba que després de la intervenció de la Sra. Recasens queda\nclar que cal aquest espai específic per debatre el futur del zoo. Comenta que els\ngrups de l’oposició s’han reunit moltes vegades amb el comitè d’empresa i els\nresponsables dels animals i no hi ha anat ningú del govern, cosa que el sorprèn.\nConsidera que no es pot donar la culpa a l’oposició del fet que el parc vagi\nmalament o que es perdin els dofins, ja que els grups han presentat iniciatives no\nper aturar els projectes, sinó perquè no han tingut informació.\nCreu que la Sra. Recasens té una oportunitat i hauria d’aprofitar-la i convocar\nd’ofici una taula de treball sobre aquest tema, és a dir, que no deixi que sigui altre\ncop l’oposició qui demani la informació. Opina que s’ha debatut molt de zoo en\naquesta Comissió i en altres a instàncies de l’oposició, no del govern. Pensa que\nestà clar que tots els grups de l’Ajuntament comparteixen el mateix objectiu: que\nel zoo duri molts anys i continuï sent un referent de la ciutat.\nEs dóna per tractada.\nDel Grup Municipal PP:\n2. Que comparegui el responsable del Govern municipal per informar sobre la\nparticipació de l’Ajuntament de Barcelona en l’acte de la \"Declaració de Barcelona\npel pacte al dret a decidir\" celebrat el 8 de juliol a l’Ateneu de Barcelona.\nLa Sra. Esteller explica que el dimarts 8 de juliol el tinent d’alcalde Forn va\nparticipar en l’acte de la Declaració de Barcelona pel pacte del dret a decidir, i que\nen aquesta participació l’Ajuntament va fer una aposta per la independència, ja\nque considera que donar suport a la Generalitat sobre el dret a decidir és donar\nsuport al dret a la independència.\nVol saber per què l’Ajuntament va participar en aquest acte; quines accions té\nprevist promoure, tenint en compte que en el manifest se subscriu un pla\nd’accions; en què es concretaran aquestes accions; quin serà el cost per a\nl’Ajuntament; quin serà el suport logístic; què es farà a través de subvencions i de\nquina manera. Demana també com pensa fer-ho el govern a través de les entitats,\ntenint en compte que Barcelona és plural i hi ha moltes entitats que no volen la\nindependència.\nEl Sr. Forn recorda que en el Plenari del 24 de juliol del 2013 l’Ajuntament es va\nadherir al Pacte nacional pel dret a decidir i que la proposició deia en primer lloc:\n«Instar el Consell Municipal que acordi que l’Ajuntament s’adhereixi al Pacte del\n\n4757\n\n\f4758\n\nGASETA MUNICIPAL DE BARCELONA\n\nNÚM. 26\n\ndret a decidir a través de la plataforma www.dretadecidir.cat»; en segon lloc:\n«Promoure que el municipi, entitats, associacions i agents econòmics se sumin\ntambé a aquest procés democràtic de l’exercici del dret a decidir i a la celebració\nd’una consulta sobre el futur polític de Catalunya», i, en tercer lloc: «Enviar\naquesta moció a la Generalitat de Catalunya, al Parlament, a l’Associació de\nMunicipis per la Independència.»\nExplica que el govern només va assistir a un acte organitzat per l’Ateneu\nBarcelonès en què participaven altres entitats importants de la ciutat de Barcelona,\ncom ara el Consell de la Joventut, el Consell d’Associacions de Barcelona, l’ANC,\nÒmnium Cultural i la Federació d’Associacions de Veïns.\nComenta que en la intervenció que va fer a l’acte va dir una cosa que contradiu\nla Sra. Esteller, ja que va reclamar que tothom hi pogués participar, tant els que\nvolen clarament la independència com els que no la desitgen. Per tant, considera\nque el dret a decidir no és el dret a la independència.\nLa Sra. Esteller considera que el Sr. Forn només s’ha justificat de per què\nl’Ajuntament va participar en aquest acte, dient que hi va haver un acord del\nPlenari, acord en què el Partit Popular va votar en contra, però assenyala que el\nregidor no ha respost les qüestions que li ha plantejat.\nPel que fa al que comenta el Sr. Forn que el dret a decidir no és el dret a la\nindependència, apunta que el dret a decidir és una fal·làcia, que no existeix ni està\nreconegut enlloc, i que la gent decideix cada vegada que vota en unes eleccions\nmunicipals, autonòmiques, generals o europees. Insisteix, doncs, que el govern\nparla del dret a decidir quan en realitat darrere d’aquest dret hi ha el dret a la\nindependència.\nConsidera que aquesta qüestió és la que divideix i que el govern ho vol\npromoure a través de les entitats. Atès que en el manifest signat es diu que totes\nles administracions subscriuen un pla d’acció, reitera que vol saber quin és aquest\npla, quines accions farà l’Ajuntament, com les farà quant li costarà, si hi haurà\nsubvencions, suport logístic, etc.\nQüestiona, per tant, des del Grup Popular la participació de l’Ajuntament en\naquest acte, ja que considera que el govern no ha de fer cap acció que divideixi la\nsocietat, i menys en el tema de la independència. Pensa que, malgrat que es\nvulgui disfressar amb segons quines paraules, l’Ajuntament el que fa és apostar\nper la independència de Catalunya.\nInsisteix que vol saber com pensa fer-ho, quant costarà i quin és el pla d’acció,\nperquè suposa que l’Ajuntament no participa en conferències i va a fer pactes amb\nentitats i després fa una manifestació, sinó que adquireix compromisos.\nEl Sr. Colomé diu que ja estava enyorat que en una Comissió de Presidència no\nes parlés d’aquest tema, i per això torna a tenir la satisfacció de repetir-se com si\nfos una cançó d’estiu.\nConsidera que s’ha aplicat una base democràtica, que és que la majoria\nsobiranista municipal va aprovar una proposició al Plenari. Indica que sobre això\nno hi té res a dir i que els federalistes continuaran en wait and see.\nDiu que, seguint el mestre Xavier Trias, espera portar els mesos següents una\nsamarreta que posi: «Keep calm and paciència infinita».\nEl Sr. Gomà, en primer lloc, comenta que el juliol del 2013 l’Ajuntament de\nBarcelona va expressar majoritàriament en el Consell Plenari l’adhesió al Pacte\nnacional pel dret a decidir, i que el desembre del 2013 també va expressar un\nsuport majoritari a la celebració de la consulta del 9 de novembre en els termes\nacordats i amb la pregunta pactada per una amplíssima majoria del Parlament de\nCatalunya. Creu, doncs, que hi ha una base institucional forta i sòlida.\nExplica que Iniciativa ha estat des del primer moment en aquest procés,\naportant dues consideracions: assolir la màxima unitat possible de les forces\npolítiques i també la màxima cobertura social del procés. Destaca que el seu grup\nva ser el primer que va posar sobre la taula la necessitat d’un pacte nacional pel\ndret a decidir que desbordés les fronteres institucionals del govern i del Parlament i\nen què les entitats poguessin ser coprotagonistes i impulsores del procés. Demana,\ndoncs, que l’Ajuntament faci un paper proactiu d’informació, de sensibilització i\nd’alineament de la ciutat en el suport al procés.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEn segon lloc, comenta que Iniciativa no va tenir cap informació sobre aquest\nacte com a grup municipal; creu, per tant, que en algun moment es va confondre\ngovern amb Ajuntament. Considera que el normal hauria estat que el conjunt dels\ngrups municipals haguessin tingut la informació sobre aquest acte i que cada grup\nhagués decidit la seva presència o absència. Indica que si Iniciativa hagués tingut\nla informació hi hauria estat present. Tot i que entén que no va ser un acte\nconvocat pel govern, insisteix que n’hauria d’haver informat els grups per tal que\nels grups que sempre han donat suport al procés haguessin pogut fer més rica,\nmés plural i més democràtica la representació de l’Ajuntament de Barcelona.\nEl Sr. Laporta ratifica el que ha dit el tinent d’alcalde: que hi va haver un acord\ndel Consell Plenari en què l’Ajuntament es va adherir al Pacte nacional pel dret a\ndecidir. Per tant, considera que seguint aquest acord, té tot el sentit i la màxima\ncoherència que l’Ajuntament participi en un acte cívic per expressar el suport de la\ncapital del país a un dret fonamental de qualsevol societat democràtica, que és el\ndret a decidir, recolzat a Catalunya per una majoria de la població i per moltes\nentitats, associacions i agents econòmics de la ciutat. Així mateix, recorda que\naquest pacte garanteix l’esperit de la Resolució 5/X del Parlament de Catalunya,\naprovada per majoria i que ell mateix va tenir l’honor de signar, sobre sobirania i\ndret a decidir del poble de Catalunya.\nPensa que la capital de Catalunya ha d’estar al costat de les grans decisions que\nes prenen al Parlament de la nació i que ho ha de fer sense ambigüitats, de\nmanera clara i entenedora per a tothom. Considera que aquesta compareixença\nreflecteix l’obsessió del Partit Popular perquè els catalans no puguin decidir el seu\nfutur i també l’afany de confondre el dret a decidir amb la independència, ja que\nno es demana a ningú què ha de votar, només es proposa votar.\nEl Sr. Forn comenta a la Sra. Esteller que en la compareixença només es\ndemanava informar sobre la participació de l’Ajuntament en l’acte de la Declaració\nde Barcelona pel Pacte pel dret a decidir del 8 de juliol, però diu que les preguntes\nque li ha formulat no tenen res a veure amb el motiu de la compareixença.\nInsisteix que l’Ajuntament hi va assistir perquè hi ha una proposició aprovada per\nmajoria en el Plenari i perquè el van convidar a participar-hi.\nPel que fa al que deia la Sra. Esteller que el projecte divideix, considera que si hi\nha un projecte que uneix els catalans és el de demanar poder decidir el futur de\nCatalunya, ja que totes les enquestes indiquen que un 80%, com a mínim, de la\npoblació hi està d’acord. Així, doncs, pensa que el Partit Popular pot escollir estar\ndins o fora d’aquest projecte, però l’Ajuntament ha triat estar-hi a dins.\nLa Sra. Esteller considera que el fet que el tinent d’alcalde no vulgui respondre\nno vol dir que hagi de qüestionar la compareixença. Insisteix que el seu grup\ndemana la compareixença perquè el govern doni compte d’aquesta participació, ja\nque suposa que l’Ajuntament no participa en actes i adquireix compromisos dels\nquals després no pugui retre comptes.\nComenta que l’Ajuntament va subscriure un manifest que incorpora un pla\nd’accions, i vol saber a què es va comprometre el govern, si hi donarà suport\nlogístic, subvencions, quin serà el cost, etc. Pensa que, si no, el govern participa\nen coses i després no assumeix les responsabilitats de les seves accions.\nAssenyala que Barcelona és una ciutat molt plural, en què hi ha 1.500.000\npersones, i que el Sr. Forn no sap quina opció tenen aquestes persones. Considera\nque el dret a decidir és una opció d’independència que el govern assumeix i que\nposa l’Ajuntament a l’epicentre de la defensa de la independència de Catalunya.\nDiu que el govern dóna suport a declaracions que han estat anul·lades al\nCongrés dels Diputats el 8 de març, i constata que el Congrés també és\ndemocràtic. Diu que sembla que només és democràtic el que es proposa des de\nCatalunya.\nDemana, doncs, altre cop que el tinent d’alcalde concreti accions i pressupost\ntenint en compte que l’Ajuntament no pot participar en projectes que divideixin la\nsocietat i el situïn en l’epicentre de la defensa de l’independentisme.\nEs dóna per tractada.\nIII) Propostes a dictaminar\n\n4759\n\n\f4760\n\nGASETA MUNICIPAL DE BARCELONA\n\nNÚM. 26\n\na) Ratificacions\nb) Propostes d’acord\n3. Atorgar la Medalla d’Honor de Barcelona 2014 als ciutadans, ciutadanes i\nentitats que proposa aquest Consell Plenari i els respectius Consells de Districte,\ncom a mereixedors d’aquest guardó perquè amb la pràctica de la seva labor\nprofessional o social han contribuït al desenvolupament de la consciència\nciutadana, virtuts i valors cívics; A iniciativa del Consell Plenari: Sr. Julio Ríos\nGavira; Exma. Sra. Dolors Renau i Manén; Sr. Manuel Martín Román; Plataforma\nTransport Públic; Somescola.cat; A iniciativa dels Consells de Districte: Ciutat\nVella: Sra. Núria Paricio, directora de la Fundació Tot Raval, i a l’Associació de\nFestes de la Plaça Nova; L’Eixample: Sra. Maria Lluïsa Baiget i Elias, activista del\nbarri de Sant Antoni, i als Salesians de Rocafort; Sants-Montjuïc: Sr. Josep Romeu\nRedondo, activista veïnal del Barri de la Bordeta, i al CEIP Escola del Bosc; Les\nCorts: Associació Discapacitats Visual Catalunya: B1+B2+B3, i a la Comunitat\nEducativa de l’Aula de Formació d’Adults de les Corts; Sarrià-Sant Gervasi: Sr.\nJesús Mestre i Godes, historiador i assagista català, i a l’Escola Nostra Senyora de\nLurdes; Gràcia: al Sr. Ricard Estruch Payà, ex president de la Fundació Festa Major\nde Gràcia, i a l’Associació Pensionistes i Jubilats La Sedeta – Camp d’en Grassot;\nHorta-Guinardó: al Mossèn Francesc Lladòs Pastellé, i a la Fundació ADSIS\nBarcelona; Nou Barris: al Sr. Juan Navarro Garcia, president de l’Entitat Comissió\nGent Gran de Nou Barris i vicepresident del Consell Sectorial de la Gent Gran del\nDistricte de Nou Barris, i al Sr. Pere Cánovas Aparicio, artista, projectista, pintor,\ncreador, dibuixant, escultor i artista del vitrall; Sant Andreu: al Sr. Juan Romero\nSastre, membre destacat del món associatiu de la ciutat, i a la Coordinadora\nd’AMPAS d’escoles Públiques del Districte de Sant Andreu; Sant Martí: al Sr. Josep\nDalmau Nolla, responsable de l’AAVV Vila Olímpica, del Casal de Barri Vila Olímpica\n-Can Gili Nou, i a la Federació d’Entitats del Clot – Camp de l’Arpa.\nEl Sr. Espriu hi vota a favor i diu que expressarà la seva posició en el Consell\nPlenari.\nEs dictamina amb el posicionament favorable de CIU, PSC, ICV-EUiA i UpB i amb\nla reserva de vot del PP.\n4. Atorgar la Medalla d’Or de la ciutat de Barcelona a títol pòstum al Sr. Gabriel\nGarcia Márquez per la seva especial contribució a enriquir el patrimoni literari\nbarceloní i universal.\nSobre la taula.\n5. Atorgar la Medalla d’Or al Mèrit Cívic a l’Hospital del Mar de Barcelona com a\nreconeixement a la seva trajectòria centenària i per a la seva contribució, en la\ntasca del tractament de malalties, i dels seus programes de prevenció i\ninvestigació que milloren la qualitat i l’esperança de vida dels residents de la\nnostra ciutat.\nSobre la taula.\n6. Atorgar la Medalla d’Or al Mèrit Cívic a la Congregació de les Germanes\nHospitalàries del Sagrat Cor de Jesús com a reconeixement a la seva contribució,\ndurant tots aquests anys, en millorar la qualitat de vida i la salut dels nostres\nciutadans.\nSobre la taula.\n7. Resoldre les al·legacions formulades a l’aprovació inicial de l’Ordenança de\nProtecció, Tinència i Venta d’Animals, en els termes que resulten de l’informe que\nobra en l’expedient; aprovar definitivament l’Ordenança de Protecció, Tinència i\nVenta d’Animals d’acord amb el text que obra en l’expedient; publicar el nou\nredactat de la norma en el Butlletí Oficial de la Província.\nLa Sra. Sánchez manifesta el vot a favor del seu grup.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEl Sr. Ramírez agraeix la feina de l’Oficina de Protecció i Tinença d’Animals; de\nl’Anna Ortonoves, la cap del Departament de Benestar Animal, i del regidor Jordi\nMartí. També agraeix l’acceptació d’algunes de les al·legacions que ha presentat el\nseu grup. Considera, però, que algunes regulacions són de difícil compliment, com\nara controlar l’horari, o bé comporten més burocràcia, com l’obtenció del carnet de\ntinença responsable i cívica. Afegeix que encara no s’han definit els nous espais\nd’oci per als gossos.\nNo comparteix l’obertura del termini transitori de 18 mesos, ni tampoc que\ns’incorpori la prohibició de les curses de toros, atès que ja està previst en una llei\naprovada pel Parlament de Catalunya el 2010, i, per tant, seria reiterar en aquesta\nordenança una llei existent.\nConsidera que amb aquesta ordenança no s’acabaran de solucionar alguns dels\nproblemes com l’incivisme dels propietaris d’animals de companyia, ja que s’ha\nabordat el tema d’una forma inversa o errònia, perquè creu que primer s’han de\nconstituir les bases per executar i fer complir l’ordenança. Es lamenta que hi hagi\naquests 18 mesos per fer-ho al revés i adaptar la realitat al que marca la\nnormativa. Torna a agrair l’acceptació de les esmenes, però manifesta el vot en\ncontra del seu grup.\nLa Sra. Sanz comenta que en l’aprovació inicial es va poder treballar i debatre\namb les entitats i els grups. Creu que és important tenir un horitzó de garantir un\nmajor benestar i una tinença responsable quant als animals presents a la ciutat.\nOpina que Barcelona sempre ha estat capdavantera en el fet d’introduir\nelements innovadors en aquest tipus de mesures, i creu que cal continuar\ntreballant i lluitant per la millora del benestar animal. Valora, doncs, positivament\nles qüestions incorporades que van destinades a aquesta òptica, com ara el tema\nen relació amb les colònies de gats, la inclusió de les fures com a animals de\ncompanyia o la regulació d’aspectes de tinença i convivència de cavalls.\nPel que fa a l’obligació de portar els gossos lligats o no, agraeix al govern la\nincorporació de la proposta d’Iniciativa sobre la concreció d’aquest decret d’alcaldia\nper barris que estipuli horaris i zones d’esbarjo que permetin que les persones que\ntenen aquests animals els puguin portar deslligats.\nLa preocupa el tema del carnet del gos cívic, ja que de l’informe jurídic es\ndesprèn que es pot vincular a unes taxes, i creu que això hauria de quedar\nespecificat, atès que en el text de l’ordenança no s’indica. Afegeix que el seu grup\nno ho acaba de compartir gaire i demana que el govern ho aclareixi.\nOpina que fa falta un balanç i una avaluació de l’ordenança anterior, tot i que ja\nsap que jurídicament no cal i que la memòria justificativa de la modificació ja\nincorpora alguns elements. Considera que una avaluació de tot el que ha servit de\nl’ordenança anterior pot donar pistes de cap a on s’ha d’evolucionar, més enllà de\nles coses que s’incorporaven políticament per convenciment i per compromís. Creu,\ndoncs, que cal veure quins instruments legals poden ser més útils i quins no.\nReivindica que cal mantenir les definicions consensuades amb les entitats i\nespecialistes en el marc de l’ordenança del 2003, ja que configuraven el subjecte\nbase sobre el qual es fonamentaven els drets dels animals i tenien una base\ncientífica i rigorosa. Informa que les mateixes entitats han presentat al·legacions\nen aquesta direcció.\nOpina que, tal com ja ha dit en algun altre moment al regidor Martí, el fet de no\nvoler incorporar la prohibició total d’utilitzar animals en qualsevol espectacle en\nl’ordenança és una pèrdua que podria haver estat símbol de lideratge polític. I\nafegeix que també és un element important des del punt de vista del benestar\nanimal, tenint en compte el debat anterior sobre el zoo i el delfinari.\nPel que fa als primats, opina que s’ha mantingut una postura poc concreta\nrespecte de les condicions de les instal·lacions en què poden estar. Comenta que\nIniciativa va plantejar acotar la tinença d’aquests animals per preservar-ne el\nbenestar, però també l’aspecte sanitari. Considera que amb el redactat actual\nqualsevol entitat animalista pot allotjar animals tant en el seu domicili com en les\nseves instal·lacions i que aquestes poden ser totalment inapropiades, cosa que pot\nderivar en situacions greus per a les persones i la qualitat dels animals.\nPel que fa al requeriment del domicili fix per a la tinença d’animals, indica que\nIniciativa ho volia treure, atès que es parla de persones desposseïdes de la majoria\n\n4761\n\n\f4762\n\nGASETA MUNICIPAL DE BARCELONA\n\nNÚM. 26\n\ndels seus drets, en situacions de precarietat extrema. Considera que incorporar\naquest condicionant només agreuja la seva situació d’exclusió, tenint en compte\nque moltes persones estan en un procés de desnonament i són acollides en altres\nespais.\nFinalment, pensa que, atès que es parla de benestar animal, cal incorporar en\naquesta ordenança el zoo com a única instal·lació pública on hi ha animals. Per\ntotes aquestes qüestions, anuncia l’abstenció del seu grup.\nEl Sr. Laporta comenta que UpB va presentar 44 esmenes a la proposta de\nmodificació de l’Ordenança municipal sobre la protecció, tinença i venda d’animals,\nde les quals els en van acceptar 24 i rebutjar 20. Diu que les esmenes acceptades\ninicialment eren les més senzilles. Explica que en la segona ronda es van afegir a\naquest bloc un conjunt d’esmenes que feien referència a l’estada dels animals a les\nbotigues i al seu benestar, en què s’assegurava la neteja i el passeig almenys dos\ncops al dia, festius inclosos. Indica que en la darrera instància es va acceptar\nl’al·legació de no permetre mutilacions per qüestions de maneig i assegurar en\ncentres d’acollida un espai de 20 metres quadrats o de 10 metres quadrats per a\nanimals de 25 kg o assegurar-ne l’activitat física fora de l’espai habitual per fer-los\nla vida més agradable.\nPel que fa a les esmenes rebutjades, diu que són les que feien referència a\nl’especificitat del zoo i a la prohibició de tinença d’animals salvatges fora del zoo o\nentitats animalistes. Afegeix que també es van rebutjar les que feien referència a\nanimals al circ, per la qual cosa el govern no ha acceptat que Barcelona continuï\nliderant les polítiques de defensa dels animals i supedita aquesta ordenança als\ntopalls que s’assoleixen al Parlament de Catalunya.\nExplica que també se’ls han denegat les que demanaven promocionar l’adopció\nper davant de la venda, les que feien referència al maltractament i a la idea de\nrequerir un certificat d’idoneïtat psicològica per poder tenir un altre animal si\ns’havia estat acusat de maltractament amb anterioritat. Creu que és molt\nimportant l’elaboració d’un registre de maltractadors. Afegeix que també se’ls van\nrebutjar les que recollien que persones amb antecedents de maltractaments no\npoguessin fer de voluntaris o tenir relació amb establiments d’animals.\nCreu que aquestes esmenes haurien suposat un pas endavant important, i\nd’aquí el seu posicionament. Pensa que cal tractar a part el tema dels gossos\nlligats, que ha creat molta controvèrsia en la ciutadania. Explica que el govern ha\nassegurat que multiplicaran per deu el nombre d’espais de lleure per a gossos i\nque almenys en certes hores es podrien dur deslligats en espais oberts com parcs\no places. Comenta que n’ha parlat amb el regidor Martí i que això queda recollit en\nel text definitiu, la qual cosa el satisfà.\nIndica que a proposta del seu grup es crearan aquests espais per barri en què\nels gossos puguin anar deslligats a hores determinades i sota control del\npropietari. Comenta que en aquest mateix període s’aprovaran les bases a què es\nfeia referència i el sistema d’accés dels ciutadans al carnet de tinença cívica.\nAssenyala que UpB anava més enllà i demanava que s’inclogués l’assegurança de\nresponsabilitat civil com a obligatòria per a les persones que volguessin tenir els\ngossos deslligats, però que no s’ha acceptat. Comenta que ja n’hi ha molts que\ntenen aquesta assegurança, i entén que seria un gest de responsabilitat per part\ndels propietaris dels animals.\nPel que fa a la modificació de l’article 41, que fa referència a la durada màxima\nde 3 setmanes per als gats i gossos en els establiments comercials, hi està\nabsolutament d’acord, però demana que es determini què passarà amb els gats i\ngossos que no s’hagin venut en aquestes 3 setmanes.\nManifesta, doncs, l’abstenció del seu grup en aquesta ordenança perquè pensa\nque hi ha un pas endavant pel que fa referència a la prohibició de la cria particular\ni de l’obligació de l’esterilització dels animals. Pensa que la revisió queda curta pel\nque fa al maltractament i l’abandó, així com en la promoció de l’adopció. Considera\nque el text definitiu no presenta un avenç cap a la protecció dels animals, sinó cap\na l’augment del control sobre els propietaris, i no està d’acord que no es faci una\nconsideració general dels éssers vius del planeta ni se’n millori la protecció.\nExplica que gran part de les esmenes del seu grup han estat rebutjades perquè\neren incompatibles amb el text refós de la Generalitat del 2008, i entén que estant\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nal 2014 aquest text del 2008 s’hauria d’actualitzar. Diu que ha sentit el compromís\ndel regidor que això se superarà i millorarà, i considera especialment greu no\nhaver pogut aprofundir i avançar en el tema de l’adopció per davant de la venda.\nEs compromet a continuar treballant perquè Barcelona sigui un referent en la\nprotecció dels animals i diu que UpB continuarà liderant les polítiques animalistes a\nCatalunya.\nEl Sr. Martí agraeix a tots els portaveus no solament la seva intervenció, sinó\ntambé el to i el sentit del vot, que ha estat coherent amb les converses que havien\nmantingut fins llavors. Dóna les gràcies especialment al Grup Municipal Socialista\nperquè amb el seu vot favorable es podrà tirar endavant una ordenança que creu\nque és important i constituirà un nou esglaó en la cursa de la ciutat de Barcelona\nrespecte a les polítiques de benestar animal i de convivència entre persones i\nanimals de la ciutat.\nComenta que Barcelona va ser líder en el seu moment amb l’ordenança del 2003\ni que Catalunya va ser líder amb el text refós de la llei del 2008. Creu, doncs, que\namb aquesta ordenança se situaran de nou al capdavant de les polítiques\npúbliques de protecció dels animals en l’àmbit de tot l’Estat i fins i tot d’una bona\npart d’Europa, tenint en compte el dret comparat.\nIndica que és una ordenança omnicomprensiva de la regulació dels drets dels\nanimals i de la convivència entre persones i animals. Comenta que no es parla\nd’animals domèstics o només de gossos, gats i fures, sinó de tots els animals de la\nciutat, inclosos els del zoo, encara que la Regidoria de Presidència i Territori no\ngestioni el zoo.\nVol aclarir que en alguns aspectes es volia anar més enllà del que marca el text\nrefós de la llei del Parlament de Catalunya del 2008, però que no s’ha pogut fer per\nseguretat jurídica, perquè haurien entrat en col·lisió amb aquesta llei. Comenta\nque, si el 2015 es pot millorar la llei del Parlament, l’Ajuntament hi estarà d’acord.\nAssenyala que s’han acceptat moltes al·legacions tant en l’aprovació inicial com\nposteriorment, i agraeix el capteniment propositiu per millorar i tenir una\nordenança pionera a tot l’Estat. Comenta que algunes qüestions que incorpora són\ninnovadores, com el tema del carnet de l’amo cívic, que no del gos cívic. Considera\nque és un nou instrument que es pot desenvolupar en els 18 mesos següents, i\nque es farà ben fet des del punt de vista de la tècnica jurídica i de l’aplicació\nfutura, cosa que situa Barcelona al mateix nivell que altres ciutats d’Europa\ncapdavanteres en aquest tema com algunes ciutats angleses i alemanyes i Ginebra\nen concret, que tracten els drets dels animals d’una manera progressista, com ha\nde ser en ple segle XXI.\nExplica que no s’ha fet un balanç de l’ordenança anterior perquè aquesta posa\nen valor tot el que no ha anat prou bé en l’aplicació de la del 2003. Insisteix que\nl’objectiu principal d’aquesta normativa és millorar i treballar pel benestar animal, i\nque altres consideracions, com persones que puguin tenir problemes a l’hora\nd’acreditar un domicili fix, van darrere de la garantia del benestar animal. Comenta\nque hi ha un centre d’acollida d’animals de companyia que fa una gran feina i que\naviat hi haurà, en el proper mandat, un nou centre d’acollida d’animals.\nFinalment, agraeix el diàleg permanent, molt constructiu, amb els grups\nmunicipals, malgrat les abstencions i algun vot en contra per temes més ideològics\nque de benestar animal. També vol donar especialment les gràcies a totes les\nentitats animalistes de la ciutat i del país que formen part del Plenari del Consell de\nConvivència per les aportacions d’alta qualitat, i al Col·legi Oficial de Veterinaris,\nsense els quals els articles més complicats no haurien pogut veure la llum amb el\npunt d’equilibri i qualitat veterinària. I, per acabar, vol donar les gràcies al\nDepartament de Benestar Animal de l’Ajuntament de Barcelona i als companys de\nl’Oficina de Protecció dels Animals per la feina extraordinària que han fet.\nLa Sra. Sánchez reitera el vot a favor del Grup Socialista i dóna les gràcies tant\nal regidor Jordi Martí Galbis com al seu equip perquè els han facilitat la feina per\ntal que aquesta ordenança fos millorada i posada al dia. Diu que Barcelona ja era\npionera en l’àmbit de la protecció dels animals amb l’ordenança del 2003, en què\nel Grup Socialista i uns quants més estaven al govern. Per tant, manifesta la seva\nsatisfacció per aquesta millora i diu que ja en parlaran al Plenari.\n\n4763\n\n\f4764\n\nGASETA MUNICIPAL DE BARCELONA\n\nNÚM. 26\n\nEl Sr. Ramírez agraeix la predisposició del regidor Martí i comenta que, malgrat\nque el vot del Grup Popular sigui en contra, des del seu grup continuaran treballant\npel benestar dels animals de la ciutat.\nLa Sra. Sanz diu que, pel que fa a la proposta del nou centre d’acollida que ha\ncomentat el regidor Martí, espera que també es presenti en aquesta sessió als\ngrups municipals.\nEl Sr. Laporta agraeix l’exposició del regidor Martí i insisteix que considera que,\ntot i que és un pas endavant, es podria haver anat més endavant encara. Malgrat\naixò, celebra que s’aprovi l’ordenança i espera que sigui veritablement un pas\nendavant en el benestar i la protecció dels animals.\nEs dictamina amb el posicionament favorable de CIU i PSC, amb el\nposicionament contrari del PP i amb l’abstenció d’ICV-EUiA i UpB.\n8. Resoldre les al·legacions formulades a l’aprovació inicial del Reglament\nd’Accés a la Documentació Municipal, en els termes que resulten de l’informe que\nobra en l’expedient; aprovar definitivament el Reglament d’Accés a la\nDocumentació Municipal d’acord amb el text que obra en l’expedient; publicar el\nnou redactat de la norma en el Butlletí Oficial de la Província.\nEl Sr. Espriu vol agrair, en primer lloc, la feina tècnica duta a terme des de la\ndirecció del Sistema Municipal d’Arxius i des de la Comissió Municipal d’Avaluació i\nAccés en l’elaboració de l’avantprojecte del reglament i les diverses modificacions,\naixí com l’esforç d’explicació i el treball amb els grups polítics. Entén aquest\nreglament com un pas endavant en l’exercici del dret dels ciutadans per accedir a\nla informació pública, que pot contribuir a la millora, transparència i coneixement\nsobre com es pot accedir a una documentació que és de tothom. Creu, doncs, que\nés un bon instrument i que s’ha pogut elaborar treballant en el marc de la reforma\nde les normatives estatals i autonòmiques. Malgrat que aquests marcs poguessin\nafectar la norma en el futur, entén com a bo que Barcelona disposi ja del seu propi\ncompromís.\nConsidera que així la ciutat segueix en el camí de la innovació, com ho va fer en\nla normativa d’administració electrònica o en altres normes de participació\nciutadana o drets ciutadans. Remarca que en tots els debats que s’han tingut\ndarrerament sobre participació ciutadana, els ciutadans i les entitats han reclamat\nun millor i més fàcil accés a la informació com a principi de la participació i la\ndefensa dels interessos dels ciutadans. Per això creu que és important tenir aquest\nreglament. Explica que el reglament pretén que aquests criteris siguin assumits de\nmanera inequívoca per tota l’Administració local, i que el govern i les gerències\ntenen un paper important aquí. Opina que en això recau l’èxit de l’objectiu de la\nnorma.\nDemana la publicitat dels procediments, explicacions fàcils i comprensibles que\npermetin que la gent sàpiga com es pot accedir a la informació i documentació\nmunicipal. Pensa que, en aquest sentit, l’entrada en vigor que es planteja al cap de\nquatre mesos ha de servir per a aquest objectiu.\nFinalment, diu que hi votarà a favor.\nLa Sra. Esteller valora l’avenç que suposa aquest reglament per als ciutadans,\nsobretot pel fet de reconèixer el seu dret a accedir a la informació pública i facilitar\nla seva participació en els afers públics amb aquesta transparència. Recorda que el\ngovern de l’Estat va aprovar la Llei de transparència i que al Parlament s’està\ntramitant també una llei de transparència, que li hauria agradat que s’hagués\naprovat abans d’aprovar aquest reglament per veure si s’integraven bé les\npropostes. En definitiva, valora positivament que Barcelona faci un pas endavant\nrespecte de la transparència i donar informació als ciutadans, i creu que és una\npeça necessària per aplicar tota aquesta normativa que ha esmentat.\nLi agradaria que es facilités també l’accés als expedients a través dels districtes,\nja que sap que aquest és un problema. Explica que sovint molts veïns i entitats\ntenen problemes a l’hora d’accedir a expedients que afecten fins i tot la seva vida\ndiària, com ara expedients per soroll, etc. Creu, doncs, que cal clarificar molt més\naquest accés i assegurar-lo. Comenta que, en aquest sentit, el Grup Popular ha\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\npresentat una bateria d’al·legacions força àmplia en què han estat respostes\nalgunes qüestions, però en d’altres encara hi ha camí a recórrer.\nPer tant, reitera que valora positivament aquest reglament i per això hi donarà\nsuport, però espera que abans d’arribar al Plenari s’acabin d’acordar algunes\nqüestions amb el govern tenint en compte que tot allò que sigui a favor de la\ntransparència, la participació i la informació a la ciutadania pel que fa a\nl’Ajuntament de Barcelona sigui possible de la manera més efectiva.\nEl Sr. Mestre, en primer lloc, agraeix les facilitats i la disponibilitat que ha trobat\nper part de diferents directius municipals, especialment el Sr. Joaquim Borràs, cap\nd’Arxius; el Sr. Agustí Abelaira, de Serveis Generals, i la Sra. Gemma Bayó.\nEn segon lloc, valora el reglament d’accés a la documentació municipal que es\npresenta en aquesta sessió com un instrument fonamental per garantir el dret de\nla ciutadania a la informació municipal, com un pas important de cara a la màxima\ntransparència d’aquesta administració. Ho valora també des del punt de vista de\nfacilitar l’accés a la informació, perquè a vegades es garanteix el dret, però no es\nfacilita clarament l’accés i, per tant, el dret queda qüestionat per la dificultat\nd’accés. Comenta, doncs, que el seu grup ha treballat per garantir aquest dret a la\ninformació en tots els seus aspectes.\nComenta que Iniciativa ha presentat dues al·legacions, i que la primera ha estat\nestimada. Explica que aquesta fa referència a la limitació respecte a les dades de\ncaràcter personal que consten en la informació municipal. Indica que en aquest cas\nel seu grup ha demanat que aquesta limitació d’accés es faci sempre tenint en\ncompte la normativa general de protecció de dades i, per tant, ha demanat que se\nsuprimís un terme que ja sortia en la primera proposta del reglament, que era fer\nuna referència a una normativa interna de l’Ajuntament. Assenyala que això s’ha\nsubstituït.\nPel que fa a la segona al·legació, explica que ha estat estimada parcialment i\nque fa referència a un òrgan que ja existeix i que el reglament el continua\nesmentant i regulant, que és la Comissió Municipal d’Avaluació i Accés a la\nDocumentació. Considera que en la composició d’aquest òrgan municipal hi ha un\npes excessiu de persones que pertanyen a l’Administració municipal. Atès que és\nun òrgan destinat a resoldre els conflictes entre ciutadans i entitats que demanin\naccés a una determinada informació i l’Ajuntament, creu que hauria de tenir una\ncomposició que anés més enllà dels representants d’aquesta Administració, per\ntant, majoritàriament independent o de característiques similars a la Sindicatura\nde Greuges de la ciutat.\nInsisteix que aquesta al·legació s’ha estimat parcialment i que se’ls ha dit que\nen el cas de recurs és l’òrgan competent qui el resol. Diu que ho entén, però li\nsembla que en aquesta resolució del recurs presentat per qualsevol ciutadà o\nentitat és important el paper de la Comissió d’Avaluació i Accés a la Documentació\nfins i tot per informar l’òrgan competent de en quin sentit s’hauria de resoldre\naquest recurs. Per tant, indica que, en el període que queda fins al Plenari\nmunicipal, en què es farà la votació definitiva d’aquest reglament, continuarà\ninsistint que l’òrgan que tracta aquests conflictes sobre la demanda d’informació a\nl’Administració ha de ser majoritàriament independent i no majoritàriament\ncompost per representants de l’Administració local.\nPer això, diu que el seu grup farà reserva de vot.\nEl Sr. Laporta només vol agrair la tasca dels tècnics en l’elaboració i redacció del\nreglament d’arxius i diu que hi votarà a favor.\nEl Sr. Forn agraeix les intervencions i la feina dels grups polítics. També\ns’afegeix als agraïments als tècnics, com ara el director de l’arxiu, el seu equip, la\nSra. Gemma Bayó i l’Agustí Abelaira. Creu que han facilitat molt la feina per fer un\npas molt important en l’accés ciutadà a la informació pública. Com que hi ha la\nSra. Bayó a la sessió, li cedeix la paraula per si vol dir alguna cosa ella directament\no ampliar alguna informació.\nLa Sra. Bayó, en nom de la direcció del Sistema Municipal d’Arxius, del Sr.\nBorràs i de tota la gerència, agraeix les aportacions dels grups municipals.\nConsidera que és una feina i un pas endavant en la millora de l’accés a la\ninformació i de clarificar-ho per a tots, tant ciutadans com tècnics.\n\n4765\n\n\f4766\n\nGASETA MUNICIPAL DE BARCELONA\n\nNÚM. 26\n\nEs dictamina amb el posicionament favorable de CIU, PSC, PP i UpB i amb la\nreserva de vot d’ICV-EUiA.\n9. Resoldre les al·legacions formulades a l’aprovació inicial de la modificació de:\na) el Reglament d’organització i funcionament del servei públic de televisió local de\nBarcelona (BTV); b) els estatuts de l’entitat gestora “Informació i Comunicació de\nBarcelona, S.A. SPM”; i c) el Reglament regulador de les condicions d’accés i d’ús\ndels mitjans de comunicació i informació de titularitat municipal pels regidors/res i\ngrups municipals, en els termes que resulten de l’informe que obra en l’expedient;\naprovar definitivament la modificació de: a) Reglament d’organització i\nfuncionament del servei públic de televisió local de Barcelona (BTV), que passa a\ndenominar-se Reglament d’organització i funcionament dels serveis públics de\ntelevisió i ràdio locals de Barcelona; b) els estatuts de l’entitat gestora “Informació\ni Comunicació de Barcelona, S.A. SPM”; i c) el Reglament regulador de les\ncondicions d’accés i d’ús dels mitjans de comunicació i informació de titularitat\nmunicipal pels regidors/res i grups municipals, d’acord amb el text que obra en\nl’expedient; i publicar el text íntegre de les modificacions en el Butlletí Oficial de la\nProvíncia de Barcelona.\n(Tractat conjuntament amb els punts número 10 i 11 de l’ordre del dia.)\nEl Sr. Colomé diu que pel que fa al punt 9, hi votarà a favor; que en el punt 11,\nsobre el nou consell d’administració, també hi votarà a favor, i que pel que fa al\ncontracte programa farà reserva de vot i farà l’explicació i la substanciació del vot\nen el Plenari.\nLa Sra. Esteller comenta que el Grup Popular valora la feina feta amb el\ncontracte programa de BTV, ja que recorda que el seu grup va demanar al març\ndel 2013 que s’elaborés un contracte programa perquè entenia que és el que havia\nd’establir els objectius de BTV i articular-ne el finançament. Considera que li dóna\nestabilitat i garanties, i creu que és un bon instrument per poder avançar,\nespecialment la televisió de Barcelona.\nExplica que el PP ha presentat 17 al·legacions, algunes de les quals s’han\nacceptat, d’altres no i altres han estat transaccionades. Pel que fa a les\nal·legacions presentades, veu un avenç i valora positivament les referides a la\nplantilla. Diu que el seu grup volia incidir perquè hi hagués més garanties\nd’estabilitat de la plantilla de BTV, i assenyala que en aquest senti, malgrat no\nhaver acceptat la seva esmena, hi ha un compromís del govern perquè això sigui\naixí. Considera que cal treballar, doncs, en aquesta direcció.\nComenta que va demanar un informe sobre la càrrega de treball del personal de\nBTV i la valoració del govern, però que encara no s’ha respost a aquesta proposta.\nEspera, doncs, que es faci arribar als grups. D’altra banda, diu que els districtes\nhan avançat en aquesta estabilitat i que han de trobar un model per poder\ncontinuar amb les propostes i les seves aportacions en el treball de BTV i articular\nun sistema que els doni més estabilitat. Valora, doncs, positivament aquestes\nqüestions.\nRespecte del model de BTV, considera que és una televisió professional, amb\npluralisme polític i social, qüestions cabdals a l’hora d’aprofundir i consolidar\naquest model de televisió. Lamenta que l’esmena referida a les llengües, de tractar\namb la màxima normalitat el català i el castellà, hagi estat acceptada només\nparcialment, perquè creu que la normalitat de la societat civil catalana, que parla\nindistintament català i castellà, s’ha de traduir a la televisió. Entén, doncs, que hi\nha d’haver un equilibri de les dues llengües amb naturalitat en funció de la persona\nque intervé, si la pel·lícula és original en castellà, etc., i pensa que cal un major\ncompromís sobre aquest tema.\nD’altra banda, destaca que, pel que fa al model, ha d’aprofundir més en el tema\ndels informatius i alguna programació de proximitat. Creu que Barcelona ha de\ntenir prioritat en tots els informatius i no pot ser que a vegades tingui més\ncobertura Catalunya que la informació local de Barcelona i de l’Ajuntament, ja que\nel país ja té la seva televisió, que és TV3.\nPel que fa a la ràdio, manifesta una certa disconformitat i es pregunta si té\nsentit que hi hagi una explotació pròpia d’aquesta, tenint en compte la pluralitat\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nd’oferta de ràdios a Barcelona. Qüestiona, doncs, que tingui sentit, i recorda que\naquest acord no el va adoptar la Junta General d’ICB, que és el Consell Municipal,\nsinó que el va adoptar el govern amb els òrgans corresponents. Comenta que\naquesta ràdio implica una ampliació de la plantilla, i vol saber quin és el\nprocediment que s’està utilitzant per a aquesta contractació i quins són els\ncalendaris previstos.\nQuant a la publicitat, explica que el Grup Popular va presentar una al·legació per\nsuprimir-la, ja que entén que els ingressos per publicitat no tenen un pes\ndeterminant a BTV. Comenta, però, que aquesta esmena no ha estat acceptada.\nFinalment, diu que fa una reserva de vot en tots els punts i que en el Plenari ja\nes posicionarà amb més determinació en funció de les respostes del govern.\nEl Sr. Mestre manifesta el vot favorable en el punt 9, reserva en el punt 10 i el\nvot favorable en el punt 11.\nEn relació amb el punt 10, el contracte programa, considera que la proposta\nactual és un model de servei públic de televisió local de mínims, i crida l’atenció\nsobre el fet que reduir el finançament previst en aquest contracte programa, que\nja és molt ajustat, significaria canviar radicalment el model de programació que\nfins llavors té BTV.\nEn segon lloc, comenta que en aquest contracte programa s’incorpora el\nprojecte d’emissora local de ràdio, la Freqüència Barcelona, amb un complement\nde finançament molt limitat, que significa que aquesta nova ràdio local tindrà un\nservei pràcticament de caràcter merament informatiu. Opina que de cara al futur\npotser caldrà revisar-ne el finançament.\nEn tercer lloc, assenyala que en el punt 9 es parla d’una modificació del\nreglament per incorporar la ràdio, però en l’article 6 del reglament es diu que la\nmissió de BTV és promoure la participació i el debat democràtic mitjançant la\ndifusió de l’activitat i l’accés de les organitzacions polítiques i els agents socials.\nVol subratllar que actualment hi ha més accés a BTV de les organitzacions\npolítiques que no dels agents socials, i creu que en el futur, tenint en compte la\nincorporació de la ràdio al conjunt d’ICB, es podria donar més oportunitat de\nparticipació als agents socials.\nInforma que Iniciativa ha presentat dues al·legacions, i que la primera fa\nreferència a la internalització dels treballadors que ara estan amb la productora\nque presta servei a la televisió local. Comenta que concretament l’al·legació deia\nque «cal avaluar l’estructura organitzativa de l’actual plantilla i revisar els criteris\nd’externalització dels serveis de producció, dels continguts informatius i de serveis\ntècnics i prendre una decisió sobre la seva possible internalització durant el termini\nd’aquest contracte programa», és a dir, abans del 2017. Comenta que aquesta\nal·legació ha estat estimada parcialment pel govern.\nIndica que la segona al·legació fa referència a les televisions dels districtes i que\nconcretament diu textualment: «Les televisions de districte continuaran produint\ncontinguts per Infobarris.» Explica que aquesta al·legació també ha estat\nparcialment estimada, i destaca que el seu grup serà especialment insistent i\nexigent en aquestes dues al·legacions durant el període de vigència del futur\ncontracte programa.\nPel que fa al punt 11, explica que hi ha una nova proposta de candidats al nou\nConsell d’Administració de l’Institut de Comunicació de Barcelona, i destaca la\ncompetència de les cinc persones que es proposen, que va poder constatar en la\nComissió Consultiva del Consell de Ciutat. Subratlla de nou el model de\ngovernança de BTV, que considera un encert, vista l’experiència.\nAgraeix la tasca del Consell anterior, i considera que ha estat un encert el model\nque s’ha seguit durant sis anys d’evitar que la televisió local fos un espai de\ncaràcter governamental per publicitar el que fa el govern o un espai de\nconfrontació partidista. Lamenta que això no passi a altres televisions públiques\ndel país o de l’àmbit espanyol, que han estat qüestionades per les forces polítiques\no per altres institucions representatives, i destaca que no hi ha hagut cap polèmica\nentre els partits representats en el consistori sobre els continguts de BTV.\nCreu, doncs, que els candidats que es presenten són altament competents, i té\nla garantia que satisfaran aquest objectiu que BTV sigui una televisió amb criteris\nestrictament professionals, lluny de qualsevol intent de convertir-la en un\n\n4767\n\n\f4768\n\nGASETA MUNICIPAL DE BARCELONA\n\nNÚM. 26\n\ninstrument de propaganda del govern de torn o de confrontació entre els partits\nrepresentats a l’Ajuntament.\nEl Sr. Laporta diu que votarà a favor en el punt 9, i també en el 10, però amb\nun accent crític, sobretot en els punts en què creu que val la pena obrir un procés\nde reflexió sobre els criteris d’externalització dels serveis de producció de\ncontinguts informatius i els serveis tècnics. Explica que aquest sistema es va\nimplantar anys enrere i que les condicions i l’entorn han canviat. Pensa, doncs, que\nval la pena fer aquesta reflexió comptant amb l’opinió de tots els experts i anima el\ngovern a anar per aquest camí.\nPel que fa a les televisions de districte, creu indispensable, com sembla que està\nrecollit en el text, que la televisió pública de Barcelona tingui espais\ndescentralitzats basats en els barris, que són els espais col·lectius d’identificació\nciutadana, més que els districtes, que són estructures administratives.\nQuant a la incorporació de la ràdio i la plantilla, creu que cal revisar si la\ndimensió del servei és suficient per abastir la televisió i la ràdio públiques, ja que\nhi ha discrepàncies entre la proposta de l’Ajuntament i els requeriments que\ndetecten els treballadors. Per tant, demana flexibilitat al govern i agilitat per\ngarantir un servei públic de qualitat.\nPosa l’accent crític en el tema de les xarxes socials, ja que pensa que qualsevol\nmitjà de comunicació ha d’incorporar una estratègia 2.0 o potser ja 3.0 per\nmillorar l’eficiència i l’eficàcia comunicatives. Considera que les xarxes socials són\nen si mateixes un mitjà de comunicació, i creu que val la pena reflexionar sobre la\nnecessitat d’incorporar-les a aquesta branca comunicativa de l’ICB.\nEn el punt 11, està totalment a favor dels nomenats com a membres del Consell\nd’Administració, i celebra que una persona del prestigi i la professionalitat de\nl’Àngel Casas sigui el director de Barcelona Televisió.\nEl Sr. Forn dóna la benvinguda al director i als membres del comitè d’empresa\nde BTV a la Comissió.\nComenta que el seu grup votarà a favor dels tres punts. Pel que fa al punt 9,\nque és la incorporació de la ràdio en el reglament, diu que és un tema que es va\npoder debatre amb els grups a partir de l’any anterior i que es va considerar que,\natès que tancava la COM, tenia sentit mantenir-la dins l’estructura de l’ICB.\nEn relació amb el contracte programa, assenyala que l’article 6 del Reglament\nd’organització i funcionament del servei públic de televisió local de Barcelona\nestableix que les emissions del servei públic es materialitzen en un contracte\nprograma amb vigència de quatre anys que ha de detallar els compromisos en el\ncompliment d’aquestes missions i els principis generals de finançament, fixant els\nimports d’aportació pública i els indicadors que en permetran fer el seguiment.\nExplica que, en aquest sentit, el 24 de gener del 2014 el Consell d’Administració\nd’ICB va aprovar la proposta de contracte programa per al període 2014-2017; que\nel 12 de febrer de 2014 la Comissió de Govern de l’Ajuntament va emetre un\ninforme favorable sobre la proposta del contracte programa, i que el 29 d’abril de\n2014 la Comissió de Presidència i Règim Interior va aprovar inicialment el\ncontracte programa i es va obrir el període d’al·legacions.\nVol detallar alguns aspectes bàsics d’aquest contracte programa que creu que\nsón importants. En primer lloc, parla del manteniment del model de gestió que s’ha\naplicat a BTV des que es va crear, que ha donat uns fruits importants i positius. En\nsegon lloc, esmenta la incorporació de la possibilitat de prestar el servei de ràdio.\nEn tercer lloc, comenta la dotació de la suficiència financera a BTV per mantenir la\nprestació del servei públic de qualitat i atendre les inversions necessàries. I,\nfinalment, destaca la integració de les aportacions necessàries per part de\nl’Ajuntament per atendre el canvi de criteri en la liquidació de l’IVA de 2,7 milions\nl’any que ha establert l’Agència Tributària, cosa que té una càrrega en els\ningressos del contracte programa.\nConclou que s’ha treballat conjuntament per obtenir un document de consens en\nuna matèria tan important i sensible com és aquest servei públic. Creu que en\npoden estar satisfets perquè és la primera vegada que es pot aprovar aquest\ncontracte programa, i dóna les gràcies a totes les persones que ho han fet\npossible, com ara el Consell d’Administració, el director i tot el seu equip, els\ntreballadors, els grups municipals, etc.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEs dictamina amb el posicionament favorable de CIU, PSC, ICV-EUiA i UpB i amb\nla reserva de vot del PP.\n10. Resoldre les al·legacions formulades al contracte programa entre\nl’Ajuntament de Barcelona i Informació i Comunicació de Barcelona, SA, per a la\nprestació durant el període 2014–2017 dels serveis públics de televisió i ràdio\nlocals de Barcelona, aprovat inicialment per la Comissió de Presidència i Règim\nInterior el 29 d’abril de 2014, en els termes que resulten de l’informe que obra en\nl´expedient; incorporar a la proposta del contracte programa les millores\ntècniques, d’acord a l’informe que obra en l´expedient; aprovar definitivament el\ncontracte programa entre l’Ajuntament de Barcelona i Informació i Comunicació de\nBarcelona, SA, per a la prestació durant el període 2014–2017 dels serveis públics\nde televisió i ràdio locals de Barcelona, d’acord amb el text que obra en l’expedient\ni que forma part integrant d’aquest acord; formalitzar-lo mitjançant document\nadministratiu, a subscriure amb el legal representat d’ICB, SA; i notificar el present\nacord al Consell d’Administració d’ICB i al Consell de l’Audiovisual de Catalunya.\n(Tractat conjuntament amb els punts número 9 i 11 de l’ordre del dia.)\nEs dictamina amb el posicionament favorable de CIU i UpB i amb la reserva de\nvot del PSC, PP i ICV-EUiA.\n11. Adoptar, en l´exercici de les competències reservades a l´Ajuntament com a\nsoci únic de la Societat Privada Municipal Informació i Comunicació de Barcelona,\nS.A., els acords següents: Primer. Deixar sense efectes i, per tant, revocar, tots els\nnomenaments realitzats fins aquest moment en relació al Consell d´Administració\nde la Societat. Segon. Designar, vista la proposta de la Junta de Portaveus i\nl´informe del Consell Consultiu i Assessor, el Sr. Josep Maria Carbonell i Abelló, el\nSr. Albert de Gregorio Prieto, el Sr. Carlos Nieto Fernández, la Sra. Isona Passola i\nVidal i el Sr. Vicenç Villatoro i Lamolla membres del Consell d´Administració de\nl´esmentada Societat. Tercer. Establir que el termini de designació dels membres\ndel Consell serà l´establert a l´article 15 dels Estatuts Socials de la Societat\nPrivada Municipal Informació i Comunicació de Barcelona, S.A., en relació a\nl´article 10 del Reglament d´organització i funcionament dels serveis públics de\ntelevisió i ràdio local de Barcelona. Quart. Facultar indistintament el President i el\nSecretari del Consell d´Administració per comparèixer davant notari i elevar a\nescriptura pública el nomenament anterior, com també per complir els tràmits\nnecessaris per a la seva inscripció en el Registre Mercantil i també la correcció\nd´errors materials en cas necessari.\n(Tractat conjuntament amb els punts número 9 i 10 de l’ordre del dia.)\nEs dictamina amb el posicionament favorable de CIU, PSC, ICV-EUiA i UpB i amb\nla reserva de vot del PP.\n12. Ratificar l’acord assolit pels representants de l’Ajuntament de Barcelona i el\nComitè d’empresa en data 5 de juny de 2014, que s’adjunta com a annex, sobre\ninclusió de la categoria laboral de Fisioterapeuta a l’Acord que regula les categories\nlaborals i modifica l’article 11 de l’annex 1 de condicions específiques del personal\nlaboral de l’Acord de condicions de treball comunes dels empleats públics de\nl’Ajuntament de Barcelona 2008-2011 publicat en el DOGC núm. 5503 d’11 de\nnovembre de 2009 i actualment en vigor. Publicar aquest acord i el seu annex a la\nGaseta Municipal i presentar-ho davant el Departament d’Ocupació i Empresa de la\nGeneralitat de Catalunya de conformitat amb l’article 90.2 de l’Estatut dels\nTreballadors.\nEs dictamina amb el posicionament favorable de CIU, PSC, ICV-EUiA i UpB i amb\nla reserva de vot del PP.\n13. Aprovar l’expedient 774/14 de reconeixement de crèdit per un import de\n35.520,00 euros atesa la necessitat de regularitzar les despeses a favor de\nInstituto Apolda, SL, amb NIF B-63602247, despeses realitzades en exercicis\nanteriors i no reconegudes durant l’exercici corresponent. Autoritzar, disposar i\nreconèixer l’obligació de la despesa per un import de 35.520,00 euros, amb càrrec\n\n4769\n\n\f4770\n\nGASETA MUNICIPAL DE BARCELONA\n\nNÚM. 26\n\nal pressupost i posició pressupostària indicats en aquest mateix document a favor\nde l’Instituto Apolda, SL.\nEs dictamina amb el posicionament favorable de tots els Grups.\nIV) Part decisòria / Executiva\na) Ratificacions\nb) Propostes d’acord\n14. Aprovar inicialment el Reglament de la Gaseta Municipal de Barcelona de\nl’Ajuntament de Barcelona. Sotmetre’l a informació pública per un termini de\ntrenta dies, d’acord amb l’article 112 del Reglament Orgànic Municipal.\nLa Sra. Esteller manifesta l’abstenció del seu grup perquè hi farà al·legacions, ja\nque la gaseta ha ampliat l’objecte de coses que haurien de publicitar.\nEl Sr. Mestre diu que farà un vot de confiança al govern i hi votarà a favor,\nmalgrat que ha d’examinar més a fons el reglament de la gaseta municipal.\nComenta que, atès que té un caràcter molt tècnic, li hauria agradat rebre’l abans\nde l’ordre del dia i tenir més de dos dies per examinar-lo. Per tant, contempla la\npossibilitat de presentar-hi al·legacions després d’examinar-lo.\nEl Sr. Forn expressa el vot favorable de CIU, el Sr. Espriu expressa el vot\nfavorable del PSC, el Sr. Esteller expressa l’abstenció del PP, el Sr. Mestres\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\n15. Iniciar l’expedient del contracte que té per objecte el manteniment\nd’elements constructius i instal·lacions dels edificis adscrits als Districtes i\nGerències de l’Ajuntament de Barcelona per als anys 2015-2016 amb el foment de\nl’ocupació de persones amb dificultats particulars d’inserció al mercat laboral, amb\nnúm. de contracte 14002721, mitjançant tramitació ordinària, amb la utilització del\nprocediment obert, i amb un pressupost total de licitació de 19.146.577,50 euros,\nIVA inclòs, distribuït en els següents lots: Lot 1: Gerències de Recursos, Recursos\nHumans i Districte de Nou Barris, per un import de 4.025.530,08 euros; Lot 2:\nGerències de Qualitat de Vida, Igualtat i Esports i Prevenció, Seguretat i Mobilitat,\nper un import de 3.630.235,88 euros; Lot 3: Districtes de Ciutat Vella i Sarrià-Sant\nGervasi, per un import d’1.773.762,08 euros; Lot 4: Districtes d’Eixample i HortaGuinardó, per un import de 2.591.416,50 euros; Lot 5: Districte de Sants-Montjuïc\ni Gerència d’Hàbitat Urbà, per un import d’1.789.733,10 euros; Lot 6. Districtes de\nles Corts i Gràcia, per un import d’1.527.999,82 euros; Lot 7: Districte de sant\nAndreu i Sant Martí, per un import de 3.807.900,04 euros; Aprovar les actuacions\npreparatòries efectuades, el plec de clàusules administratives particulars i el plec\nde prescripcions tècniques reguladors del contracte; convocar la licitació per a la\nseva adjudicació; autoritzar l’esmentada quantitat amb càrrec a la/es partida/es i\nal/s pressupost/os que s’indiquen en la relació comptable annexa a aquest\ndocument amb el desglossament següent: pressupost net 15.823.617,77 euros;\ntipus impositiu del 21% d’IVA, i import de l’IVA de 3.322.959,73 euros;\ncondicionada a l’existència de crèdit adequat i suficient en el/s pressupost/os\ncorresponent/s atès que l’execució d’aquest contracte s’iniciarà l’exercici següent a\nla seva autorització.\nEl Sr. Forn expressa el vot favorable de CIU, el Sr. Espriu expressa el vot\nfavorable del PSC, la Sra. Esteller expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nc) Proposicions\nV) Part d’impuls i control\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\na) Proposicions / Declaracions de Grup\nDel Grup Municipal PSC:\n16. La Comissió de Presidència i Règim Interior acorda instar al govern\nmunicipal a convocar una reunió de la Comissió Mixta Generalitat-Ajuntament de\nBarcelona per aprovar i impulsar la iniciativa de modificació del Règim Especial i la\nCarta Municipal de Barcelona en el sentit de incloure en la mateixa la institució de\nla Sindicatura de Greuges.\nEl Sr. Espriu comenta que serà breu, tot i la importància de la proposta, perquè\nestà convençut que els arguments per sustentar-la són plenament compartits per\ntots els grups municipals. Diu que la proposició fa referència a la inclusió de la\nSindicatura de Greuges de Barcelona en la llei bàsica de la ciutat, que és la Carta\nMunicipal.\nRecorda que la síndica de greuges té la missió de defensar davant l’Ajuntament\nels drets i les llibertats dels ciutadans, drets reconeguts tant en la Constitució com\nde manera especial en la Carta europea de salvaguarda dels drets a la ciutat.\nComenta que la figura de la síndica té un reconeixement en aquesta carta europea,\nque la considera un mecanisme preventiu, independent i imparcial, i també en la\nCarta de la ciutadania de Barcelona, que li dóna un paper de posicionament\nproactiu. A més, més enllà de les reglamentacions, reconeix que la sindicatura,\namb la feina realitzada a Barcelona des del 2005, és una eina fonamental per a la\ndefensa de la qualitat democràtica de l’Administració municipal.\nAssenyala que es viuen moments especialment crucials per a la democràcia,\natès que la manca de credibilitat de les institucions és un dels grans problemes de\nla ciutat i que l’allunyament de les polítiques públiques no és només un problema\nde present, sinó sobretot de futur. Considera que sense credibilitat no hi haurà\ndemocràcia, i que, per tant, cal preservar institucions que, com la síndica, donen\nqualitat i credibilitat, suport i resposta als ciutadans.\nConclou que per aquestes raons el Grup Municipal Socialista eleva a aquesta\nComissió de Presidència i Règim Interior una petició perquè la Sindicatura de\nGreuges de Barcelona s’incorpori dins de la Carta Municipal de Barcelona.\nLa Sra. Esteller afirma que el Grup Popular sempre ha destacat la importància\nde la Sindicatura de Greuges a Barcelona, i que es pot veure cada any quan aquest\norganisme presenta el seu informe i els grups en fan la valoració. Comenta que\nsovint ha dit que la síndica fa una bona feina. Creu, doncs, que aquest paper és\npositiu i que l’Ajuntament no sempre té aquesta receptivitat en algunes qüestions i\nque, per tant, cal enfortir aquesta relació, aquest binomi entre la síndica i\nl’Ajuntament.\nLa sorprèn que es plantegi en aquesta Comissió aquesta proposta perquè es\nmodifiqui la Carta de Barcelona, atès que és una proposta que ja ha arribat a tots\nels grups i en la Junta de Portaveus es va prendre una mica la decisió que, ja que\nhi havia qüestions per modificar la Carta, s’aprofitaria un canal per fer-ho\nconjuntament i no estar permanentment modificant-la. Recorda que es va fer dos\nanys abans per institucionalitzar el Consell Econòmic i Social, i ara amb la petició\nde la síndica. Considera que això és institucionalitzar l’organisme i reconèixer-lo a\nla Carta de Barcelona.\nComenta que hi votarà a favor, però demana al govern que, si hi ha diverses\nqüestions que afecten la Carta, es facin totes conjuntament, tal com es va acordar\nen la passada Junta de Portaveus.\nEl Sr. Gomà expressa el suport del seu grup a la proposició del PSC, perquè creu\nque la Sindicatura de Greuges és una institució que neix a Barcelona amb un ampli\nconsens polític, institucional i ciutadà i que, per la via dels fets, s’ha anat\nconsolidant i és actualment una institució vertebradora del model de ciutat des del\npunt de vista de la defensa dels drets de la ciutadania, amb una magnífica feina\nper part dels equips que des del seu naixement n’han format part. Opina, doncs,\nque està plenament justificat que hi hagi una modificació de la Carta municipal per\ntal que la Sindicatura de Greuges quedi reconeguda al màxim nivell.\n\n4771\n\n\f4772\n\nGASETA MUNICIPAL DE BARCELONA\n\nNÚM. 26\n\nTal com deia la Sra. Esteller, creu que aquesta modificació i qualsevol altra cal\ncanalitzar-les de la manera més racional, eficaç i senzilla possible. Informa que el\nseu grup també ha portat en el marc de la Junta de Portaveus la necessitat que\ns’estudiï jurídicament la millor manera de fer-ho. Espera que, amb l’aprovació\nd’aquesta proposició i del canal ja expressat i obert a la Junta de Portaveus, pugui\narribar a bon port aquesta modificació de la Carta municipal de la manera més\nbreu possible.\nEl Sr. Laporta comenta que la proposició presentada és una vella reivindicació\nque és de justícia dur-la a la pràctica, ja que la figura de la síndica de greuges, deu\nanys després de desenvolupar la seva tasca, primer amb Pilar Malla i després amb\nAssumpció Vilà, està consolidada i és raonable que quedi recollida en les màximes\ninstàncies de la legislació barcelonina, que són el Règim especial i la Carta\nmunicipal de Barcelona. Espera, doncs, que aquest procés tingui totes les garanties\nlegals i es faci en el temps més breu possible.\nPer tant, votarà a favor de la proposició.\nEl Sr. Forn diu que hi donarà suport. Comenta que la mateixa síndica ha adreçat\naquesta petició a l’alcalde i a tots els presidents de grups municipals i que ell\nmateix ha pogut tractar en diverses ocasions aquesta qüestió amb ella. Afegeix\nque arran d’aquestes reunions, com a president de la Junta de Portaveus, va\nplantejar aquesta petició en una sessió de tots els grups municipals en què tots hi\nvan mostrar la conformitat. Explica que va encarregar al secretari general que\nformulés una proposta de modificació de la Carta municipal de Barcelona i, atès\nque el secretari ja l’ha elaborat, es farà arribar a tots els grups municipals els dies\nsegüents.\nInforma que la petició de la síndica també s’ha tractat al grup de treball de la\nComissió Mixta Ajuntament - Generalitat, que la Generalitat tampoc no hi ha vist\ncap inconvenient i que ha demanat que es formulés oficialment. Opina que en la\nJunta de Portaveus es pot definir la millor manera de presentar-ho i que si hi ha\nacord en la redacció final de la modificació de la Carta, la Comissió Mixta del mes\nd’octubre o novembre estaria en disposició d’aprovar aquesta modificació per\nincorporar, tal com demanava la Sra. Esteller, qualsevol altra qüestió que hi hagi\nsobre la taula.\nEs compromet a buscar el màxim acord perquè això tiri endavant.\nEl Sr. Espriu agraeix la posició de tots els grups, tot i que de fet la voluntat del\nseu grup era posar de manifest i fer visible el que ja existia a l’acord, perquè ja\ns’havia parlat en privat i a la Junta de Portaveus, però creu que era bo fer pública\naquesta voluntat col·lectiva i que la ciutadania sàpiga que tots els grups\ncomparteixen aquesta posició.\nEl Sr. Forn expressa el vot favorable de CIU, el Sr. Espriu expressa el vot\nfavorable del PSC, la Sra. Esteller expressa el vot favorable del PP, el Sr. Gomà\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nDel Grup Municipal PP:\n17. La Comissió de Presidència i Règim Interior acorda instar al Govern\nMunicipal a que demani a la Regidora del Districte de Ciutat Vella que deixi sense\nefecte els recentment aprovats criteris d’ordenació i ocupació per a l’activitat de\nvenda no sedentària de pintors i dibuixants a la Rambla de Barcelona, iniciant un\nnou procés de diàleg amb el col·lectiu afectat i els grups municipals.\nEl Sr. Villagrasa comenta que la proposició fa referència a la nova ordenació i\nocupació de l’activitat de venda no sedentària de pintors i dibuixants de la Rambla\nde Barcelona. Diu que sembla que el govern en aquest mandat no s’entén gaire bé\namb els col·lectius que treballen a la Rambla, ja que està en conflicte amb els\nantics paradistes d’animals, amb els floristes, amb els pintors i dibuixants.\nConstata que al govern li sobra tothom, i indica que al Grup Popular li sobren els\ncarteristes, els llauners, els de les mantes, els camells, etc., però no els\nparadistes, ni els floristes ni els pintors.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nConsidera que el govern fa una proposta que no és dialogada ni consensuada\namb el col·lectiu ni amb els grups municipals. A més, explica que a Ciutat Vella es\npresenten dues propostes d’acord molt similars del PSC i del PP, les dues\naprovades per majoria, i es queixa que no s’ha fet cas a cap de les dues per part\ndel govern. També es queixa que no s’accepta pràcticament cap al·legació\npresentada pel seu grup ni per persones interessades en el tema.\nConsidera que el govern ha actuat com si tingués una aclaparadora majoria en\nel districte i en aquesta Comissió, cosa que no tenen, i diu que li ha faltat diàleg,\nsobretot a l’hora de parlar de les Rambles. Constata, a més, que el col·lectiu dels\npintors no ha estat mai conflictiu, sinó que més aviat ha ajudat a la convivència, i\nes queixa que se’ls exigeix un plus per demostrar la seva capacitat artística, que ja\nvan demostrar el 2000. Assenyala, a més, que, encara que pocs, alguns són\nllicenciats en Belles Arts i que fer-los passar una sèrie de proves és una humiliació,\nsobretot perquè la capacitat artística és un do que no es perd, sinó que si de cas\nmillora amb el temps.\nInsisteix que al govern li ha faltat diàleg i sensibilitat amb els pintors i dibuixants\nde les Rambles i diàleg amb els grups municipals.\nEl Sr. Espriu diu que el Grup Socialista hi votarà a favor, seguint la línia que ha\nmantingut des del primer dia en aquest tema. Recorda que el PSC va presentar\ncom a al·legació a l’aprovació inicial dels criteris d’ordenació i ocupació per\nactivitats de venda no sedentària de pintors i dibuixants a la Rambla la retirada\nd’aquests criteris i la demanda d’un procés de consens amb els afectats. I afegeix\nque abans d’això la majoria del Districte el juliol del 2013 va demanar que no es\nfes aquesta regulació específica nova i que servissin les proves ja fetes pels pintors\ni dibuixants.\nComenta que el seu grup també va elevar al Plenari de l’Ajuntament de l’abril un\nprec en què demanava que el govern municipal arribés a un acord de conveni amb\nels pintors perquè aquests puguin gestionar la mostra de caricaturistes, retratistes\ni paisatgistes de la Rambla i en conseqüència retirés els criteris esmentats.\nConclou que hi votarà a favor per coherència amb el que ha demanat els dos\ndarrers anys.\nEl Sr. Mestre comenta que el Pla Cor que va impulsar el govern de Convergència\na la ciutat i al Districte de Ciutat Vella va generar unes expectatives sobre el\ntractament de diferents aspectes de la Rambla, però diu que el resultat en els\naspectes del tractament de la via pública és francament decebedor.\nExplica que la primera aplicació del Pla Cor va ser reubicar les estàtues de la\nRambla sense tenir en compte que ja hi havia una ordenació del 2010. Assenyala\nque aquesta mesura va acabar esdevenint un simple trasllat de les estàtues sense\ndiàleg ni consens, amb el resultat que a l’art al carrer li han donat una estocada de\nmort a la Rambla. Considera que això va ser el preludi de la situació de patiment\nque viuen els diferents col·lectius que treballen a la via pública, com els pintors.\nDestaca que els darrers mesos, pel que fa al Pla Cor i als pintors, el govern\nmunicipal del Districte de Ciutat Vella els dóna llargues, i no els escolta ni els atén,\ncosa que comporta que no hi hagi un reconeixement que els pintors han contribuït\na dinamitzar aquesta part baixa de la Rambla. Reitera que aquests artistes, a més,\nja van passar un procés de selecció. Constata que no hi ha cap diàleg per reubicar\nels artistes que quedarien fora de la selecció i que no hi ha cap sensibilitat\nhumana, tenint en compte que algunes d’aquestes persones tenen com a únic\ningrés aquesta activitat artística.\nComenta que el que es vol fer és un canvi dels artistes a una sola banda de la\nRambla, però diu que, quan s’ha preguntat al Plenari del Consell Municipal de\nCiutat Vella què passarà amb el costat que queda lliure, si s’hi posaran terrasses,\nno hi ha resposta. Considera que el govern té una altra ocasió en aquesta sessió\nper respondre. Considera que el resultat d’aquesta manca de diàleg real és que els\ncriteris de valoració que es proposen són molt subjectius i poc clars pel que fa a la\npuntuació, sobretot tenint en compte que són especialitats molt diferents, la dels\nretratistes, els pintors, els caricaturistes, etc.\nEn definitiva, remarca que no és un tema nou, ja que s’ha discutit durant mesos\nal Plenari de Ciutat Vella sense acord entre els grups municipals i sense acord amb\nels pintors, i constata que posa sobre la taula que, tot i que s’han fet molts\n\n4773\n\n\f4774\n\nGASETA MUNICIPAL DE BARCELONA\n\nNÚM. 26\n\ncomunicats de premsa sobre el Pla Cor i molta difusió de xifres, el diàleg i la\nmediació per trobar solucions consensuades estan molt lluny d’arribar.\nDiu que, malgrat algunes afirmacions que ha fet el Sr. Villagrasa en la\npresentació de la proposició, que no comparteix, el seu vot serà favorable en\ncoherència amb el que ha defensat des del seu grup municipal al Districte de Ciutat\nVella.\nEl Sr. Laporta recorda que el govern va iniciar un any enrere aquest procés de\nrevisió dels criteris d’ordenació i ocupació per a l’activitat de venda no sedentària\nde pintors a la Rambla, i diu que el seu grup al Districte de Ciutat Vella ja hi va\npresentar un seguit d’al·legacions en la línia del que demanen els pintors.\nExplica que els pintors de la Rambla han donat caràcter al baluard més popular i\na la vegada la seva presència ha facilitat que aquest espai no fos monopolitzat per\nactivitats menys desitjades. Recorda que els pintors actius ja van passar una prova\ntècnica de caràcter acadèmic. Per tant, no li sembla bé que els nous criteris\nvulguin reduir l’espai destinat als pintors i que hi hagi prevista una prova menys\nacadèmica i més subjectiva a la qual s’hauran de presentar no només els nous\npintors que vulguin iniciar la seva activitat en aquell indret, sinó també els\nveterans que ja havien passat la prova. Tampoc troba bé que els nous criteris\nvulguin reduir les especialitats a pintura i dibuix, tenint en compte que hi ha més\nactivitats, com ara la cal·ligrafia oriental, l’aerosol, la pintura, la caricatura i el\nretrat.\nPer tot plegat, expressa el vot a favor d’UpB.\nEl Sr. Martí comenta que el grup de govern no donarà suport a aquesta\nproposició. Entén que hi ha discrepàncies i admet que no hi ha unanimitat, però no\npot acceptar que es digui que no hi ha hagut diàleg ni interès ni voluntat d’arribar\na consensos.\nComenta que els intents del Districte de Ciutat Vella els dos últims anys han\nestat en la línia del que planteja el govern de la ciutat des del punt de vista\nd’executar el Pla Cor, i que l’únic que vol l’Ajuntament és endreçar una situació\nd’un eix de ciutat. Considera que hi ha hagut una certa inacció els darrers anys\nque ha fet que s’arribés a situacions complicades.\nEs queixa que no és cert que no hi hagi hagut diàleg ni intents d’acord. Diu que\nels companys de Ciutat Vella ho saben perfectament, que hi ha hagut moltes\nreunions amb els diferents col·lectius, que són 73 pintors agrupats en 4\nassociacions. Especifica que s’han fet 12 reunions des de l’abril del 2012 fins al\nmarç del 2013. Comenta que s’han presentat al·legacions i que hi ha hagut acords,\nencara que siguin parcials, entre algunes d’aquestes entitats i el Districte de Ciutat\nVella. Afegeix que, fruit de les al·legacions presentades, s’han augmentat les\nplaces de les 25 inicials a les 31 dobles; que s’ha canviat la ubicació de la fira que\nplantejaven els interessats a les al·legacions; que s’han flexibilitzat els horaris i els\ntorns; que s’ha canviat de criteri en la ubicació de les especialitats, i que el sistema\nde puntuació també s’ha canviat en funció de les aportacions dels interessats.\nConclou, doncs, que s’ha fet un treball molt intens des de Ciutat Vella i que els\ngrups de l’oposició, en canvi, diuen que no hi ha hagut diàleg ni acord.\nCreu que el fet que els grups considerin que la proposta que s’ha publicat per\npart de Ciutat Vella no és la correcta és malmetre moltes de les perspectives d’una\ngran majoria dels pintors. No sap de quants d’aquests 73 pintors reflecteix l’opinió\naquesta proposició, però opina que podria ser que s’estigués intentant revocar un\nacord de districte que afavorís una minoria davant d’una majoria. Entén, doncs, la\nposició de millorar les coses, però insisteix que no pot estar d’acord amb el fet que\nno hi ha hagut diàleg ni voluntat de millorar la situació general de la Rambla i ferla més endreçada per als barcelonins.\nFinalment, considera que el Districte de Ciutat Vella, amb totes les forces,\npolítiques i socials, ja resoldrà el que hagi de resoldre.\nEl Sr. Villagrasa agraeix el vot del Partit Socialista, d’Iniciativa per Catalunya i\nd’UpB, i suposa que a partir d’aquest moment el departament jurídic haurà\nd’actuar de la manera que calgui per anul·lar aquesta ordenació que es va publicar\nal BOP en el seu dia.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLi diu al Sr. Martí que el problema és que presentar un document i dir que això\nés el que hi ha no és diàleg, ni tampoc presentar una sèrie d’al·legacions i no\nasseure’s amb la persona que les presenta ni acceptar-ne ni una. Considera que en\nel Pla Cor s’ha anat actuant a fets consumats. No sap en què s’han gastat els 10\nmilions de què disposa el Pla Cor, ja que, a part del tema de les estàtues humanes\na què feia referència el Sr. Mestre, no sap què més s’ha fet. Insisteix que sembla\nque el govern vulgui fer fora a tothom de les Rambles, i repeteix que al PP només\nli sobren els carteristes, els llauners, els de les mantes, els camells, però no el\nmolesten els pintors, ni els paradistes ni els floristes, tots tres col·lectius amb qui\nl’Ajuntament està en conflicte.\nRemarca que la proposició demana diàleg, que el govern s’assegui amb el sector\nafectat i amb els grups municipals i s’acordi una nova ordenació. Aclareix que són\ntres associacions, i no quatre, les que hi ha, i que dues, que pràcticament\nrepresenten gairebé 60 pintors dels 70 totals, estan en contra de l’ordenació.\nConsidera que això ho hauria de saber el Sr. Martí i que el deuen haver informat\nmolt malament. Insisteix que a l’Administració municipal li ha faltat diàleg en el\ntema de les Rambles i que no l’està encertant perquè està en conflicte amb tres\nactivitats molt tradicionals.\nTorna a donar les gràcies als tres partits que hi han votat a favor, i demana que\nen la mesura del possible s’accelerin els tràmits jurídics per parar aquesta\npublicació. Insisteix que s’obri una taula de diàleg on hi hagi tant els grups com els\npintors i paradistes de les Rambles afectats per aquesta nova normativa.\nEl Sr. Espriu diu que és la segona vegada que veu en aquesta Comissió de\nPresidència que des del govern es diu que hi ha processos de mediació i\naproximació de posicions i després resulta que tots els grup voten en contra de la\nposició del govern.\nCreu que hi deu haver algun error de fons en termes de percepció, ja que podria\nentendre que uns grups votessin una cosa i uns altres una altra, però diu que quan\ntots els grups es posicionen d’una certa manera vol dir que alguna cosa fracassa i\nque la relació del govern és bilateral en alguns moments amb algunes persones,\nperò que mai té caràcter global ni un objectiu d’integració. Li sap greu perquè li\nconsta que el Sr. Martí tira endavant aquests processos, però troba evident que\nalguns companys seus no ho devien fer en aquests termes.\nLi consta que la regidora Sara Jaurrieta ha fet el contacte amb cadascuna de les\nparts, i diu que ella expressa la discrepància d’aquestes parts en l’actual govern\ndel districte. Opina, doncs, que hi ha un problema de reorientació, de fer per\nsegona vegada un procés de modificació de la norma per legitimar una cosa que ja\ncreien legitimada, i que això complica la relació entre el sector i el districte.\nConclou que el grup de govern pot dir que continua en la mateixa línia, però\nquan demana que els grups assenteixin la seva posició sense compartir-la creu que\nés un error clar de comprensió.\nEl Sr. Martí Galbis expressa el vot contrari de CIU, el Sr. Espriu expressa el vot\nfavorable del PSC, el Sr. Villagrasa expressa el vot favorable del PP, el Sr. Mestres\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nDel Grup Municipal ICV-EUiA:\n18. La Comissió de Presidència i Règim Interior insta al Govern a: 1. Donar\ncompliment a la sentència del Tribunal Superior de Justícia de Catalunya, que\nordena a l’Ajuntament de Barcelona que procedeixi a efectuar l’increment de l’1%\nde la massa salarial. 2. Conseqüentment, convocar la Mesa General de Negociació\nde manera immediata i iniciar la negociació per acordar, en un termini de tres\nmesos, l’aplicació de la sentència amb la part social. 3. Que l’acord de la Mesa\nGeneral de Negociació garanteixi que no es produirà una doble escala salarial entre\nel personal laboral i el personal funcionarial.\n(Tractat conjuntament amb el punt número 20 de l’ordre del dia.)\nEl Sr. Mestre saluda, en primer lloc, els representants sindicals de la plantilla\nmunicipal. Tot seguit, explica que l’Ajuntament viu una situació de conflicte laboral\n\n4775\n\n\f4776\n\nGASETA MUNICIPAL DE BARCELONA\n\nNÚM. 26\n\namb la plantilla municipal i amb la representació sindical d’aquesta plantilla pel que\nfa a l’aplicació de l’increment de l’1% de la massa salarial, tal com va determinar\nuna sentència del Tribunal Superior de Justícia de Catalunya.\nExplica que aquesta sentència es recorda també en la interlocutòria del 27 de\nmaig de 2014, en què es diu que el que va dictaminar el Tribunal Superior de\nJustícia el maig de 2013 és: «Primero, estimar el presente recurso de apelación\ninterpuesto por la representación procesal de la Comisión Obrera Nacional de\nCatalunya y Comissions Obreres; segundo, anulamos, por no ser conforme a\nderecho, la actuación del Ayuntamiento de Barcelona, condenándole a efectuar el\nincremento del 1 por ciento de la masa salarial.» Comenta que en la interlocutòria\na què ha fet esment també es resol que en el que fa referència al compliment de la\nsentència s’ha de fer el següent: «Asista la razón a la actora CONC - Comissions\nObreres, cuando mantiene que la ejecución de la sentencia exige que el\nayuntamiento y la Mesa General de Negociación acuerden la distribución del\nincremento, que es lo que les corresponde, siendo esa negociación una cuestión\nque no puede ser sustituida por los tribunales de justicia.»\nExplica que més recentment l’Ajuntament el dia 26 de juny de 2014 va enviar a\ntota la plantilla un comunicat intern en què s’informava de com ha previst aplicar\naquesta sentència del Tribunal Superior i que concretament en la nòmina de\nsetembre es farà efectiu al personal funcionari que estava d’alta a l’Ajuntament els\nanys 2007 i 2008 el pagament de la indemnització corresponent a aquests anys\nd’acord amb la sentència del Tribunal Superior de Justícia de maig de 2013 sobre\nl’aplicació de l’1% addicional a la massa salarial per a aquells anys.\nComenta que aquest comunicat es va enviar el dia abans que se celebrés la\nconcentració convocada pels sindicats, el comitè i la junta de l’Ajuntament, i el dia\nabans que se celebrés el Plenari corresponent del Consell Municipal. Considera,\ndoncs, que va ser un comunicat molt poc oportú i diu que ha comportat un\nincrement de la situació de desacord i de conflictivitat que hi ha entre\nl’Ajuntament, la plantilla municipal i la seva representació sindical. Li sembla, a\nmés, que ha implicat un increment de les dificultats per a la negociació i el diàleg.\nIndica que la situació preocupa el seu grup i que si no es resol satisfactòriament\npot portar a un conflicte laboral intens i de llarga durada. Per això Iniciativa\nproposa que la Comissió de Presidència adopti tres acords: en primer lloc, donar\ncompliment a la sentència del Tribunal Superior de Justícia de Catalunya que\nordena que l’Ajuntament apliqui l’increment de l’1% de la massa salarial; en segon\nlloc, que, conseqüentment amb això, convoqui la Mesa General de Negociació de\nmanera immediata per iniciar la negociació per acordar que, en un termini de tres\nmesos, s’apliqui la sentència en la part social, i, en tercer lloc, que l’acord de la\nMesa General de Negociació garanteixi que no es produirà una doble escala salarial\nentre el personal laboral i el funcionari.\nDestaca que per Iniciativa aquesta és una qüestió fonamental. Creu que el\nprincipi que pel mateix treball s’ha de cobrar el mateix salari és sagrat, i diu que\nho va defensar quan es va discutir el sistema d’ordenació municipal, que podia\nhaver comportat una doble escala salarial. En aquest cas, també insisteix que\nl’acord que s’ha d’assolir entre l’Ajuntament i la representació sindical en relació\namb l’aplicació d’aquesta sentència en cap cas pot significar que es produeixi una\nescala salarial, ja que això seria retrocedir 30 anys. Confia que la resta de grups i\nel govern municipal també ho entendran així.\nEl Sr. Escudé diu que si fos el Sr. Colomé diria que estan vivint el dia de la\nmarmota, perquè en matèria laboral viuen una espècie de déjà vu constant, en\nprimer lloc, perquè confonen informar amb negociar, i, en segon lloc, perquè no es\nbusquen acords globals, sinó que es van posant pegats a mesura que van sorgint\nconflictes. Se suma a les paraules del Sr. Mestre, i considera que tant la proposició\nd’iniciativa com el prec del seu grup són una obvietat, ja que demanar que es\ncompleixi amb la legalitat, que s’asseguin a negociar i que no es produeixin escales\nsalarials no deixa de ser una obvietat. Tanmateix, comenta que es veu amb\nl’obligació d’aprofitar constantment la Comissió de Presidència o el mateix Plenari\nper portar-ho i discutir-ho amb el govern.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nDiu que els grups municipals demanen, tal com diu la llei, la sentència judicial,\nque es negociï amb la part social, amb els sindicats.\nS’adreça al Sr. Forn, que també és jurista, per dir-li que entén que poden sorgir\ndubtes a l’hora d’interpretar i executar una sentència, però no pot entendre a què\nvenia el correu que va enviar l’Ajuntament a la plantilla el dia 26. Considera que si\npretenien desmobilitzar la manifestació convocada per al dia 27 els ha sortit\nmalament, perquè encara han provocat més conflictivitat, i ho considera una\nabsoluta irresponsabilitat.\nInsisteix que tant la sentència com els grups municipals exigeixen al govern que\ns’assegui i negociï. Pensa que el dia abans de la Comissió no és el dia per seure i\nnegociar, que ha de ser abans i sense un correu en què es dóna poc marge per\nparlar amb el comitè d’empresa i amb la junta de personal. Espera que algú li\ncontesti què esperava l’Ajuntament després d’un correu electrònic en què no es\ndonava cap marge per treballar i arribar a un acord amb la part sindical.\nLa Sra. Esteller diu que el Grup Popular lamenta que hagi arribat a aquesta\nComissió aquesta proposta, perquè pensa que és una qüestió mal resolta pel\ngovern anterior, ja que ve del 2007 i 2008, i hi ha hagut recursos i sentències.\nConsidera que les sentències s’han de complir en la seva integritat i de la\nmanera que s’ha establert. Tanmateix, creu que el problema és que en el seu\nmoment ni l’Ajuntament ni l’altra part van demanar un aclariment i hi ha un\nproblema sobre com aplicar-la.\nComenta que s’ha presentat un recurs a l’execució de la sentència, i demana\nque en aquesta execució de la sentència quedi clar com s’ha de complir i com s’ha\nde fer front a aquests pagaments. Així mateix, demana que la negociació entre\nl’Ajuntament i els sindicats, a través de la Mesa General de Negociació, sigui\nconstructiva i faciliti arribar a un acord.\nInsisteix que lamenta que aquest tema arribi a aquesta Comissió perquè\naquesta és un òrgan polític i és un procediment que encara no s’ha resolt\njurídicament. Considera, doncs, que cal complir la sentència en la seva integritat\ntal com digui el jutjat que s’ha de complir, i espera que quan es resolgui aquesta\nimpugnació es puguin aclarir els extrems pels quals s’ha de fer efectiva la\nsentència, però també pensa que és molt important que a través de la Mesa\nGeneral de Negociació ambdues parts arribin a un acord per veure de quina\nmanera s’ha d’aplicar aquest 1%.\nEl Sr. Laporta diu que hi ha una sentència del Tribunal Superior de Justícia de\nCatalunya que s’ha posicionat a favor dels treballadors, i que cal donar-hi\ncompliment. Creu que cal aclarir com s’ha de fer aquest increment de l’1% de la\nmassa salarial i negociar a la Mesa General de Negociació de manera immediata\nperquè aquest tema quedi resolt. També opina que cal demanar garanties al\ngovern perquè no es produeixi una doble escala salarial, ja que entén que és el\ngovern municipal qui ha de donar aquestes garanties, més enllà que a la Mesa de\nNegociació s’acordin les mesures necessàries perquè això no es produeixi.\nDemana al govern que continuï negociant el que calgui, que escolti i que busqui\nels acords. Sap que és una feina complexa perquè hi ha dues parts que a l’hora de\nnegociar segons quines posicions no acaben de coincidir, però com que tot això té\nuna causa noble, que és garantir els drets dels treballadors del consistori,\nconsidera que cal esmerçar-hi tots els esforços, buscar les enteses i practicar el\ndiàleg necessari perquè aquestes situacions no es produeixin i hi hagi una pau\nsocial a l’Ajuntament.\nEl Sr. Forn explica que el 22 de novembre de 2013, un cop la sentència del TSJ\nsobre l’aplicació de l’1% de la massa salarial corresponent al personal funcionari\ndels anys 2007 i 2008 va esdevenir ferma, es va incoar l’expedient d’execució de\nla sentència judicial i se li va donar trasllat al jutjat el desembre de 2013. Comenta\nque, com a resultat d’aquesta comunicació i l’incident d’execució promogut per\nComissions Obreres, el Jutjat contenciós administratiu número 14, mitjançant\ninterlocutòria de 27 de maig del 2014, que va ser notificada el 2 de juny, va\nordenar a l’Ajuntament efectuar aquest increment d’acord amb el procés de\nnegociació que s’havia d’iniciar en el termini d’un mes.\nExplica que l’Ajuntament va convocar immediatament la Mesa de Negociació per\ntal de determinar els criteris de distribució de l’1% d’aquesta massa salarial, tal\n\n4777\n\n\f4778\n\nGASETA MUNICIPAL DE BARCELONA\n\nNÚM. 26\n\ncom s’especifica en la darrera resolució judicial, i va donar, per tant, compliment\nexacte al que deia aquesta. Informa que s’han fet tres sessions de la Mesa: els\ndies 13 i 26 de juny, i el 15 de juliol. Comenta que en aquestes sessions\nl’Ajuntament ha presentat la proposta d’execució de la sentència amb tres\nescenaris de distribució d’aquest 1%: distribució lineal, proporcionals per a grups o\npersonal, i afegeix que respecte a la discrepància fonamental de la consolidació o\nno d’aquests imports, l’Ajuntament estarà al que dictaminin els tribunals. Per això,\ninforma que han presentat aquest recurs, perquè els tribunals aclareixin què cal\nfer.\nPel que fa a la proposició d’Iniciativa de donar compliment a la sentència del\nTSJ, diu que l’Ajuntament vol fer efectiva aquesta execució el setembre i notificarho posteriorment al tribunal. Per tant, diu que està completament d’acord amb\naquest punt.\nRespecte de la convocatòria immediata de la Mesa General de Negociació,\nrecorda que es va convocar immediatament i que ja s’han fet tres sessions. Es\ncompromet a esgotar al màxim el procés de negociació per intentar arribar a un\nacord amb la part sindical, i diu que el període fixat inicialment és, efectivament,\nde tres mesos –juny, juliol i setembre. Per tant, conclou que també està d’acord\namb aquest punt.\nEn relació amb el tercer punt, respecte a la possibilitat que existeixi una doble\nescala salarial entre el personal laboral i el funcionari, recorda que va ser el\nsindicat de Comissions Obreres qui va presentar la reclamació davant la jurisdicció\ncontenciosa administrativa, i d’aquesta manera en va restar exclòs el personal\nlaboral. En segon lloc, informa que l’Ajuntament té previst efectuar el pagament\nmitjançant una indemnització fruit d’una sentència, no modificant les taules\nretributives, motiu pel qual difícilment es pot produir una doble escala salarial. I,\nen tercer lloc, comunica que l’Ajuntament ha presentat un recurs respecte de la\ninterlocutòria del 27 de maig per tal que els tribunals determinin el caràcter\nconsolidable o no d’aquesta execució de sentència, i que estarà en el que\ndictaminin els tribunals. Conclou, doncs, que donarà suport a la proposició\nd’Iniciativa.\nQuant al prec del PSC, reitera la disposició de l’Ajuntament d’arribar a un acord\nrespecte a la distribució d’aquest 1%, i diu que en aquesta línia s’han presentat\ntres propostes: lineal, proporcional i personal.\nPel que fa al caràcter consolidable, com ja ha dit, davant del dubte, han\npresentat el recurs perquè els tribunals dictaminin, i s’estaran al que diguin\naquests, i de la part que ha quedat clara de la sentència, l’Ajuntament pagarà al\nsetembre els anys 2007 i 2008.\nPer tant, també accepta el prec del Grup Socialista.\nEl Sr. Mestre agraeix el vot favorable de tots els grups municipals, i destaca que\nli sembla especialment significatiu el vot favorable del govern, que llegeix com una\nvoluntat de l’Ajuntament d’assolir un acord amb la representació de la plantilla\nmunicipal en els termes que s’expressen en la proposició, dins dels terminis i amb\nun acord que garanteixi que no es produeix una doble escala salarial. Diu que serà\nexigent en aquest sentit a l’hora de vetllar perquè es garanteixin plenament els\ndrets dels treballadors, i expressa una vegada més el seu suport a la seva\nrepresentació sindical.\nConclou instant el govern municipal perquè hi hagi la millor predisposició en la\nnegociació per assolir un acord que eviti que l’Ajuntament entri en un període de\nconflicte laboral que cap grup desitja.\nEl Sr. Escudé també agraeix l’acceptació del prec, però creu que la millor\nmanera de començar a negociar un aspecte complicat com aquest de l’1% no és\nfent el correu del dia 26, el mateix dia que havien quedat per parlar-ne, just abans\nde la manifestació, ni tampoc fer la reunió següent el dia abans d’aquesta sessió\nde la Comissió de Presidència, en què el seu grup presentava aquest prec i el Grup\nd’Iniciativa presentava la proposició.\nDesitja tota la sort del món a les dues parts perquè acabi satisfactòriament,\nperò diu que aquestes coses necessiten complicitat tant de la part social com dels\ngrups polítics, i es queixa que tret de la reunió amb els presidents, en què va ser\nun dels punts que es van tractar, ningú s’ha dirigit als grups municipals per\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nexplicar-los com estava el tema. Pensa, doncs, que les dues demandes que fa són\nde sentit comú.\nLa Sra. Esteller es referma en la defensa dels drets dels treballadors, i està a\nl’espera de la resolució de la interlocutòria, després de la presentació del recurs\nper part de l’Ajuntament i els sindicats. Assenyala que caldrà executar i complir el\nque es digui, i demana la màxima voluntat d’arribar a un acord per fer-ho de la\nmillor manera possible en el temps més breu possible.\nEl Sr. Forn diu que la voluntat hi és i que el govern està obert a la negociació,\nperò que l’ajuntament té el dret d’aclarir i entendre quin és el sentit de l’aplicació\nd’aquesta sentència i l’ha d’exercir.\nPel que fa al que ha dit el Sr. Escudé que no s’ha donat informació als grups,\nindica que hi ha hagut reiterades reunions amb els grups municipals des de fa\nmesos, i li diu que se n’informi bé. Insisteix que hi ha hagut reunions i li diu al\nregidor socialista que potser el seu grup no l’ha informat d’aquestes trobades.\nComenta que fins i tot li pot passar la llista de les persones amb qui s’han reunit.\nReitera, doncs, que la voluntat d’informació hi és amb els grups i amb els\nsindicats, i que el govern és el primer interessat a arribar a un acord.\nEl Sr. Forn expressa el vot favorable de CIU, el Sr. Escudé expressa el vot\nfavorable del PSC, la Sra. Esteller expressa el vot favorable del PP, el Sr. Mestres\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S’aprova.\nDel Grup Municipal UpB:\n19. La Comissió de Presidència i Règim Interior acorda instar al Govern de la\nGeneralitat de Catalunya a elaborar un registre de maltractadors d’animals.\nEl Sr. Laporta recorda que el Codi penal, amb la modificació del 2013, recull que\nmaltractar un animal està considerat un delicte, i abandonar-lo, una falta, i\ncomenta que l’ordenança que s’ha aprovat en aquesta sessió recull les definicions\nde patiment físic i psíquic, i recull que tothom té dret a gaudir dels animals i amb\nels animals i el deure de protegir-los i en penalitza tant l’abandonament com el\nmaltractament.\nExplica que dins de les esmenes i al·legacions que UpB ha presentat al llarg de\ntot el procés d’elaboració de l’ordenança, hi havia un conjunt d’esmenes dirigides a\nconsiderar tot tipus de maltractaments, i es demanava que a les persones amb\nantecedents de maltractaments a animals se’ls inhabilités per treballar-hi si no\nhavien superat un test d’idoneïtat psicològica. Comenta que aquesta esmena es va\nrebutjar perquè no hi ha un registre de persones que hagin maltractat un animal.\nComenta que, com que es va deixar ben clar el compromís d’anar en aquesta\ndirecció, el seu grup presenta aquesta proposició, ja que, com a administració que\nsempre ha fet un pas endavant en la protecció dels animals, creu que cal impulsar\nla creació d’aquest registre que eviti la reincidència de casos de maltractament i\nabandonament. Considera que és una mostra per part de l’Ajuntament de la\nresponsabilitat de vetllar per la defensa i la protecció dels animals, i no tornar-los a\nposar en mans de persones amb antecedents, almenys fins que no demostrin que\npoden ser responsables en aquestes tasques.\nPer això insta el Govern de la Generalitat a crear un registre de maltractadors\nd’animals i, un cop fet, a elaborar un procediment d’idoneïtat psicològica que\nqualsevol persona d’aquest registre hagi de superar per tornar-se a relacionar amb\nanimals.\nEl Sr. Espriu comparteix la prioritat de la ciutat pel benestar i la protecció dels\nanimals, i recorda que també ha donat suport a l’ordenança, que creu que millora\nsubstancialment el sistema de protecció, ja que preveu mesures concretes contra\nla xacra del maltractament. Afegeix que entre els objectius de l’ordenança hi ha el\nfet que tots els animals, sigui quina sigui l’espècie, tenen el dret de ser respectats,\nno han de ser víctimes de maltractament, ni d’esforços desmesurats, ni\nd’espectacles violents ni actes cruels que comportin patiments físics o psíquics.\nComenta, a més, que per primera vegada es pot incórrer en penes i en sancions.\n\n4779\n\n\f4780\n\nGASETA MUNICIPAL DE BARCELONA\n\nNÚM. 26\n\nPel que fa a la proposició d’UpB, té dubtes que aquest sigui el camí. Creu que no\nés el lloc per entrar en un debat filosòfic del que significa fer llistes de persones,\nperò pensa que a partir de l’aplicació de la mesura sembla que la persona ja no\npugui solucionar d’alguna manera el seu comportament. Considera que això\nentraria en contradicció amb el que es fa en qualsevol altre sector de la societat.\nPer tant, diu que s’abstindrà en aquest punt.\nLa Sra. Esteller diu que el Grup Popular hi donarà suport, ja que està en contra\ndel maltractament dels animals i pensa que les persones que en tenen han\nd’entendre que cal preservar-ne la integritat i la dignitat i que no se’ls pot\nsotmetre a maltractament. Recorda que Barcelona sempre ha estat pionera en la\ndefensa dels drets dels animals, i creu que la proposta és una via per avançar en\naquesta direcció, tot i que cal veure com es pot articular jurídicament i com es pot\narribar a saber aquest maltractament, ja que quan es fan registres d’aquesta\nnaturalesa, cal veure les garanties que hi ha a l’hora de poder-hi accedir. Suposa,\nperò, que l’Ajuntament estudiarà de quina manera es pot fer.\nPensa que tal com tracta el Codi penal aquestes situacions ajuda a conscienciar\nla gent que no es pot maltractar els animals. Considera que aquest registre tindria\ndos objectius: d’una banda, que la gent fos conscient que això no es pot fer, i de\nl’altra, que es pogués saber qui ho fa perquè aquesta persona no pugui tenir cap\naltre animal. Creu que és una via de sensibilització i treball en positiu.\nRecorda que l’Ajuntament de Mataró va estudiar la creació d’aquest registre, i\ndiu que caldrà veure’n les característiques, si ha de ser públic o no, etc.\nTanmateix, com que és la Generalitat qui l’ha d’elaborar, el seu grup hi donarà\nsuport, i creu que després ja es veurà la millor manera de fer-ho.\nLa Sra. Sanz comenta que la darrera reforma del Codi penal ja incorpora la\ndefinició del maltractament animal, no només dels domèstics, sinó de tots; diu que\ntambé incrementa les multes i afegeix la possibilitat d’ingrés a la presó en casos de\nmort o lesions molt greus, així com la inhabilitació per treballar amb animals o\ntenir-ne durant un període bastant important, en cas de cometre aquest delicte.\nAssenyala que en l’àmbit internacional molt poques ciutats tenen aquest tipus\nde registres, i que a Mataró només es va estudiar, però no es va implementar. Tot\ni que està d’acord a avançar en una legislació més protectora de tots els animals,\ncreu que hi ha moltes altres eines, com ara el Pla d’animals 2012-2015, en què\ns’incorporen moltes d’aquestes iniciatives. Opina que aquestes han de ser\nprioritàries davant d’un registre de maltractadors. Pensa que l’Ajuntament ha\nd’apel·lar a la cura i tinença responsable oferint cursos de formació i educatius,\nabans de posar etiquetes que poden jugar en contra de la reinserció de moltes\nd’aquestes persones, tal com passa en altres aspectes de la vida, en què s’ha\ndescartat un registre.\nCreu que crear aquest registre de maltractadors no és la solució, ja que la via\npunitiva, igual que la criminalització de les persones que han comès un delicte, no\nresol els problemes futurs. Opina que ja hi ha mesures com la declaració de\nresponsabilitat que cal acreditar a l’hora d’adoptar o comprar en els centres\nd’acollida o en les botigues, manifestant que no s’ha comès un delicte. Per això,\nmalgrat que pensa que cal avançar en la legislació protectora, no entén la utilitat\ndel registre públic i hi votarà en contra.\nEl Sr. Martí manifesta que votarà a favor de la proposició, tenint en compte el\nque s’ha fet, que és el que creu que és factible, té consens i pot ser més fàcil de\ndur a terme. Explica que per això s’ha introduït la declaració responsable dins\nl’ordenança que han aprovat en la sessió, que vol dir que totes les persones que\nadoptin o comprin un animal s’hi hauran de sotmetre. Considera que caldrà fer un\nseguiment de les botigues, els centres d’acollida i les protectores que donin\nanimals en adopció.\nDesprés d’estudiar-ho, comenta que l’Ajuntament jurídicament no podia\nassumir-ho directament, perquè haurien calgut convenis de col·laboració amb\naltres administracions per tenir accés a la informació de les sancions\nadministratives i penals d’altres ens locals. Per tant, davant la dificultat jurídica i\ncompetencial, diu que el govern municipal ha cregut oportú consolidar la proposta\nde declaració responsable dins l’ordenança i elevar per a una discussió legislativa\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nfutura la creació d’aquest registre en l’àmbit del Parlament de Catalunya, amb\ntotes les garanties jurídiques i competencials.\nInsisteix que hi votarà a favor, però consolida la seva posició, que és la que\nincorpora l’ordenança a què s’ha donat llum verda en aquesta sessió.\nEl Sr. Laporta agraeix el vot favorable del Partit Popular, amb les apreciacions\nde la Sra. Esteller, que comparteix plenament, com ara el fet que caldrà adoptar\ntotes les garanties jurídiques perquè aquest registre compleixi totes les\nnormatives. També agraeix el vot favorable del govern a la creació del registre, i\nentén les apreciacions fetes.\nTambé dóna les gràcies al Grup Socialista pel vot d’abstenció, i entén els seus\ndubtes, però aclareix que aquest registre va en la línia de protegir els animals, i\nque quan es parla de criminalització no entén que aquest registre hagi d’anar per\naquí, perquè hi haurà una manera de superar aquesta situació, i és passar unes\nproves d’idoneïtat psicològica.\nRespecte del fet que no hi hagi precedents en l’àmbit internacional, no pensa\nque això hagi de ser un obstacle perquè Barcelona tingui un registre de\nmaltractadors, ja que, tal com deia abans, Barcelona està al capdavant en la\ndefensa dels animals, i posa com a exemple la prohibició de la tauromàquia arreu\ndel territori català i el tema dels circs en un gran nombre de municipis. Recorda, a\nmés, que Catalunya, per darrere d’Andalusia, és la zona de l’Estat espanyol que\nmés animals abandona, concretament 16.000 mascotes l’any.\nEntén, doncs, que un registre de maltractadors no criminalitza, sinó que és una\nreferència necessària per no tornar a caure en els mateixos errors. En aquest\nsentit, lamenta el vot contrari d’Iniciativa, perquè considera que el fet que hi hagi\naquest registre no és incompatible amb la declaració responsable ni amb una\ncampanya de sensibilització envers els animals.\nFinalment, celebra que s’aprovi la proposició.\nLa Sra. Sanz vol matisar el que ha dit que no n’hi ha exemples internacionals, i\naclareix que, efectivament, no és incompatible, però creu que no aporta cap\nbenefici, aquest registre. Comenta que en altres sectors, com en la violència\nmasclista, hi ha forces polítiques que també han plantejat fer-ho i s’ha rebutjat\nperquè l’objectiu final és la reinserció i que es cometin aquests delictes, i fent un\nregistre públic, amb fotografies o el que sigui, no s’evita això. Considera que hi ha\nd’haver més aviat una feina d’acompanyament, que va més enllà d’un registre.\nOpina que és una qüestió, com deia el Sr. Espriu, segurament filosòfica i de com\ncal actuar en l’àmbit jurídic i social davant d’aquests delictes. Insisteix que està\nd’acord que cal una legislació més protectora, però creu que fer un registre pot\natemptar contra els drets fonamentals, sobretot amb el convenciment que la\nreinserció és possible.\nEl Sr. Laporta reitera que la proposició té un efecte preventiu respecte dels\nmaltractadors d’animals, i insisteix que no és incompatible ni amb la reinserció de\nquè parla la Sra. Sanz ni amb la declaració responsable ni amb les campanyes de\nsensibilització. Comenta que el que es busca és evitar que es torni a cometre una\nsituació de maltractament i que la persona maltractadora torni a cuidar animals,\nalmenys mentre no hagi superat una prova psicològica. Insisteix que el registre no\ncriminalitza i diu que ajuda en la línia de Barcelona i Catalunya de la protecció i\ndefensa dels animals.\nEl Sr. Martí Galbis expressa el vot favorable de CIU, el Sr. Espriu expressa\nl’abstenció del PSC, la Sra. Esteller expressa el vot favorable del PP, la Sra. Sanz\nexpressa el vot contrari d’ICV-EUiA i el Sr. Laporta expressa el vot favorable\nd’UpB. S’aprova.\nb) Proposicions amb contingut de Declaració institucional\nc) Precs\nDel Grup Municipal PSC:\n20. Que s’estableixi un espai de diàleg i acord, amb els representants dels\ntreballadors i treballadores municipals, per abordar el compliment de la sentència\n\n4781\n\n\f4782\n\nGASETA MUNICIPAL DE BARCELONA\n\nNÚM. 26\n\ndel Tribunal Superior de Justícia de maig de 2013 sobre l’aplicació de l’1%\naddicional de la massa salarial.\n(Tractat conjuntament amb el punt número 18 de l’ordre del dia.)\nEs dóna per tractat.\nd) Preguntes\nDel Grup Municipal PSC:\n21. Quin és el cost, distribuït per conceptes (disseny, producció, inserció,\ndistribució, etc...) i dels diferents elements (audiovisuals, web, cartells, altres...),\nde la campanya Living Barcelona?\nEl Sr. Colomé diu que la pregunta és sobre el cost de la campanya Living\nBarcelona distribuït per conceptes i els diferents elements audiovisuals.\nEl Sr. Forn informa que la campanya va del 9 de juny al 31 de juliol, i amb\nmitjans propis fins al 15 de setembre. Comenta que els costos desglossats són:\ncreativitat, 71.377 euros; producció, 361.893 euros –en què s’inclou tant la gràfica\ncom la fotografia, impressió, col·locació de suports exteriors, producció de la\nmúsica, espot del vídeo– i inversió en mitjans, 840.000 euros. En resum, diu que\nel total de la inversió és 1.273.000 euros.\nEl Sr. Colomé creu que en l’època dels anys 60 el Living Las Vegas d’Elvis\nPresley va costar molt menys.\nComenta que la campanya es diu Living in Barcelona, i, per tant, no hauria de\nser prioritàriament per als turistes, perquè, si no, hauria de ser «visiting», ja que\n«living» està dirigit als que hi viuen.\nConsidera que estaria bé que fessin una campanya Living Barcelona en què es\nfixessin quins són els elements interessants per als que hi viuen, sobre l’increment\ndels problemes que tenen els que viuen a Barcelona amb el turisme. Comenta que\njustament aquests dies en els mitjans de comunicació es parla sobre el model del\nLiving Barcelona, és a dir, sobre el turisme i el soroll. Ja sap que la pregunta no\nera sobre això, però diu que més endavant li demanarà quina és la valoració de la\ncampanya, si realment s’ha incrementat el turisme en altres zones, que és en el\nfons el que es demana, que no s’estigui només pel centre, o el Parc Güell i el Camp\ndel Barça, sinó que hi ha moltes altres coses per visitar.\nVol acabar amb el que podria ser la tercera samarreta del dia, amb un altre dels\nmantres de Xavier Trias: «Keep calm and be patient with tourism», és a dir, «Keep\ncalm i sigues pacient amb els turistes».\nEl Sr. Forn suposa que aquesta samarreta ja fa anys que la deu tenir el Sr.\nColomé perquè els problemes amb el turisme no són actuals. Constata que,\nefectivament, la campanya pretén descentralitzar el turisme, i per això es donen a\nconèixer 10 punts més d’oferta turística a la ciutat.\nExplica que el motiu de la campanya és col·laborar a descentralitzar el turisme\nper tal de redistribuir la riquesa que genera, i diu que també es vol dinamitzar el\ncomerç i l’hostaleria i mostrar una ciutat polièdrica, que hi ha diferents Barcelones.\nAfegeix que també es vol atraure el turisme d’arreu de Catalunya en aquest\nperíode estiuenc i fer que el barceloní es mogui per tota la ciutat i redescobreixi els\ndeu districtes a través d’activitats, l’oferta gastronòmica i esportiva.\nCreu que la campanya, per les dades que té, està tenint molt bona acollida i\nque, tot i que les dificultats del turisme també preocupen el govern i creu que cal\ntrobar-hi solucions, combatre-les no és l’objectiu d’aquesta campanya.\nEs dóna per tractada.\nDel Grup Municipal PP:\n22. En base a quins criteris es portarà a terme la gestió cívica de les Entitats\nque han estat assignades directament?\nLa Sra. Esteller vol saber amb quins criteris es portarà a terme la gestió cívica\nde les entitats assignades directament, ja que a Barcelona n’hi ha 42 de l’anterior,\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n33 a través de convenis. Comenta que el dia 10 de juliol va acabar el termini de\npresentació d’al·legacions a les bases per les quals s’ha de regir la gestió cívica, i\nque tothom s’hi haurà d’adaptar. Vol saber, doncs, el calendari i com està previst\nfer-ho.\nAixí mateix, pregunta amb quins criteris es regirà la gestió cívica del centre del\ncasal de Sant Andreu, que es va assignar a l’entitat Harmonia. I pel que fa a Can\nVies, tot i que no és gestió cívica, vol saber quina relació té l’Ajuntament –\ncontractual, via conveni, etc.– amb Can Vies, perquè, segons la informació que té,\nel govern té previst signar-hi un conveni, i vol saber en quin punt estan aquestes\ngestions o relacions amb les entitats.\nEl Sr. Forn diu que contestarà la pregunta que s’ha fet, però no la resta de\npreguntes que la Sra. Esteller ha aprofitat per plantejar. Explica, doncs, que\nl’Ajuntament, juntament amb la plataforma d’entitats de la gestió, i fruit del treball\nen equip iniciat el 2012, va elaborar un document titulat «Conceptualització de la\ngestió cívica», que es va aprovar en comissió de govern el 25 de juliol de 2013.\nIndica que aquest document recull la voluntat de reconeixement i de regulació\nde la gestió cívica d’equipaments, és a dir, la gestió acordada i pactada a través de\nconveni amb entitats de la ciutat per gestionar equipaments municipals. Assenyala\nque en el punt 3.2 del document es descriuen els procediments per determinar el\ngestor i què són la concurrència pública i l’adjudicació directa. I que d’aquesta\núltima forma es diu: «Adjudicació directa es farà en aquells casos que per raó de la\nnaturalesa del projecte o de l’equipament a gestionar, la gestió cívica només es\npugui encarregar a una entitat. Aquesta circumstància s’haurà de posar de\nmanifest en l’informe del projecte referit a l’apartat primer. En aquests casos no\nserà necessària la publicitat de la convocatòria, sense perjudici de l’òrgan\ncompetent per resoldre el procediment que hagi de motivar la decisió de\nformalitzar la gestió cívica amb l’entitat proposada per l’informe previ. La\ndeterminació dels supòsits d’adjudicació directa, en què no cal promoure la\nconcurrència, té, evidentment, un caràcter casuístic, la qual cosa impedeix una\ntotal objectivació prèvia. Són supòsits d’adjudicació directa els següents: que quan\ndesprés d’haver-se fet una convocatòria pública no s’hagi presentat cap entitat, o\nles entitats presentades no hagin presentat un projecte de gestió adequat a les\nfinalitats definides per l’ajuntament, o quan per raons de caràcter tècnic o social\nnomés es pugui formular l’encàrrec de gestió a una sola entitat; en concret,\naquesta circumstància es produirà, per exemple, quan només una única entitat\ntingui un objecte social que s’adeqüi a les finalitats que motiven i justifiquen la\ngestió cívica d’un concret equipament.»\nLa Sra. Esteller comenta que el Sr. Forn ha contestat el que diuen les bases, que\ntots els grups van conèixer i hi van presentar al·legacions, però diu que la\npregunta parla de les que han estat assignades. Insisteix, doncs, que vol saber\nquines condicions tindran i si s’adaptaran a aquesta normativa les que ja estan\ngestionant directament o tenen previsió de fer-ho perquè se’ls ha assignat, encara\nque no s’hagi materialitzat.\nTambé pregunta si s’ha tancat o no un conveni amb Can Vies, en quines\ncondicions, què vol dir, i quin tipus de gestió considera el govern que és, perquè\ncreu que és una adjudicació directa d’una gestió.\nInsisteix que vol saber si l’Ajuntament ha signat aquest conveni amb Can Vies, i\nsi això no és adjudicació directa vol saber com en diu el Sr. Forn.\nEl Sr. Forn diu que la Sra. Esteller, a més de fer preguntes que no s’inclouen en\nla pregunta inicial, fa la pregunta i fa la resposta. Li pregunta qui li ha dit que hi ha\nun acord amb Can Vies. Insisteix que la Sra. Esteller ha dit que hi ha un conveni i\nquin tipus de conveni era. Li diu que ja l’hi ensenyarà, perquè ell no el coneix.\nEs dóna per tractada.\n23. Quins criteris segueix el Govern municipal a l’hora de convidar als mitjans de\ncomunicació i/o periodistes als viatges internacionals i quin és el cost total\nd’aquestes delegacions, des de l’any 2011 fins al 2014, desglossat per viatge i\nmitjà de comunicació/periodista.\n\n4783\n\n\f4784\n\nGASETA MUNICIPAL DE BARCELONA\n\nNÚM. 26\n\nLa Sra. Esteller vol saber quins criteris segueix el Govern a l’hora de convidar els\nmitjans de comunicació o periodistes als viatges internacionals i quin cost tenen\naquests acompanyaments. Comenta que el Grup Popular ha fet diverses preguntes\ni té respostes. Diu que no es refereix a tot el grup i a les empreses, sinó únicament\na l’Ajuntament, que té 17 viatges amb un cost de 544.000 euros el 2013, 399.000\nel 2012 i 241.000 el 2011.\nCreu que el cost d’un viatge és en proporció dels objectius que s’aconsegueixen,\nperò vol saber els criteris per decidir quins periodistes i quins mitjans de\ncomunicació es conviden i quin cost tenen aquestes delegacions, perquè, dels 17\nviatges, només coneix la de l’últim a Amèrica Llatina, a Miami i a Colòmbia.\nEl Sr. Martí considera que d’això cal diferenciar els grans viatges, que s’han fet\ntant en aquest mandat com en anteriors. Informa que des de la divisió tècnica de\nPremsa d’Alcaldia es fa una anàlisi i un pla de comunicació ad hoc per a cada un\ndels grans viatges, que en aquest cas han estat tres: els Estats Units, la Xina i\nl’Amèrica Llatina. Explica que, en funció d’aquesta anàlisi, la direcció tècnica de\nPremsa d’Alcaldia es posa en contacte amb els mitjans de comunicació per pactar\nla distribució de les despeses de les persones que hi van.\nPel que fa als criteris de preselecció dels mitjans, comenta que es prioritzen\ndiaris, televisions i ràdios que tinguin la màxima difusió a la ciutat i que siguin\nreferència informativa. Diu que, evidentment, el nombre de periodistes ha de ser\nlimitat tant per al mitjà com per a l’Ajuntament per raons pressupostàries.\nComenta que, dels tres grans viatges que ha comentat, als Estats Units hi van\nanar 7 periodistes, a l’Amèrica Llatina, 8, i a la Xina, 6. Es compromet a enviar-li\nper escrit a la Sra. Esteller les dades dels imports de les despeses assumides per\nl’Ajuntament d’aquestes delegacions.\nQuant als mitjans seleccionats obeint els criteris de notorietat i importància de la\ndifusió i presència a la ciutat, diu que són Televisió de Catalunya, Barcelona\nTelevisió, l’Agència Catalana de Notícies, Catalunya Ràdio, RAC1, La Vanguardia, El\nPeriódico, El Punt Avui i l’Ara.\nLa Sra. Esteller pregunta si quan el regidor Martí parla de mitjans de referència\nse segueix per les vendes o per tota la projecció. A més a més, vol saber si hi ha\nalgun mitjà a qui s’hagi convidat i que hagi declinat la invitació.\nCreu que estaria bé que s’establissin els criteris pels quals es conviden els\nmitjans de comunicació amb més claredat per garantir la pluralitat de les persones\nque acompanyen l’alcalde en els viatges. No qüestiona els mitjans que hi van, però\nveu que molts mitjans no hi són, i vol saber si és perquè l’Ajuntament no els ha\nconvidat perquè no són de la ciutat, tot i que cada dia escriuen sobre Barcelona.\nPregunta, doncs, si hi ha previst establir per escrit aquests criteris per garantir la\nmàxima pluralitat.\nEl Sr. Martí diu que no li consta que cap mitjà hagi declinat la invitació, però que\nho comprovarà amb els serveis de Premsa d’Alcaldia perquè no ho pot dir amb\ncertesa.\nPel que fa als criteris, insisteix en la pluralitat, i creu que els mitjans que ha\nesmentat representen empreses tant públiques com privades de comunicació i que\nno hi ha discussió sobre el fet que són els mitjans principals des del punt de vista\nde la importància de la difusió, de l’impacte, de les vendes i de les persones que\nels segueixen. Quant el que diu la Sra. Esteller que falta algun mitjà, comenta que\nla llista de mitjans del país i la ciutat és llarga, però considera que els mitjans que\nha esmentat no són d’un sol grup ni d’un mateix color. Creu, doncs, que la\npluralitat està garantida i que si la Sra. Esteller pensa que algun mitjà que no hi és\nhi hauria de ser ho pot comentar i els serveis de premsa intentaran estudiar-ho.\nEs dóna per tractada.\nDel Grup Municipal ICV-EUiA:\n24. El govern de la ciutat té coneixement que hi ha equipaments públics per\norganitzar reunions de treball dels equips directius, al terme municipal i l’àrea\nmetropolitana?\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEl Sr. Mestre comenta que en el Compte General de 2013 va veure que s’havia\ncelebrat una jornada dels equips directius d’Hàbitat Urbà a la residència salesiana\nMartí-Codolar el 6 de juny de 2013, en què hi va haver unes despeses que, des del\nseu punt de vista, estaven insuficientment justificades o documentades. Afegeix\nque també hi havia un contracte de gravació d’un vídeo de les jornades. Diu que\nha demanat a les delegacions l’aclariment de les despeses i que l’ha obtingut, però\nque també ha sol·licitat un informe de la jornada i visionar el vídeo, i que se li ha\nnegat. Sobre el vídeo, indica que serà molt interessant visionar-lo i per això\ncontinuarà insistint-hi.\nExplica que, a més, el 8 i el 9 de setembre del 2011 hi va haver unes altres\njornades també d’Hàbitat Urbà a Montserrat. En veure que s’han produït dues\njornades en dos equipaments de l’Església, vol ajudar el govern municipal i\nfacilitar-los la informació que hi ha altres equipaments de titularitat pública a l’àrea\nmetropolitana de Barcelona que tenen condicions i prestacions similars de les que\npot tenir l’Abadia de Montserrat o la residència salesiana Martí-Codolar, com ara\nalbergs de la Generalitat o del patronat Flor de Maig de la Diputació de Barcelona.\nRecomana, doncs, al govern que la propera vegada que vulgui muntar unes\njornades de directius d’Hàbitat Urbà li demani a Iniciativa on ho podrien fer i els ho\nfacilitaran amb molt de gust.\nComenta que, tanmateix, l’han preocupat més les diapositives d’aquesta jornada\na Montserrat, en què una diu «les oportunitats» i, parlant de l’equip d’Hàbitat\nUrbà, «som un equip excel·lent i amb lideratge». Considera que els fets ho han\ndesmentit, però constata que, tenint en compte que ho feien a Montserrat, la\nmodèstia i la humilitat, que són virtuts cristianes, no hi eren presents.\nDiu que les diapositives finals no tenen pèrdua, i que es titulen «els deu\nmanaments, versió beta», suposa que perquè la versió alfa són els de la Bíblia. En\nllegeix alguns, com ara el primer: «Els mass media no són el teu Senyor», el\nquart: «Tingues fe, tingues esperança i creu en el nou mantra», el cinquè: «Invita\na tothom al nou regne i impulsa les start-ups», el sisè: «Perdona els teus polítics»,\nque creu que, vist això, als d’Hàbitat Urbà efectivament se’ls ha de perdonar, i el\ndesè, que considera que és el súmmum: «Igual que tu no saps per què la Rosa\nBenito està dolguda, molts no saben què fas i per què ho fas.» Conclou que si s’ha\nde saber el que es fa en aquestes jornades i per què es fa, millor no saber-ho.\nConsidera que el govern s’hauria de preguntar sobre on es fan aquestes\njornades i les diapositives que s’hi projecten, que tenen un apartat còmic. Però,\ntenint en compte que es fan en horari laboral i amb treballadors municipals, també\ncreu que és estar a la vora de fer el ridícul.\nEl Sr. Martí agraeix el to divertit i col·loquial del Sr. Mestre, i també el\nsuggeriment, però diu que els diferents equips de les tinences municipals saben els\nlocals que hi ha. Per tal que el debat no quedi en anècdota, informa que la majoria\nde les reunions d’Hàbitat Urbà s’han fet en espais de titularitat municipal, alguna\nen espais no municipals sense cost, i només una en un espai privat amb un cost\nper la utilització de les sales.\nRespecte de l’Església, no vol fer broma de Montserrat, ja que creu que és més\nque un monestir i una comunitat religiosa i que té molts valors positius per al país.\nEs compromet, però, a parlar amb l’equip d’Hàbitat Urbà perquè revisin les\ndiapositives, perquè alguna l’ha sorprès fins i tot a ell.\nEl Sr. Mestre comenta que tots han fet jornades de treball, reunions i activitats\nen equipaments de l’Església, que reconeix que solen estar molt ben dotats, però\ndiu que en aquest cas són unes jornades de treball dels equips directius d’Hàbitat\nUrbà, de funcionaris de l’Ajuntament en jornada laboral, tenint en compte que hi\nha equipaments de titularitat pública de les mateixes característiques.\nLi sembla molt bé que l’Església tingui els seus equipaments, però diu que\nl’Administració també els té i que el cost d’utilitzar-los és inferior, pel que ha vist\nen el Compte General. Quant als continguts, no sap si tenen un punt de deliri o són\nestrafolaris o esotèrics, però diu que ja fa tard, perquè això va passar dos anys\nenrere. Creu, però, que tenen l’ocasió d’evitar que es torni a reproduir una cosa\nsemblant o que tingui seqüeles.\nEs dóna per tractada.\n\n4785\n\n\f4786\n\nGASETA MUNICIPAL DE BARCELONA\n\nNÚM. 26\n\n25. Considera el govern municipal que respecta plenament el principi de laïcitat\nen les jornades de treball dels equips directius?\nEl Sr. Mestre diu que aquesta pregunta és continuació de l’anterior i que tres\nevidències són una prova. D’una banda, recorda els deu manaments en versió\nbeta. De l’altra, respecte de la jornada a la residència salesiana Martí-Codolar del 6\nde juny de 2013, que també era de directius d’Hàbitat Urbà, té el document de la\nconvocatòria, el programa i els documents de lectura obligatòria per assistir-hi.\nExplica que entre les lectures obligatòries hi ha un text de Shakespeare, però\ntambé un document anomenat «Contrainsurgència», del general nord-americà\nPetraeus, que havia estat director de la CIA de l’Administració Obama, però va\ndimitir per una infidelitat matrimonial. El sorprèn aquest segon text en una jornada\nd’Hàbitat Urbà, tenint en compte que parla dels marines. Considera que és una\nsegona evidència, doncs.\nCom a tercera evidència, que faria la prova, diu que aquesta jornada és d’un sol\ndia, i que, per tant, no calien llits per dormir. A més, afegeix que la jornada acaba\namb una conferència del prior de Montserrat, el pare Ignasi Fossas. Això el sorprèn\nperquè Iniciativa pensa que és important vetllar per la laïcitat de l’Administració, i\ncreu que no es pot exigir que cap empleat municipal hagi de rebre cap mena\nd’adoctrinament ideològic.\nPer tant, pregunta si el govern municipal creu que respecta el principi de laïcitat\nde les jornades de treball dels equips directius, ja que el seu grup opina que en\naquest cas no.\nEl Sr. Martí diu que no farà una disquisició sobre la diferència entre una\nadministració o un estat aconfessional i un estat laïcista. Tanmateix, opina que\ns’ha de respectar el fet que puntualment, en una sessió formativa, una persona, en\nla seva condició d’intel·lectual, d’erudit, persona líder en un sector determinat,\npugui fer una conferència al marge de la seva professió o dedicació diària. Creu\nque si vingués el Dalai Lama a explicar un determinat plantejament també\nl’haurien d’escoltar, perquè és un erudit i una persona de referència en l’àmbit\nmundial. Considera que l’important és que l’Ajuntament garanteix que és una\nadministració aconfessional i que no entra en qüestions religioses.\nEl Sr. Mestre no pot acceptar les explicacions del Sr. Martí, tot i que està d’acord\nque segurament devia tenir molt d’interès el que va dir el Sr. Fossas. Tanmateix,\nopina que el problema és per què els treballadors municipals, en el marc d’una\njornada de treball de l’Ajuntament, han d’escoltar una conferència que no creu que\nparlés d’urbanisme ni de smart cities, sinó que devia ser una visió des d’uns valors\ndeterminats, els de l’Església Catòlica.\nInsisteix, doncs, que la laïcitat s’ha de preservar i que cal evitar qualsevol\nsensació d’adoctrinament en algunes jornades municipals, tant si aquest és sobre\nel pensament de Marx, com si és de caràcter religiós o catòlic. Reitera que li\nsembla inadequat que en una jornada de directius d’Hàbitat Urbà la cloenda la faci\nel prior de Montserrat, ja que opina que la podria fer el degà del Col·legi\nd’Arquitectes o el director de l’Escola d’Arquitectura.\nEl Sr. Martí pensa que no es posaran d’acord, ja que ell creu que no té res\nd’estany que si es fa una jornada a Montserrat el prior faci una xerrada sobre el\nque l’hagin convidat a explicar. Opina que no s’ha de confondre explicar i fer una\nexposició amb el fet d’adoctrinar. I no vol polemitzar més sobre aquest tema.\nEs dóna per tractada.\nDel Grup Municipal UpB:\n26. Quin és el capteniment del govern municipal sobre l’edició d’enguany de la\nFeria d’Abril a la nostra ciutat? Quants visitants ha tingut? Quines subvencions\npúbliques ha tingut (dineràries i en espècies) i sota quins conceptes? Sol·licitem\ndisposar de les dades per escrit.\nEl Sr. Laporta comenta que la pregunta és sobre la Feria de Abril i concretament\nsobre quants visitants ha tingut, quines subvencions públiques, dineràries o en\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nespècies, ha rebut i sota quins conceptes s’han atorgat aquestes subvencions.\nAfegeix que sol·licita disposar d’aquesta informació per escrit.\nEl Sr. Martí diu que li passarà per escrit la informació sobre les dades\neconòmiques, que són bàsicament dues: el conveni de 70.000 euros que es va\nsignar per al 2014, més altres despeses per un total de 28.280 euros per altres\nconceptes que detallarà en la resposta escrita.\nCreu que és un import que es va reduint any rere any i diu que s’està fent un\nesforç important d’austeritat i contenció de la despesa. Considera, però, que la Fira\nd’Abril és una expressió cultural de Barcelona com qualsevol altra i que té un\nimpacte important, que s’ha fixat, segons fonts de l’organització, en 500.000\nvisitants.\nEs dóna per tractada.\n27. Quin és el capteniment del govern municipal sobre la demora injustificada\nen la resposta a les preguntes formulades per escrit pels grups municipals?\nEl Sr. Laporta demana quin és el capteniment del govern municipal sobre la\ndemora injustificada en la resposta de les preguntes formulades per escrit pels\ngrups municipals.\nEl Sr. Forn explica que els articles 62.2 i 98 del ROM determinen el dret dels\nregidors a presentar precs o preguntes per escrit, i fixa el termini d’un mes per a la\nresposta, però recorda que l’article 12.7 del ROM estableix que l’exercici del dret a\nla informació no pot implicar la lesió del principi d’eficàcia de l’actuació\nadministrativa, per la qual cosa s’ha d’harmonitzar amb el règim de treball dels\nserveis municipals.\nComenta que la presentació massiva de preguntes o la sol·licitud d’informació\nque afecta altres administracions són factors que també dificulten la consecució de\nles respostes en el termini previst, i diu que les administracions de què han de\nrecollir informació per respondre algunes preguntes poden trigar més o menys,\ncosa que comporta una casuística molt variada.\nTot i això, informa que durant aquest mandat i fins al juny, s’havien presentat\n8.192 preguntes per a resposta escrita, de les quals 7.127 han estat contestades,\n1.002 estan pendents de resposta i fora de termini, i 63 estan pendents de\nresposta dins de termini. Constata, doncs, que el 87,67% de les preguntes han\nestat contestades i que de les pendents de contestar només estan fora de termini\nel 12,3%. Considera, per tant, que es compleix un nivell acceptable de resposta.\nAixí i tot, pensa que si es reconeix un dret s’ha de complir i es compromet a\nintentar millorar aquest 12% que encara no s’ha contestat.\nEl Sr. Laporta agraeix la voluntat mostrada pel tinent d’alcalde, i comenta que\ns’ha pensat molt si fer o no aquesta pregunta-queixa, però explica que el seu grup,\nque normalment no abusa d’aquesta possibilitat, s’ha trobat que de les 44\npreguntes que ha fet –una mitjana d’1,15 preguntes el mes–, n’hi ha 13 que no\nhan estat respostes, i un 30% d’aquestes –és a dir, 8– són del 2012. Comenta que\naixò el té francament preocupat.\nComenta que en alguns casos, en què la resposta és extemporània, passen\nsituacions com que una pregunta vinculada a l’expedient de BSM del 2012, el\ngovern, per economia processal, com que el seu grup ja havia pogut consultar\nl’expedient del 2013, ja la donava per resposta.\nInsisteix, doncs, que no es respon en temps i forma, tot i que UpB no abusa\nd’aquest recurs.\nEl Sr. Forn diu que el Sr. Laporta té raó, que ha fet comprovar les que s’han de\nrespondre d’UpB i és veritat que en el cas del seu grup estan a un 20,4%, en\ncomptes d’un 12,3% del nivell global. Per tant, comenta, tot demanant-li excuses,\nque ha demanat que s’acceleri el tema i es contestin les preguntes que tenen més\nretard.\nEs dóna per tractada.\ne) Seguiment Proposicions / Declaracions de Grup\nDel Grup Municipal ICV-EUiA:\n\n4787\n\n\f4788\n\nGASETA MUNICIPAL DE BARCELONA\n\nNÚM. 26\n\n28. Que el Govern municipal informi de l’execució del prec acceptat a la\nComissió de Presidència i Règim Interior en la sessió d’11 de desembre de 2013\namb el contingut següent: Instar el Govern municipal a plantejar, en les properes\nsessions dels òrgans de la Federació de Municipis de Catalunya i de l’Associació\nCatalana de Municipis, respectivament, un acord per a l’establiment de la utilització\ndel tractament protocol·lari de senyor o senyora per a l’alcalde, regidors i regidores\nen substitució del tractament protocol·lari d’excel·lentíssim senyor en el cas de\nl’alcalde i d’il·lustríssim/a senyor/a en els cas de regidors i regidores, en termes\ntransversals i generals per a tot el món local català.\nEl Sr. Gomà explica que en el seu dia Iniciativa va presentar una proposició per\neliminar qualsevol tractament protocol·lari més enllà del «senyor» o «senyora», ja\nque creu que cal adaptar els tractaments protocol·laris a la cultura política i cívica\npredominant a Barcelona, que sembla que exigeix la fi de les prerrogatives\nsimbòliques del poder institucional, que fixen unes distàncies sense sentit amb la\nciutadania. Recorda que el Sr. Martí va dir que no acceptaven la proposició, però\nque creia que el marc en què s’havia de fer això era el municipalisme i que, per\ntant, ho havien de fer el conjunt dels ajuntaments.\nExplica que després es va presentar un prec, acceptat pel Sr. Martí, en què es\ncomprometia a portar-ho als òrgans de govern tant de la Federació com de\nl’Associació que s’havien de reunir al cap de poc. Diu que això va ser l’11 de\ndesembre de 2013 i que, passats 6 mesos, té constància que aquests òrgans s’han\nreunit. Vol saber, doncs, si aquesta gestió es va fer i quin és el resultat.\nEl Sr. Martí comenta que el mateix dia que es va produir l’acord, l’11 de\ndesembre del 2013, es va dirigir als presidents de l’Associació Catalana de\nMunicipis i de la Federació de Municipis de Catalunya per traslladar-los-el per tal\nque fos analitzat, estudiat i debatut en el si d’aquestes dues entitats\nmunicipalistes.\nDiu que no té constància dels acords presos fins a la data perquè, tot i que la\nproposta és de l’Ajuntament de Barcelona, que és la capital de Catalunya, ho han\nde discutir tots els ajuntaments membres de cadascuna de les associacions\nmunicipalistes.\nEn aquest sentit es compromet, com a representant de l’Ajuntament que\nparticipa en diferents reunions d’aquestes dues entitats, a demanar un retorn\nconcret i oficial.\nEl Sr. Gomà creu que aquesta petició a què feia referència el Sr. Martí ja s’ha\nrealitzat i considera que no pot quedar sense retorn ni tampoc en un calendari\nobert. Com que els espais de la Federació i l’Associació són espais de síntesi que\ntenen capacitat per adoptar aquest tipus de decisions, li prega al Sr. Martí que\naquest seguiment tingui una resposta concreta, en un sentit o altre, i amb un\ncalendari tancat, de manera que es pugui satisfer el prec aprovat en aquesta\nComissió en el termini de temps més breu possible.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n13.45 h.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nComissió d'Economia, Empresa i Ocupació\nActa de la sessió del dia 16 de juliol de 2014, aprovada el dia 17 de\nsetembre de 2014\nA la sala President Lluís Companys de la casa de la ciutat, el 16 de juliol de\n2014, s'hi reuneix la Comissió d'Economia, Empresa i Ocupació, sota la presidència\nde l’Im. Sr. Guillem Espriu i Avendaño. Hi assisteixen les Imes. Sres. i els Ims.\nSrs.: Sònia Recasens i Alsina, Raimond Blasi i Navarro, Sara Jaurrieta Guarner,\nJoan Trullén Thomàs, Montserrat Sánchez Yuste, Xavier Mulleras Vinzia, Míriam\nCasanova Doménech, Joaquim Mestre Garrido, Janet Sanz Cid, Jordi Portabella\nCalvete, assistits per la Sra. Míriam Cabruja i Escobedo que, per delegació del\nsecretari general de la Corporació, certifica.\nTambé hi són presents la Ima. Sra. Isabel Ribas i Seix, la Sra. Àngels Santigosa\nCopete, Directora d’Estudis de l’Àrea d’Economia, Empresa i Ocupació, el Sr. Josep\nM. Rius i Medina, Director de Patrimoni, i el Sr. Antonio Muñoz Juncosa,\nInterventor General.\nExcusen la seva absència la Ima. Sra. Maite Fandos i Payà i els Ims. Srs.: Antoni\nVives i Tomàs i Gerard Ardanuy i Mata.\nS'obre la sessió a les 16.30 h.\nI) Aprovació de l'acta de la sessió anterior\nS'aprova.\nII) Part Informativa\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\nAcord de la Comissió de Govern de 2 de juliol de 2014:\n1. Aprovar l’expedient núm. 3-072/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 500.000,00 euros, d’ingressos\nprovinents de la Comissió Europea, de conformitat amb la documentació i amb la\ndistribució d’aplicacions pressupostàries que consta a l’expedient, referència\ncomptable 14052695 i donar-ne compte a la Comissió d’Economia, Empresa i\nOcupació.\nAcords de la Comissió de Govern de 9 de juliol de 2014:\n2. Aprovar l’expedient núm. 3-089/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 483.144,00 euros, per a l’aplicació\ndel Romanent de Tresoreria per a despeses amb finançament afectat en la\nliquidació del Pressupost de l’exercici 2013, d’acord amb els ingressos provinents\nde la Generalitat de Catalunya per Fons del Foment del Turisme, de conformitat\namb la documentació i amb la distribució d’aplicacions pressupostàries que consta\na l’expedient, referència comptable 14062695 donar-ne compte a la Comissió\nd’Economia, Empresa i Ocupació.\n3. Aprovar l’expedient núm. 3-091/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 12.000,00 euros, d’ingressos\nprovinents de l’Institut Municipal de Serveis Socials, per al projecte Interxarxes, de\n\n4789\n\n\f4790\n\nGASETA MUNICIPAL DE BARCELONA\n\nNÚM. 26\n\nconformitat amb la documentació i amb la distribució d’aplicacions pressupostàries\nque consta a l’expedient, referència comptable 14063095 donar-ne compte a la\nComissió d’Economia, Empresa i Ocupació.\n4. Aprovar l’expedient núm. 3-092/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 78.094,40 euros, d’ingressos\nprovinents de la Comissió Europea, per al projecte Green eMotion i amb la\ndistribució d’aplicacions pressupostàries que consta a l’expedient, referència\ncomptable 14070195 i donar-ne compte a la Comissió d’Economia, Empresa i\nOcupació.\n5. Aprovar l’expedient núm.3-094/2014 de modificacions de crèdit, consistent\nen generació de crèdit per ingressos del Pressupost General de l’Ajuntament de\nBarcelona per a l’exercici 2014, per import de 4.475,69 euros, de conformitat amb\nla documentació i amb la distribució d’aplicacions pressupostàries que consta a\nl’expedient, referència comptable 14070295 i donar-ne compte a la Comissió\nd’Economia, Empresa i Ocupació.\nb) Mesures de govern\nc) Informes\nA la Comissió:\n1. Pla específic per a la protecció i promoció dels establiments emblemàtics.\nEl President diu que en aquest punt també es debatrà el punt 14 de l’ordre del\ndia per tractar-se del mateix tema.\nEl Sr. Blasi comunica que els grups municipals han rebut l’informe que es\npresentarà i comenta que és una manera de retre compte de la mesura, amb la\nqual s’ha aixecat un interès més enllà del mediàtic i també en reconeixement a la\ntasca i a l’interès demostrat. A més a més, explica que ja s’ha reunit la Taula\nTècnica de Treball en relació amb els establiments emblemàtics i recorda que la\npassada setmana van explicar bona part d’aquesta informació. Així mateix,\nassegura que ja s’ha elaborat un calendari de les reunions que s’han de fer per\npoder-ho tirar endavant.\nSeguidament, reconeix que és conscient que algunes de les crítiques que es\npuguin fer, quant a la idoneïtat o la tardança de la mesura, ja han sortit en altres\nocasions. Alhora, comenta que, al seu parer, s’ha fet una feina ben coordinada i\nmanifesta el seu agraïment cap a l’equip de la Regidoria i de la Direcció de Comerç\ni Consum; a les persones de Barcelona Activa, les quals assegura que han tingut\nun paper molt important en l’àrea de les mesures estructurals i empresarials, així\ncom també a l’Àrea d’Hàbitat Urbà, concretament des de la vessant de Paisatge\nUrbà, ja que s’han involucrat molt i han permès tirar endavant el projecte.\nA continuació, explica que inicialment hi havia una preocupació per la\npresentació del Pla específic de protecció i suport als establiments emblemàtics. En\naquest sentit, afirma que el comerç de proximitat aportava un conjunt de valors\nque els feien parlar-ne, per la qual cosa ho han volgut situar en el terme\ncorresponent pel que fa a l’afectació del canvi de la Llei d’arrendaments urbans i\nrecorda que es van presentar unes mesures d’urgència i que es va explicar en què\nconsistien, i comenta que les aportacions començaven amb una relació\nd’establiments emblemàtics, dels quals es va fer una llista de 389, tot i que\nremarca que no era una relació tancada i que dues terceres parts es concentren en\nels districtes de Ciutat Vella i de l’Eixample, mentre que la tercera part es\ndistribueix de forma homogènia en la resta de districtes i en destaca els districtes\nde Sants-Montjuïc i de Sarrià-Sant Gervasi. Així mateix, exposa que es va realitzar\nla suspensió de llicències en relació amb l’activitat i amb la vessant de\nmodificacions arquitectòniques dia 13 de març i que fruit de la suspensió de\nllicències es van presentar divuit recursos i s’han rebut vint-i-una sol·licituds\nd’inclusió en aquest àmbit. Tanmateix, comenta que, al seu parer, es va realitzar\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nuna bona comunicació i que en el cas que no coincidís la propietat de l’establiment\namb el titular de l’activitat econòmica s’havia de determinar el llogater. Segons\nexplica, es va dur a terme aquesta comunicació en paper i també a través d’altres\nmecanismes, de tal manera que es facilitava fer la tramitació telemàtica.\nQuant a les consultes que s’han rebut a través de l’Institut de Paisatge Urbà,\namb els diferents departaments implicats, com ara Direcció de Comerç, Barcelona\nActiva, Patrimoni Històric, etcètera., comenta que s’han ateses en un espai físic, en\nel Convent de Sant Agustí, a través de Barcelona Activa i assegura que s’ha donat\nuna atenció personalitzada, amb una hora concertada i que ha tingut el seu àmbit\nd’interès. En aquest sentit, explica que s’han realitzat quaranta-set consultes a\ntravés de les OAC, dues a través de l’Iris, seixanta-quatre a través de Barcelona\nActiva i altres a través d’instàncies o recursos. Alhora, comenta que els regidors i\nles regidores tenen especificades les consultes segons l’origen i la temàtica.\nTot seguit, explica que hi ha alguna divergència en referència amb les mesures\nestructurals en l’àmbit d’Hàbitat Urbà quant a la constitució de la Comissió Tècnica\nd’Establiments Emblemàtics i Singulars. En aquest sentit, assenyala que dia 9 de\njuliol es va fer la primera reunió i que n’hi ha prevista una altra per a dia 24. Així\nmateix, comenta que van rebre dues al·legacions per formar-ne part, una per part\ndel Grup Socialista, i exposa que se’ls va comentar que era una taula tècnica i que\nhi hauria el trasllat, així com el compromís de presentar un informe, mentre que\nl’altra per part de l’Associació de Propietaris d’Establiments Comercials de\nCatalunya i afirma que també van procedir a la incorporació i se’ls van explicar les\ntasques i les competències. Alhora, assenyala que es va passar una mica per llarg\nla composició, però remarca que va estar en exposició pública, per la qual cosa en\nsón coneixedors. Tanmateix, esmenta que la tasca és sobretot consultiva en\nl’àmbit de les definicions d’establiments emblemàtics, establiments que poguessin\nser singulars, establiments arrelats, etcètera. Així, comenta que hauran de ser\ncapaços de fer una proposta conjunta per poder presentar una catalogació i poder\nfer la tramitació urbanística corresponent.\nPel que fa a l’enquesta, comenta que es va comptar amb la col·laboració de\nl’empresa Opinòmetre, amb qui ja havien treballat en altres ocasions, i exposa que\nhan fet una feina exhaustiva que requeria de la col·laboració dels establiments, ja\nsiguin propietaris o llogaters, per saber quina era la situació. Segons afirma, és\nuna enquesta objectiva però que ha comptat amb la subjectivitat de qui ha\nparticipat en la seva elaboració. En aquest sentit, comenta que la mostra es basa\nen els 389 establiments, tot i que destaca que s’han incorporat i enquestat també\nels vint-i-un establiments que han volgut formar part del llistat. Alhora, remarca\nque els resultats es basen en el llistat de 389, dels quals se’n van enquestar 347 i\ndivuit s’hi van negar. Així mateix, insisteix en la importància de la col·laboració\ndels establiments i dels titulars de l’activitat econòmica i destaca que del llistat n’hi\nha sis que s’han detectat com a tancats, per la qual cosa s’ha de concretar si hi\nestan definitivament o de manera temporal i destaca que no els han permès\nrealitzar l’enquesta tot i que hi han anat en repetides ocasions. Alhora, comenta\nque n’hi ha setze que s’han determinat com a no enquestables, com ara hotels, els\nquals no són objecte de l’estudi de treball.\nA continuació, exposa que es compta amb cinc blocs que inclouen punts com\nl’estructura mateixa, les característiques de l’establiment, el titular, els\nestabliments de lloguer, el Pla de protecció i suport dels establiments i si n’eren\nconeixedors, les perspectives de futur, les dades patrimonials, etcètera.\nTanmateix, ressalta que s’han realitzat fotografies de la façana, dels interiors i dels\nelements susceptibles de ser emblemàtics, per la qual cosa considera que s’ha fet\nun pas més endavant.\nQuant a l’anàlisi, comenta que es poden treure un seguit de característiques dels\nestabliments de l’àmbit del comerç, com ara que el 74 % dels establiments\nentrevistats són comerços, el 24 % són establiments de restauració i el 2 % són\nserveis.\nSeguidament, afirma que passa una mica de llarg el perfil del titular, tot i que\nremarca que si algú tingués interès es poden fer creuaments de dades i\nd’informació per tenir un ajust més detallat del que es parla. Així mateix, destaca\nel règim de tinença com a dada important i comenta que el 61 % dels establiments\n\n4791\n\n\f4792\n\nGASETA MUNICIPAL DE BARCELONA\n\nNÚM. 26\n\nentrevistats estan en establiments de lloguer, mentre que un 39 % són de\npropietat, la qual cosa assegura que era una dada que els interessava. Alhora,\nressalta que del 61 % hi ha un 33 % que declara que estaria afectat per la LAU, ja\nque són contractes anteriors al 1985. En aquest sentit, explica que hi ha dos-cents\ndotze establiments de lloguer i que setanta-tres podrien estar afectats per la LAU,\ndels quals seixanta declaren que estan afectats i tretze no ho saben. Així mateix,\ndestaca que trenta-cinc creuen que arribaran a un acord amb la propietat, dinou\nque no ho saben i dinou que creuen que no hi arribaran. També comenta que hi ha\ntrenta-dos establiments afectats que acceptarien una mediació i insisteix en el rol\nque ha desenvolupat el servei.\nQuant a altres característiques, en referència amb la procedència de la clientela\nd’aquests establiments, exposa que el 71 % declara que més del 50 % de les\nvendes és a clientela autòctona, mentre que el 13 % afirma que la seva venda és\nmajoritàriament a turistes. A més a més, exposa que un 86 % dels establiments\ndeclaren que la seva botiga pot tenir algun element històric, cultural o de valor\npatrimonial susceptible de ser considerat i que un 90 % declara que,\nindependentment dels elements anteriors, té altres elements intangibles. Al seu\nparer, aquest punt porta a la discussió més important. Alhora, comenta que un 50\n% declara que comercialitza un producte especialitzat i un 40 % que realitza una\nactivitat artesanal o d’ofici.\nA continuació, afirma que la direcció del plantejament és qui resol tots els\nàmbits en relació amb els recursos de la suspensió de llicències i destaca que en\nels efectes de mesures urbanístiques s’han contactat tres equips externs: un\narquitecte, un historiador especialitzat en patrimoni arquitectònic i un arquitecte\ntambé especialitzat en patrimoni i planejament que redactaran el document\nurbanístic. Així mateix, esmenta que l’equip jurídic farà la valoració vinculada a\nl’àmbit de l’intangible i la situarà en la comparativa de normativa europea per\npoder conèixer l’experiència al nivell internacional, tot i que recorda que alguns\naltres grups els l’han facilitat. En aquest sentit, remarca que així podran fer\nl’anàlisi i saber fins on poden arribar com a administració municipal en relació amb\nla seva protecció.\nTot seguit, explica que en les diapositives hi ha el quadre resum de les mesures\nurbanístiques i el seu pla de treball i destaca que han marcat el cronograma per\nveure cap a on han d’anar. A més a més, comenta que és un cronograma de\nmàxims, ja que assegura que apuren els terminis al màxim, tot i que opina que és\nescurçable en funció del ritme de treball que porten.\nPel que fa a les mesures empresarials, esmenta la vinculació feta amb Barcelona\nActiva pel que fa a l’assessorament i comenta que ja han començat a funcionar el\nservei d’itineraris de viabilitat econòmica i el servei Reubica’t, de tal manera que\nl’activitat no s’ha perdut, sinó que només s’ha traslladat l’emplaçament original i\nesmenta l’oferta de serveis que es facilitava, com ara el servei de diagnosi i\nassessorament empresarial, el finançament empresarial, la transmissió a\nempreses, el programa Mentoring, incentius de conservació, etcètera, així com\ntambé el servei d’orientació jurídica, ubicat a l’OAC i el servei de medicació, amb el\nqual afirma que han col·laborat amb el Centre de Dret Privat. En aquest sentit,\ncomenta la tipologia de visites que s’han atès i esmenta el llogater exclusivament,\nla propietat exclusivament i propietat i llogater. Alhora, insisteix en el fet que,\nquant a mediació, s’han atès establiments que estaven inclosos i establiments que\nno hi estaven, per la qual cosa assegura que no han exclòs ningú.\nQuant a les mesures de promoció, recorda el llibre Guapos per sempre i les\nsubvencions extraordinàries i ajuts econòmics generals. Així mateix, remarca la\nvessant de la coordinació i el treball entre els districtes, Hàbitat Urbà i l’Àrea\nd’Economia, Empresa i Ocupació.\nFinalment, comenta que entén que disposen de la documentació i assegura que\nestaran encantats de poder-la ampliar. Tanmateix, afirma que ho ha situat en la\nvessant mediàtica perquè considera que era important realitzar aquesta tasca i\nesmenta que arriba en un moment que no deixa de ser oportú per evitar\ninterferències. Alhora, afegeix que, al seu parer, els resultats del treball permeten\nparlar d’un punt de satisfacció, tot i que assenyala que això no vol dir que no\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nsiguin capaços d’evitar el tancament o el trasllat d’altres establiments, ja que és\nuna qüestió que també depèn dels titulars de l’activitat econòmica.\nLa Sra. Jaurrieta agraeix la presentació de l’informe i comenta que han\npresentat una pregunta perquè havien observat que la mesura del govern preveia\nque al març es constituiria la Comissió Tècnica i que al juliol encara no s’havia\nconstituït, per la qual cosa hi ha un retard de quatre mesos i afirma que, al seu\nparer, la problemàtica dels comerços emblemàtics s’està posposant en excés.\nQuant a l’al·legació que va presentar el seu grup, explica que demanaven de\nparticipar-hi perquè consideraven que la composició de la Comissió Tècnica, un cop\npublicat el reglament, anava més enllà dels tècnics mateixos, ja que hi estaven\nrepresentades les entitats de comerç, els presidents de diferents entitats de la\nciutat, etcètera, i, segons el seu punt de vista, també era important la visió política\nper poder establir els criteris sobre els comerços emblemàtics i el grau de protecció\nque aquesta comissió haurà d’acordar. En aquest sentit, recorda que l’al·legació no\nva ser acceptada i assegura que continuen pensant que la participació dels grups\nenriquiria els debats.\nPel que fa a l’informe, comenta que la informació nova que aporta són les dades\nde l’enquesta i opina que és molt interessant, tot i que remarca que si només són\n389 establiments no calia tant de temps per realitzar-la. Tanmateix, considera que\nel resultat és positiu i comenta que de la informació que es dóna hi ha dades\nrellevants, com ara que el 60 % està en lloguer o que la majoria dels establiments\nconfia en el reemplaçament generacional, així com també que un 90 % vulgui\ncontinuar amb el negoci. Així mateix, insisteix en la necessitat d’agilitzar el procés\nper la qüestió dels comerços afectats per la LAU, que finalitza la pròrroga a final\nd’aquest any i que és una situació que l’Administració faci de mediadora en els\ncasos en què no ha estat senzill posar-se d’acord.\nA continuació, qüestiona que l’alentiment de ritme sigui causat per les\ncontradiccions que s’han vist els darrers mesos en el govern. Així, destaca que al\ndistricte de Ciutat Vella es va aprovar alguns mesos enrere l’edifici del carrer\nBoters amb el carrer Pi i comenta que s’ha pogut parlar en el Plenari de\nl’Ajuntament, però opina que és adient esmentar-ho, ja que la Filatèlia Monge i la\nPastisseria Farga es veuen afectats per un projecte urbanístic que parteix les\nbotigues històriques i emblemàtiques que hi ha a la cantonada. En aquest sentit,\ninsisteix en la contradicció que suposa fer la feina de protecció del comerç\nemblemàtic i d’altra banda posar fre i trencar els mateixos comerços emblemàtics i\nassegura que a vegades fa la sensació que el govern valori més l’aportació\nd’aquests comerços en relació amb el turisme i l’hostaleria que no tant amb la\nidiosincràsia pròpia dels barcelonins i barcelonines.\nPer acabar, esmenta dues qüestions que considera importants i que no ha\naclarit. D’una banda, planteja quin és el criteri que aquesta comissió determina per\nestablir allò emblemàtic, ja que, al seu parer, els elements que poden barrejar el\nconcepte “emblemàtic” són molts, com ara els històrics, l’especialització,\nl’artesanal, el patrimonial, etcètera. D’altra banda, també demana quin grau de\nprotecció es proposa, si l’activitat, el mobiliari, l’element físic, etcètera.\nEl Sr. Mulleras recorda que durant el mandat de l’anterior alcalde, el senyor\nJordi Hereu, des del Partit Popular van presentar una proposició per fer un pla de\nmesures de recolzament als establiments emblemàtics i que tots els grups\nd’aquesta comissió hi van donar suport. Així mateix, també comenta que ja durant\nel mandat de l’alcalde Trias van presentar fins a cinc iniciatives al voltant de la\nmesura dels establiments emblemàtics i explica que la resposta del regidor de\nComerç era que no es podia fer res, però al febrer de 2014, davant la pressió\nmediàtica del tancament d’alguns d’aquests establiments emblemàtics el Sr. Trias\nmou fitxa i en deu dies es prepara un pla de promoció i protecció, el qual, al seu\nparer, es va fer tard i malament i les mesures eren insuficients. Alhora, exposa que\na l’abril de 2014 els varen fer coneixedors dels establiments emblemàtics i que ara\npresenten l’informe. Segons el seu punt de vista, l’única aportació de l’informe és\nl’enquesta, la qual considera que dóna la raó al seu grup quant a la qüestió que la\nLAU no és el problema principal dels comerços emblemàtics, sinó que n’hi ha\nd’altres, per la qual cosa demana que els els expliquin, ja que no els veuen\nreflectits a l’informe.\n\n4793\n\n\f4794\n\nGASETA MUNICIPAL DE BARCELONA\n\nNÚM. 26\n\nA continuació, insisteix que l’enquesta arriba tres anys tard i assegura que si\ns’hagués tingut la informació s’haurien pogut trobar solucions. Tanmateix, recorda\nque només queden cinc mesos per acabar l’any i que no hi ha cap mesura efectiva\nestructural sobre el patrimoni, ni material ni immaterial. Quant a la llista de\nd’establiments emblemàtics, qüestiona que la relació sigui tan àmplia i demana al\nregidor una revisió a través de la Comissió Tècnica, ja que, al seu parer, s’ha de\nser molt rigorós a l’hora de protegir. En aquest sentit, opina que establiments com\nla llibreria Altair, la botiga Menkes i el Servei Estació són establiments grans i bons\nperò que no haurien d’estar en aquesta llista.\nQuant a les mesures, considera que s’apliquen de manera massa generalitzada,\nper la qual cosa corren el perill de no protegir allò que realment val la pena. En\naquest sentit, manifesta els seus dubtes de si la mesura és veritablement pràctica i\nefectiva i assegura que el que fa és desnaturalitzar allò que veritablement és\nemblemàtic.\nSeguidament, insisteix que la Comissió Tècnica d’Establiments Emblemàtics\narriba quatre mesos tard i que hi ha poc temps per actuar. Alhora, opina que de la\nmateixa manera que els partits van ser a la taula que es va fer d’establiments\nemblemàtics també podien haver estat en la comissió i retreu que hagin decidit\nque no hi siguin i que s’hagin oblidat de buscar consens per fer-la. En aquest\nsentit, recorda que es tracta d’un govern en minoria i que necessiten el consens\nper tirar endavant. Així mateix, demana quines gestions ha fet el govern amb els\ngrups polítics per consensuar la composició, el funcionament i els objectius de la\ncomissió i quines reunions han fet.\nPel que fa a la LAU, repeteix que no és el problema principal i afirma que segons\nl’enquesta només el 19 % dels establiments emblemàtics estan afectats per\naquesta llei. Tanmateix, insisteix que hi ha altres problemes que no es reflecteixen\na l’informe i demana que els els expliquin, ja que opina que només d’aquesta\nmanera els podran ajudar a continuar.\nA continuació, demana quines són les mesures estructurals previstes per ajudar\nla pervivència del patrimoni material i immaterial, així com també què vol dir\n“suspensió de llicències condicionada”. Alhora, també planteja quines mesures\nempresarials es recomanen quan fan les entrevistes, quin percentatge d’èxit hi ha\nhagut en cada mediació, quines mesures de promoció noves s’han implementat\namb aquesta mesura, quin és el criteri per ser emblemàtic, quin és el criteri per fer\nla llista de 389 establiments i amb quin grau de protecció se’ls vol protegir. Així\nmateix, insisteix que no hi ha cap mesura nova i demana com volen protegir allò\nimmaterial.\nSeguidament, afirma que, al seu parer, era hora que es posessin a treballar i\ndemana si després d’aquesta mesura serà possible trobar un Opencor Quílez a\nBarcelona, de tal manera que la botiga mantingui el patrimoni arquitectònic\nexterior però que deixi de ser Colmado Quílez i passi a ser Opencor Quílez. A més\na més, comenta que a l’informe troben a faltar campanyes internes, no turístiques,\nde tal manera que els veïns de Barcelona també vagin als establiments\nemblemàtics i no només els turistes, per la qual cosa opina que a més de mesures\nde protecció s’haurien de fer mesures de promoció. Alhora, repeteix que la\ncomissió s’ha constituït tard i demana quins són els pressupostos, així com també\ncom s’han contractat els professionals externs que han fet l’informe, quins són els\nterminis i el calendari intern per a l’aprovació inicial i com pensa el govern\nmunicipal arribar a un consens amb l’oposició sense parlar prèviament amb els\ngrups polítics que li han de donar suport i l’han d’ajudar a posar en pràctica les\nmesures.\nLa Sra. Ribas agraeix la presentació de l’informe i reconeix que és una part del\nque havien demanat. En aquest sentit, agraeix la informació, però remarca que\ndemanaven també ser part del consens. Alhora, afegeix que sense la resta de\ngrups el consens no és real.\nA continuació, assenyala que tenen un problema, perquè el seu grup va\npresentar una al·legació i, pel que sembla, no l’han rebuda, per la qual cosa\ncomenta que buscaran el paper segellat i els el faran arribar. Així mateix, indica\nque els termes eren molt similars a la del Grup Socialista, per la qual cosa suposa\nque la desestimaran.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nTot seguit, afirma que, segons el seu parer, el govern amb l’informe vol\ndemostrar que s’ha posat les piles. Quan al valor que aporten els establiments\nemblemàtics de la ciutat, afirma que estan d’acord amb les idees de singularitat a\npaisatge urbà, diversitat comercial, aportació cultural i del que generen en forma\nde sentiment de pertinença, de vertebració i de cohesió social als barris, però\ncomenta que no estan d’acord a posar al mateix nivell l’atracció turística. En\naquest sentit, considera que poden acabar sent-ho com a conseqüència dels\nanteriors, però no en el mateix nivell.\nQuant als establiments emblemàtics sobre els que hi ha una suspensió de\nllicències, manifesta que coincideix en el fet que no és un recull tancat, de tal\nmanera que al final de la redacció del pla especial alguns en podran ser exclosos i\nd’altres s’hi aniran incorporant, per la qual cosa considera positiu que s’hagin rebut\nmés sol·licituds d’inclusió que no de suma d’exclusió i de rebuig total a la\nsuspensió. A més a més, opina que les cent vint-i-vuit sol·licituds ateses fins a l’1\nde juliol no és una xifra important, perquè vol dir que la majoria, coneixent el\nprocés, estan preocupats.\nPel que fa a la Comissió Tècnica d’Establiments Emblemàtics, opina que una\ncomissió formada per les presidències d’una sèrie d’entitats no es pot considerar\ntècnica i demana que es mantingui la composició del que era la comissió base, que\nha funcionat des d’octubre de 2011, amb la presidència, els grups municipals i que\nincorpori també representants de la ciutadania. En aquest sentit, manifesta que hi\ntroba a faltar el Consell de Ciutat, concretament el Col·legi Oficial d’Arquitectes de\nCatalunya o la FAV, o també el director de Patrimoni. Així, esmenta que si el que\ns’intenta és preservar un patrimoni que va més enllà d’allò arquitectònic, el\ndirector hauria de ser-hi.\nA continuació, considera que l’enquesta és encertada pel que fa a la informació\nreferent a les diverses tipologies de locals, segons si són de lloguer o de propietat i\nd’abans o de després de la LAU. Així, afirma que la informació ha de servir quin\ntipus de polítiques s’han d’implementar en funció dels reptes que planteja la\nrealitat comercial de la ciutat, tot i que assegura que no ha de condicionar la\npriorització d’un comerç davant un altre. Alhora, comenta que el pla ha d’abordar\ntotes les casuístiques per ser capaços de respondre-hi sense que això signifiqui cap\npriorització. Pel que fa a la procedència de la clientela, considera positiu que la\nmeitat de les vendes de la majoria d’establiments siguin de proximitat i demana\ntenir les dades per territoris, ja que afirma que en aquest cas la mitjana aporta\npoc.\nSeguidament, demana què són els key users del districte i per què es fan servir\nde nou paraules angleses. Alhora, pregunta quin cost té el servei dels dos centres\nde mediació acreditats i qui els paga, tot i que assegura que no en qüestiona la\nvàlua.\nPer acabar, afirma que, al seu entendre, és important que la regulació afecti la\nproducció dels elements culturals, com ara la preservació i la protecció de\nl’activitat com a patrimoni cultural i remarca que no és el fet que es vengui roba,\nsinó que és diferent que qui ven la roba sigui una franquícia o altres tipus\nd’establiments i comenta que suposa que això s’inclou dintre dels intangibles que\nhan esmentat. Tanmateix, assenyala que la protecció del patrimoni purament\narquitectònic d’una manera o altra ja hi era, però destaca que el fet que Barcelona\ntingui aquestes iniciatives pot aplanar el camí perquè altres ciutats també ho facin.\nEl Sr. Portabella agraeix la presentació de l’informe i afirma que, al seu parer,\npermet fer un seguiment de la tasca que fa el govern, per la qual cosa el valora\npositivament. Així mateix, opina que dóna resposta a la mesura de govern que es\nva aprovar i a totes les diferents intervencions i iniciatives que s’han presentat.\nSeguidament, recorda que les primeres mesures que es van prendre arran de la\npreocupació pels establiments emblemàtics es van fer des del govern de 1999 a\n2007 i que es va tenir cura d’un primer catàleg i d’uns llibres que es van realitzar\nper primera vegada, com ara Guapos per sempre i Arrelats, que van suposar un\nprimer pas, tot i que reconeix que actualment són insuficients. Així mateix, destaca\nque els dos darrers anys han presenciat cinc propostes diferents relacionades amb\naixò i assegura, reconeixent la immodèstia, que el punt d’inflexió va ser al gener\nde 2014 amb un prec que ell mateix va formular a l’alcalde en el qual es demanava\n\n4795\n\n\f4796\n\nGASETA MUNICIPAL DE BARCELONA\n\nNÚM. 26\n\nque s’acceleressin les mesures de protecció del comerç històric i emblemàtic, que\nes finalitzessin els estudis, que s’apliquessin les nombroses mesures aprovades en\nles diferents comissions del Plenari i la suspensió temporal de llicències d’aquests\nlocals. En aquest sentit, afirma que no s’estaria parlant del que es parla ara perquè\nels hauria volat de les mans si no s’hagués presentat la suspensió temporal de\nllicències i haurien guanyat un període d’un any en el qual hi ha casos sobrevinguts\no que desapareixen mentre s’estudia com es poden protegir.\nQuant a la protecció d’allò material, opina que hi ha prou eines a l’Ajuntament\nde Barcelona com per poder-les aplicar amb decisió i immediatesa. Tot i això,\nafirma que s’ha de produir una reflexió i fer entre tots una aportació significativa\nen la qüestió d’allò immaterial, ja que és etèria i els percentatges de coincidència\ndels casos són molt baixos, per la qual cosa s’han de treballar de manera individual\ni han de provocar un debat polític entre tots els grups. Alhora, considera que no\ns’ha de menystenir el percentatge de comerços afectats per la LAU però remarca\nque hi ha altres tipologies de dificultats que s’han de poder identificar més\nfàcilment dintre de l’estudi.\nTot seguit, destaca que ells defensen el bé públic i, alhora, reconeixen la\nlegitimitat d’empreses, famílies i persones que defensen els seus interessos\nprivats, ja sigui perquè són propietaris o llogaters. Així mateix, comenta que el\ncriteri no és si són molts o són pocs, ni si han de ser més o menys, sinó que s’ha\nde fixar com defensar el patrimoni tangible i intangible comercial de la ciutat, de la\nmateixa manera que s’ha fet amb el patrimoni industrial, de tal manera que s’ha\nde protegir allò que és un bé per a la ciutat. Al seu parer, no seria acceptable un\ncanvi de torn en la valoració sobre el que s’ha de fer amb el comerç emblemàtic.\nEn aquest sentit, encoratja el govern a seguir igual, ja que considera que l’informe\npermet tenir molta informació i una diagnosi ben feta i determina que el més\nimportant és tenir el pla especial de protecció al més aviat possible, per la qual\ncosa demana que hi hagi una acceleració en la seva elaboració.\nPel que fa al decret de suspensió de llicències condicionat, demana què vol dir,\nja que considera que podria haver-hi una escletxa. Alhora, quant a la constitució\nde la Comissió Tècnica d’Establiments Emblemàtics i Singulars, pregunta per què\ns’ha decidit aquesta composició i si creuen que es podria modificar i incorporar-hi\naltres persones, entitats i grups polítics. Així mateix, també demana què es\npersegueix amb els tres nivells de protecció –l’integral, el parcial i l’ambiental– en\nel sentit del que es protegiria en cada cas de manera identificable. Seguidament,\nesmenta Guapos per sempre, Arrelats a la ciutat i El comerç a les escoles, així com\ntambé tallers formatius d’oficis, integració en el circuit turístic, subvencions\nextraordinàries de l’IMPUC, etcètera. i opina que veient qui va a comprar, troben a\nfaltar una certa disposició territorial dels establiments emblemàtics dintre de la\nciutat, així com també que el fet que es fes una promoció de proximitat en el barri\nd’aquests establiments comercials per explicar el que significa un emblemàtic, com\nara l’esforç continuat de generacions per donar personalitat i singularitat al barri i\nuna empremta ara enriquida amb la sostenibilitat, s’hauria d’enfocar no pas a\nenviar la gent als comerços sinó conscienciar-los de la importància de tenir-los. En\naquest sentit, reitera la manca de voluntat de generar prestigi, la qual cosa\nconsidera que, alhora, pot incorporar noves vendes.\nSr. Blasi agraeix les intervencions i afirma que no és cert que vagin tard. En\naquest sentit, comenta que només hi van en la qüestió de la LAU, en aquells\ncontractes que fineixin dia 31 de desembre de 2014 i assegura que l’alarmisme\nque han generat entre tots no és correcte. Així mateix, comenta que qui té\npotestat per ampliar o limitar l’entrada en vigor de la LAU és l’Estat espanyol.\nTanmateix, insisteix que no duen retard en la responsabilitat que els toca i\nreconeix que cada grup hi té una part de mèrit i de reconeixement.\nQuant a l’al·legació que la Sra. Ribas ha explicat que havien fet, assegura que li\ndonaran resposta i remarca que ningú més n’ha presentades, per la qual cosa\nafirma que hi ha hagut un procés igual que el que es fa en altres àmbits\nadministratius, de tal manera que qui vol hi pot participar. Així, comenta que el\nprocés reglat ha acabat i assegura que no és només una decisió política i que no hi\nha cap problema a continuar amb les reunions que no siguin en comissió més enllà\ndel trasllat que han fet de l’informe i no de la mesura.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nA continuació, assenyala que una comissió tècnica amb dotze entitats i que algú\nes dirigeixi a la presidència de l’entitat perquè designi qui cregui oportú és un pur\nformalisme i opina que ampliar la comissió per tenir més criteris i opinions\nendarreriria la tasca. Segons explica, la Comissió Tècnica haurà de determinar i\ndefinir què és un establiment emblemàtic i, al seu parer, és una qüestió subjectiva,\nper la qual cosa s’han d’establir criteris i determinar-ho.\nPel que fa a l’enquesta, reconeix que és la base de l’informe i afirma que en una\nreunió més concreta es podrà fer creuament de dades respectant-ne la protecció.\nAlhora, comenta que s’han hagut de treballar les dades i explica que des del\nmateix dia que es va fer la suspensió de llicències els serveis s’establien a través\ndel convent de Sant Agustí, a l’Espai Crea, i assegura que la comunicació es va fer\ni que la mesura s’està desenvolupant. Tot i això, reconeix que hi ha coses que\ns’han de millorar, sobretot en l’àmbit de la protecció.\nSeguidament, exposa que s’haurà de fer la promoció del comerç de proximitat\nemblemàtic, tot i que remarca que primer s’han de definir els comerços. Així,\nexplica que el fet que el 60 % de seixanta-sis establiments emblemàtics estan\nconcentrats a l’Eixample i a Ciutat Vella els permet intuir la sol·licitud que\ndemanava la influència del turisme i afirma que l’han volgut involucrar, així com\ntambé la contrapartida, pel fet que el 75 % considerava que el seu públic és\nautòcton, per la qual cosa també ho és a Ciutat Vella i a l’Eixample.\nQuant a la llista d’establiments, assegura que és flexible, perquè alguns no són\ndel tot emblemàtics i en sortiran, mentre que altres només són singulars, altres\narrelats i altres una altra definició que establiran, així com també el grau de\nprotecció. Alhora, comenta que han incorporat i especificat les mesures\nempresarials i d’informació i assegura que són serveis que ja es desenvolupen a\nBarcelona Activa i que els han personalitzat en l’àmbit dels emblemàtics. A més a\nmés, reconeix que no es vol aventurar a explicar el que és una suspensió\ncondicionada, però assegura que els en faran trasllat.\nPel que fa als key users explica que són els referents de llicències que hi ha als\ndistrictes i comenta que s’hauria de posar el nom com és i, en to de broma, afirma\nque si van al districte i demanen això potser els donaran una clau.\nFinalment, assenyala que hi ha feina per fer, però remarca que estan en el\ntemps oportú i assegura que avançaran. Així, proposa treballar des de una vessant\npolítica però sense que hi hagi una interferència necessària en la vessant tècnica i\ndemana que s’intenti treballar de forma compaginada. Tanmateix, agraeix l’interès\nque demostren els diferents grups en aquest tema.\nLa Sra. Jaurrieta recorda que en la passada intervenció parlava de la necessitat\nde poder actuar amb coherència de manera transversal sobre la protecció dels\ncomerços emblemàtics en tots els àmbits i que es referia a un projecte urbanístic\nque s’havia aprovat a l’Ajuntament de Barcelona per part del Partit Popular i de\nConvergència i Unió i que afecta els comerços Farga i Filatèlia Monge, i demana\nque es vagi cap a una amb la feina que es fa des del comerç i al nivell urbanístic,\nja que considera que no té sentit treballar en la protecció dels comerços\nemblemàtics i que alhora que hi hagi mesures urbanístiques tan agressives sobre\nels mateixos comerços emblemàtics.\nA continuació, comenta que s’ha d’anar més enllà i avançar amb la normativa\nals diferents àmbits, tan autonòmic com estatal. Així, explica que des del seu grup\nes van presentar al Parlament de Catalunya dues modificacions de llei per protegir\nels comerços emblemàtics. D’una banda, van demanar que es pogués disposar de\nmés recursos aprofitant l’impost de grans superfícies per poder destinar més\nrecursos no només a la modernització del sector comercial sinó a la protecció i a la\npromoció del comerç històric i emblemàtic. Segons exposa, això va tenir lloc deu\ndies abans al Parlament i Convergència i Unió i Esquerra Republicana hi varen\nvotar en contra, per la qual cosa no va prosperar. Alhora, comenta que a l’inici de\nles converses amb els comerços emblemàtics el Sr. Blasi va dir que a Barcelona no\nes disposava de totes les competències en aquest camp i que s’havia de treballar\nen altres instàncies. Per aquest motiu, demana que vagin tots a una o que els\ndiscursos que es fan a l’Ajuntament de Barcelona es vegin plasmats en altres\ninstàncies polítiques per poder prosperar.\n\n4797\n\n\f4798\n\nGASETA MUNICIPAL DE BARCELONA\n\nNÚM. 26\n\nSeguidament, afegeix que al nivell parlamentari hi ha una altra modificació de\nllei sobre el patrimoni cultural català, que ha estat entrada al Parlament de\nCatalunya, en qual es vol incorporar que l’activitat dels comerços emblemàtics\nsigui inclosa com a subjecte del patrimoni cultural català, motiu pel qual demana\nque pugui prosperar.\nA continuació, destaca que al nivell estatal, el PSOE va presentar al Senat unes\nmodificacions que afecten la Llei d’arrendaments per poder incorporar\nmodificacions que protegeixin els comerços emblemàtics i remarca que el Partit\nPopular hi va votar en contra i no va prosperar. Segons afirma, una llei similar\nanirà al Congrés dels Diputats, per la qual cosa demana que els grups que hi són\npresents treballin en aquesta línia.\nFinalment, assenyala que hi ha dues qüestions rellevants que cal que la\nComissió Tècnica de Comerços Emblemàtics tingui en compte. En primer lloc, quin\nés el criteri per determinar si un comerç és emblemàtic. En aquest sentit, retreu\nque el Sr. Blasi no li hagi respost i demana si aquesta qüestió s’ha abordat. En\nsegon lloc, pregunta quina és la protecció que es proposa i quines qüestions\ntindran més pes que les altres.\nLa Sra. Ribas, referent a la denominació key users, comenta que els d’Hàbitat\nUrbà solen cercar noms molt moderns, i remarca que primer cal que els entengui\nla gent d’aquí. Alhora, comenta que el Sr. Blasi no li ha respost la qüestió del cost\ndel servei de mediació i demana que li ho digui en saber-ho.\nTot seguit, opina que cal tenir una visió de futur i no només en el fet que el\ncomerç emblemàtic vagi variant, sinó que amb el ritme del turisme depredador\nconsidera que hi ha eixos comercials dels barris que aviat podran ser emblemàtics i\ncaldrà preservar-los.\nFinalment, dirigint-se al Sr. Mulleras, respon que les causes que amenacen els\ncomerços emblemàtics són el lliure comerç i l’especulació urbana.\nEl Sr. Blasi respon que la Filatèlia Monge i la Xocolateria Farga continuaran la\nseva activitat, i considera que val la pena posar en valor això i no només centrarse en allò mediàtic.\nA continuació, remarca que amb el Reempresa un dels elements que es posen\nen valor és la continuïtat generacional i que els usuaris normals tindran\nl’oportunitat de continuar.\nPel que fa als criteris, respon que els marcarà la Taula Tècnica i afirma que la\nsegüent reunió va en aquest sentit. Alhora, comenta que el grau de protecció\nmaterial ja l’ha explicat i que per a l’intangible hi ha un estudi jurídic per poder\ntenir aquesta capacitat. Quant a la titularitat, comenta que el titular de l’activitat\neconòmica es pot dedicar a vendre el que vulgui i com vulgui, de tal manera que\nl’emprenedor té llibertat i remarca que això no s’ha d’oblidar, tot i que opina que\ns’ha de protegir perquè això no passi.\nQuant al cost de la mediació, respon que són 3.000 euros i explica que han\nsignat un conveni. Segons exposa, la voluntat ha estat que tots els serveis que es\ndonin es puguin universalitzar més enllà del que fa Barcelona Activa. Així, afirma\nque ho han especificat en la tipologia dels 389 establiments més els que s’han\nafegit i assegura que volen ser ciutat de referència i marcar tendència. Tot i això,\nassenyala que la ciutat evoluciona i, en to de broma, recorda que ell anava a\nMenkes en moments molt concrets, quan s’havia de disfressar.\nEs dóna per tractat.\n2.-\n\nInforme econòmic de Conjuntura de la Ciutat de Barcelona.\n\nLa Sra. Recasens explica que han de tractar l’informe de conjuntura que es\nporta periòdicament en aquesta comissió. Així mateix, comenta que la mateixa\nsetmana juntament amb la Cambra van presentar l’estudi, que compara Barcelona\namb altres ciutats del món, on es fa palès que Barcelona té unes potencialitats\núniques amb un entorn que genera confiança internacionalment i que afavoreix\nl’activitat econòmica i empresarial. Alhora, remarca que la senyora Àngels\nSantigosa farà una explicació més detallada.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nSeguidament, exposa que en un context general l’economia catalana i\nl’espanyola evolucionen positivament, almenys en els darrers tres trimestres i\nquatre trimestres consecutius, per la qual cosa opina que es pot parlar d’una\nrecuperació de l’inici de l’activitat, així com també que la demanda interna\ncomença a tenir una tendència d’evolució positiva i també de l’activitat industrial, i\ncomenta que es percep una progressiva recuperació de la confiança empresarial a\nl’àrea metropolitana. En aquest sentit, assenyala que Barcelona genera un clima de\nconfiança per als inversos i per a les empreses, fet que permet tenir un punt\nd’esperança i recorda les paraules de l’alcalde quan va dir que la sortida de la crisi\neconòmica passarà per Barcelona i per la seva àrea metropolitana. Així, explica\nque la inversió estrangera suposa un volum al voltant de 3.500 milions d’euros, la\nqual cosa considera important per a la recuperació econòmica.\nQuant als indicadors d’obertura exterior afirma que segueixen millorant, que les\nexportacions repunten i que el turisme continua sent un dels sectors potents i que\nfa de motor, així com també l’aeroport i el port no només amb turistes, sinó també\namb el tràfic de contenidors, que també registra un creixement important. Segons\nexplica, això fa que Barcelona obtingui els reconeixements internacionals que\npotencien les activitats econòmiques. Tanmateix, insisteix que Barcelona funciona i\nque es pot començar a parlar de la recuperació econòmica, la qual cosa atrau la\ninversió estrangera i facilita els reconeixements internacionals en les diferents\ncategories on es posiciona la ciutat en qüestions com la innovació, les smart cities,\netcètera.\nPer acabar, esmenta que, tot i la recuperació, cal no defallir perquè això\ns’aboqui en el mercat laboral, ja que encara s’hi plantegen seriosos reptes,\nsobretot en la qüestió dels aturats, que no han baixat dels 100.000. Així, exposa\nque el juny es va tancar amb una taxa d’atur del 18,9 %, amb 100.943 persones.\nTot i això, comenta que hi ha una davallada sostinguda i que es manté en el\ntemps, així com també que provoca preocupació l’atur de llarga durada, d’un 44\n%, per la qual cosa el govern ha presentat iniciatives de les quals parlaran avui,\ncom ara els bons compromís.\nLa Sra. Santigosa explica que presenten el cinquè informe econòmic a la\nComissió d’aquest mandat per oferir els resultats del tancament de 2013 i la\nprimera part de 2014. Així mateix, afirma que ho fan en un context\nmacroeconòmic de millora transversal dels indicadors, que confirmen l’inici del\nprocés de recuperació de l’activitat que s’apuntava en l’informe anterior i que\nsegons els experts es consolidarà al llarg d’aquest any.\nTot seguit, afirma que després de deixar enrere la recessió a mitjans de 2013\nl’economia catalana, igual que l’espanyola i l’europea, evoluciona en positiu. En\naquest sentit, assenyala que el primer trimestre de 2014 assoleix la quarta variació\nintertrimestral positiva consecutiva del PIB, un 0,5 %, mentre que la variació\ninteranual d’aquest indicador se situa en el 0,9 %, resultats lleugerament superiors\nals de l’economia espanyola. D’altra banda, esmenta una major estabilitat en\nl’àmbit financer, es modera la contracció creditícia i afirma que s’espera que la\nrecent aprovació d’un conjunt de mesures expansives per part del president del\nBanc Central Europeu contribueixi significativament a la recuperació. Tanmateix,\nadverteix que l’escenari macroeconòmic segueix presentant riscos significatius, i\nque les decisions dels agents econòmics segueixen molt condicionades per l’ajust\nfiscal, la reestructuració del sistema financer i la situació del mercat laboral.\nQuant als factors que impulsen la recuperació, en relació amb informes\nanteriors, destaca la millora del comportament de la demanda interna i també el\nmajor dinamisme de l’activitat industrial. Pel que fa a la demanda interna, exposa\nque tenen a la diapositiva alguns indicadors, les vendes del comerç al detall en què\nvenen a Catalunya tres trimestres consecutius ja de creixement per primera\nvegada des del 2010. Alhora, comenta que la matriculació de vehicles ha crescut\nun 14 % el primer semestre i que tot això es produeix en un context d’inflació\nmoderada, d’un 0,5 % el mes de juny, havent deixat enrere el risc de deflació que\napuntava a final de l’any 2013.\nA continuació, esmenta la indústria com un dels sectors que vertebren\nl’economia catalana i comenta que registra resultats rellevants, de tal manera que\naugmenta tant la producció com el valor afegit, que porta ja cinc trimestres\n\n4799\n\n\f4800\n\nGASETA MUNICIPAL DE BARCELONA\n\nNÚM. 26\n\nconsecutius pujant, i especialment la inversió en béns d’equipament. Així mateix,\nexplica que la inversió en béns d’equipament ha augmentat un 6,5 % interanual el\nprimer trimestre i que és el millor resultat des del 2007, la qual cosa considera que\ntambé és un indicador avançat de recuperació. També afegeix que millora la\nconfiança empresarial i que segons l’enquesta de clima empresarial, la marxa dels\nnegocis de l’àrea metropolitana és la menys desfavorable des de l’inici de la sèrie\ndisponible. Alhora, comenta que les perspectives a curt termini milloren clarament.\nPel que fa al mercat de l’habitatge, afirma que l’ajust sembla arribar a la seva fi,\nperquè en aquests moments a l’àrea de Barcelona, tant la compravenda\nd’habitatges com el preu de l’habitatge de segona mà, ja evolucionen a l’alça, tant\nquantitats com preus. Alhora, explica que en tot aquest context, Barcelona està\nactuant com a motor de l’economia catalana i és un entorn que genera confiança\nper a inversors i empreses, de tal manera que ho confirma el volum d’inversió\nestrangera captada a Catalunya l’any 2013, superior als 3.500 milions d’euros, que\nés la segona millor dada de la sèrie històrica i que suposa un augment interanual\nsuperior al 30 %, i més del 20 % de la inversió captada a Espanya.\nSeguidament, assenyala que el posicionament internacional de Barcelona i\nCatalunya en l’àmbit de la inversió estrangera és prou favorable i que recentment\nla revista FDI, del grup Financial Times, situava Barcelona com la setena ciutat\nd’Europa amb millors perspectives de futur al 2014-2015. I KPMG, al seu Global\nCities Investment Monitor, la considera la desena ciutat en captació de projectes\nd’inversió estrangera al 2013.\nD’altra banda, comenta que l’activitat emprenedora l’any 2013 es va tancar amb\nmés de set mil noves societats mercantils a la ciutat, un augment del 5 %, i que\nels primers mesos del 2014 aquesta xifra segueix creixent, en aquest cas un 2,2 %\nen termes interanuals. Així, exposa que la taxa d’activitat emprenedora, d’acord\namb el Global Entrepreneurship Monitor, l’informe internacional de referència en\naquest camp, se situa en el 6,7 % de la població adulta a la província de Barcelona\nl’any 2013. Una xifra superior a la de l’any anterior, a les de països com França,\nAlemanya o Finlàndia i també a la mitjana estatal.\nA continuació, remarca que més enllà de la inversió estrangera, altres indicadors\nd’internacionalització comencen l’any creixent amb força, com és el cas de les\nexportacions que després d’estabilitzar-se l’any 2013, i superar els 45.000 milions\nd’euros per segon any consecutiu, creixen un 4 % en els primers quatre mesos de\nl’any, i novament lideren el rànquing exportador espanyol amb una cinquena part\nde les vendes a l’exterior. Alhora, explica que en les exportacions d’alt i mitjà-alt\ncontingut tecnològic, el pes de Barcelona s’acosta a la quarta part del total\nespanyol i que l’any 2013 va seguir millorant la balança comercial, ja que les\nimportacions van decréixer i la taxa de cobertura va assolir el millor resultat de la\nsèrie disponible, que és un 86 %.\nTot seguit, explica que Barcelona té un bon posicionament internacional en\ndiferents àmbits de l’activitat i recorda que dies abans es va presentar\nl’Observatori de Barcelona, que se’ls ha entregat a cadascun dels assistents i\nexposa que Barcelona és la quarta smart city d’Europa, només per darrere de\nCopenhaguen, Amsterdam i Viena; la sisena ciutat del món amb millor marca\nglobal, d’acord amb el Guardian Cities brand barometer, i l’onzena del món en\nproducció científica.\nPel que fa a l’aeroport i al port, assenyala que l’aeroport va tancar l’any 2013\namb un volum de 35,2 milions de passatgers, i que ha començat el 2014 amb molt\nbon ritme, amb un creixement del trànsit proper al 7 % en el primer semestre.\nTambé comenta que al port l’activitat augmenta tant en termes de contenidors\ncom del total de la mercaderia transportada, més d’un 7 % després de dos anys de\ncaiguda, la qual cosa considera un canvi de tendència.\nA continuació, destaca que el turisme, que havia tancat el 2013 amb xifres\nrècord de visitants i de pernoctacions, va augmentar el dinamisme els primers\nmesos de l’any i que tant visitants com pernoctacions han crescut més del 5 % de\ngener a maig. Tot i això, remarca que s’observa un cert decrement del nombre de\ncreueristes. Tanmateix, afirma que Barcelona segueix sent un referent\ninternacional en el turisme de negocis i que al 2013 va ser la quarta ciutat del món\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nen organització de congressos internacionals, després d’un augment del 16 % del\nnombre de congressos organitzats.\nQuant a la recerca, exposa que ja han comentat el bon posicionament de la\nciutat, tot i que esmenta que la despesa en R+D es redueix en termes interanuals.\nAixí mateix, destaca que, en relació amb els anteriors, un dels indicadors més\nesperats és que ha començat a Barcelona la creació neta d’ocupació, de tal manera\nque s’ha tancat el maig amb 989.000 afiliats a la Seguretat social, 21.600 més que\nun any enrere, amb un increment interanual a Barcelona superior als de Catalunya\ni Espanya. Segons explica, aquesta creació neta d’ocupació es concentra als\nserveis, però remarca que encara no ha arribat a la construcció ni la indústria,\nmalgrat els bons resultats d’activitat. A més a més, comenta que és interessant\nqualitativament veure que augmenta sobretot l’activitat en els sectors intensius en\nconeixement, ja que augmenta gairebé un 3 % la primera part de l’any i esmenta\nque la ciutat compta, segons una recent investigació de l’Institut d’Estudis\nMetropolitans, amb més de 100.000 afiliats en indústries creatives, la qual cosa\nsignifica l’11 % de l’ocupació i un dels factors distintius de Barcelona en el mercat\nde treball. Tot i això, insisteix que el mercat de treball segueix plantejant reptes\nmolt importants, i recorda de nou que la taxa d’atur és del 18,9 % a Barcelona i\nque l’atur juvenil supera el 42 %, malgrat que l’atur registrat s’ha reduït en el\ndarrer any afirma que segueix superant les 100.000 persones a Barcelona i que la\nreducció ha estat lleugerament inferior a la de l’àrea de la província i de Catalunya.\nSeguidament, esmenta que el descens de l’atur pràcticament beneficia totes les\nocupacions, la gran part dels sectors econòmics, amb descensos de dos dígits en\nmolts casos, i també tots els districtes de la ciutat. Així mateix, comenta que una\nde les dades preocupants és el 44 % de l’atur de llarga durada, que considera com\nun repte de primer nivell pel que fa a la cohesió social. També esmenta que tot i\nque millora el pes de la contractació indefinida a la ciutat, que actualment és del\n12,7 % en el que es porta de l’any, segueix per sota dels nivells previs a la crisi,\nque estaven al voltant del 17 %. Tanmateix, remarca que un dels efectes de la\ncrisi és l’aprimament de les classes mitjanes, fet que s’havia constatat en algun\ninforme anterior, i que les dades de 2012, elaborades des de l’Ajuntament ho\ncorroboren novament.\nFinalment, explica que les dades financeres novament reflecteixen la situació\nsanejada i la gestió pressupostària rigorosa de l’Administració municipal, que\npermet a l’Ajuntament garantir el pagament als proveïdors amb menys de trenta\ndies i millorar el rating de la ciutat de Barcelona, sempre condicionat pel del\nconjunt de l’Estat, fet palesa novament el canvi de tendència de l’economia. Així,\nespera que el canvi de tendència es tradueixi, com il·lustren les previsions dels\nexperts, en una millora clara al llarg de l’any i al 2015.\nEl Sr. Trullén agraeix l’informe de conjuntura i el qualifica com un dels informes\nmés interessants dels últims anys, perquè situa la diagnosi sobre l’economia de\nBarcelona en un punt particularment important, que és el punt de canvi de cicle. A\nmés, recorda que en l’anterior informe ja advertien que alguns dels indicadors\navançats anticipaven el que ara es corrobora en matèria de creixement dels índex\nde producció industrial o el creixement de la inversió de la formació de producte de\ncapital fix en el conjunt de l’activitat econòmica. Així mateix, esmenta que al seu\nparer els indicadors econòmics avançats disponibles en el present informe\npermeten anticipar una intensificació d’aquesta tendència i opina que estan davant\nd’un dels estudis més interessants des de la perspectiva del canvi de cicle, que\nconvé analitzar amb molt deteniment.\nEn primer lloc, cita els treballs de Sylos Labini quan analitzava el cicle econòmic\ni deia que el capitalisme evolucionava cíclicament com ho fan les balenes, les quals\nperiòdicament han de sortir a respirar i la qüestió és saber quan sortiran a respirar\ni quan han sortit a respirar si l’impuls que agafen d’oxigen és prou sòlid com per\nresistir una llarga temporada, però sempre en el context de pujades i baixades que\ncaracteritza l’economia capitalista. Segons la seva opinió, estan en el punt en què\nla balena està sortint a respirar, la qual cosa opina que és una bona notícia. Així,\nafirma que en els trenta i escaig d’anys que hi ha hagut d’ajuntaments democràtics\nés la tercera vegada que surt a respirar. En aquest sentit, explica que les dues\nanteriors vegades que després de períodes recessius molt importants, com el del\n\n4801\n\n\f4802\n\nGASETA MUNICIPAL DE BARCELONA\n\nNÚM. 26\n\n1977-1984, o el del 1992-1995, la balena va sortir a respirar i es va trobar amb un\nequip municipal que entenia que la balena sortia a respirar i que, per tant, era\nl’oportunitat de plantejar una gran transformació per fer que els indicadors de\ndesocupació evolucionessin d’una manera que no era la tendencial sinó que era per\nsobre de la tendència, per la qual cosa es van plantejar l’any 1985 els grans\nprojectes de transformació urbana de Barcelona al voltant dels Jocs Olímpics, així\ncom també a mitjans dels anys noranta els grans projectes d’economia del\nconeixement del Pla Delta de transformació infraestructural.\nTot seguit, afirma que al seu parer és el moment d’encoratjar-se a plantejar\ngrans programes de transformació i no només plantejar com a condició necessària\nque els comptes i l’economia de la ciutat estiguin ben portats. Alhora, afirma que\nanalitzant l’informe que considera molt important, se li plantegen una sèrie de\nqüestions. La primera que esmenta és relacionada amb el problema de la\ndesocupació i recorda que la primera vegada que la balena va sortir a respirar es\nva emportar mig milió de llocs de treball de més dels que hi havia en el moment\ninicial i la segona vegada, que va ser l’any 1995, no només mig milió els primers\ncinc anys sinó mig milió més, un total d’un milió de llocs de treball durant els dotze\nanys consecutius. En aquest sentit, assegura que en l’informe sorprèn la dada de\nla disminució de l’augment de la desocupació en relació amb el període anterior i\ndemana a l’opinió tècnica com s’explica això, perquè hi ha en principi la convicció\nmacroeconòmica que aquesta vegada l’elasticitat de l’ocupació respecte al\nproducte hauria de ser més gran, de manera que amb menys creixement\ns’aconseguís menys creixement del producte i més creixement de l’ocupació. Així,\nafirma que la primera dada no és bona i assegura que hi ha un problema d’enllaç\nde sèries i esmenta que ell desconfia una mica de l’enquesta de població activa del\nmunicipi de Barcelona, i no només d’aquests últims anys. Segons explica, el\nratifica en la necessitat de tenir informació estadística pròpia com la que es\ndesprèn de l’enquesta de condicions de vida i els números respecte a l’ocupació\nper tenir com a mínim un contrast.\nQuant al creixement de la productivitat, assegura que tenen ben identificat el\nmotor de l’estratègia i afirma que el creixement de la productivitat s’està fent\nsimultani amb una disminució del pes de les activitats de recerca i\ndesenvolupament i remarca que tenen un problema. En aquest sentit, recorda que\nel seu grup va plantejar en el Pla d’actuació posar el 10 % de la formació bruta de\ncapital de la ciutat a disposició de la recerca i del desenvolupament i comenta que\nestan veient que no només no creix sinó els tres darrers anys està decreixent en el\nmunicipi, per la qual cosa demana al govern com valora la situació.\nFinalment, demana quina seria l’explicació de la caiguda tan forta de la demanda\ninterna prèvia en aquesta recuperació. En aquest sentit, demana si el que passa és\nque estan en uns canvis en la distribució de la renda derivats de disminucions de\nsalaris, derivats del seguiment d’un model productiu de baix perfil respecte a la\nremuneració dels assalariats, així com també planteja si no caldria incorporar a\nl’informe alguna cosa relacionada amb distribució funcional de la renda, tot i que\nno fos conjuntural. Tanmateix, assegura que aquests són aspectes que no\ndesmereixen un informe que qualifica d’una importància històrica.\nLa Sra. Casanova agraeix tant l’elaboració com la presentació de l’informe sobre\nles principals variables econòmiques i del mercat de treball a Barcelona i en\ncomparació amb Catalunya i al conjunt d’Espanya, i afirma que permet valorar\nl’avanç de la recuperació econòmica i la creació d’ocupació. Així, exposa que les\ndades mostren com el camí de la recuperació econòmica es va fiançant, encara\nque també queda clar que s’ha d’intensificar per realment aconseguir millors i bons\nresultats en l’àmbit de la creació d’ocupació, tant de la ciutat, com a Catalunya i\ncom al conjunt d’Espanya. Segons explica, aquesta afirmació ve recolzada pel\nmillor comportament de la gran majoria de variables analitzades, des de les\nvendes del comerç al detall, matriculació de vehicles, l’índex de producció\nindustrial, la inversió en béns d’equip, la confiança empresarial, les exportacions,\nel turisme, entre d’altres. Alhora, remarca que Barcelona i Catalunya actuen de\nmotor econòmic de tot l’Estat, juntament també amb altres grans ciutats i\ncomunitats autònomes.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nA continuació, destaca que el Govern d’Espanya ha assentat les bases d’aquest\nnou cicle econòmic, a partir de recuperar en primer lloc la credibilitat davant\nl’exterior. Al seu parer, la prova d’això és una prima de risc baixa i estable, de\ncontrolar el dèficit públic i de garantir l’estabilitat pressupostària, així com també\nportar a terme les reformes estructurals que es necessitaven des de feia molts\nanys, especialment la del mercat laboral i la del mercat financer, i aplicar mesures\nd’estímul al creixement i ocupació destacant la recent reforma fiscal, no només les\nmesures del Banc Central Europeu.\nSeguidament, esmenta que farà un incís tant en el comportament de les\ninversions internacionals com també pel que fa al comerç exterior, ja que el sector\nexterior continua sent el principal component del creixement econòmic. En aquest\nsentit, explica que detecten que l’import de les inversions estrangeres, tot i que és\nun import en termes absoluts, i en comparació amb els darrers anys, va a l’alça i\nsegueix sent molt més favorable a Madrid que no pas a Catalunya. Així, afirma que\ndes de l’any 2011 fins al primer trimestre de 2014, la Comunitat de Madrid ha\nrebut 36.000 milions d’euros en inversió estrangera, més del triple dels quasi\n10.000 milions d’euros que ha rebut Catalunya i recorda que ho van dir en alguna\ncomissió anterior, quan analitzaven l’informe de conjuntura econòmica. Al seu\nparer, això hauria de fer reflexionar especialment el govern si la deriva separatista\ni l’intervencionisme administratiu que caracteritzen el Govern de la Generalitat fa\nque sigui realment la principal causa de la pèrdua de projectes d’inversió, com\ntambé de llocs de treball d’empreses estrangeres cap a la ciutat. Tanmateix,\nassegura que des del seu grup ho consideren així.\nQuant al comerç, comenta que les dades de l’any 2013 continuen mostrant que\nun sol client, la resta d’Espanya, compra el 43 % dels béns catalans que van a\nl’exterior. I a tall d’exemple destaca que només la Comunitat Autònoma d’Aragó\ncompra quasi el doble que Alemanya respecte als béns catalans. Segons la seva\nopinió, no és d’estranyar l’elevat superàvit comercial de més de 18.000 milions\nd’euros, com en els anys anteriors, que Catalunya té amb la resta d’Espanya,\nsuperant àmpliament el dèficit comercial que té Catalunya amb la resta del món,\nque és de més de 7.000 milions d’euros.\nA continuació, esmenta el tema del mercat laboral i remarca que hi ha\nproblemes molt preocupants i que tenen una clara incidència en les persones. Al\nseu parer, no hi ha dubte que les dades tenen un sentit positiu perquè marquen\nl’inici cap a la creació d’ocupació en termes nets i, a més a més, amb un augment\ndestacat de la contractació indefinida. Tot i això, afirma que a Barcelona hi ha\nencara dos grans problemes que no saben com els encara el govern. En primer\nlloc, destaca que se segueix amb la destrucció de llocs de treball a la indústria,\nespecialment la indústria tradicional, sobretot la manufacturera, sense que es\ncompensi amb creació de treball en altres branques industrials de tal manera que\nel saldo quedi en termes nets, de tal manera que es continua amb destrucció neta\nde llocs de treball a la indústria. Alhora, comenta que segueix augmentant la\ndesigualtat social a la ciutat, de tal manera que amb les dades de maig de 2014,\nes veu que la taxa d’atur del barri amb més persones aturades és 5,4 vegades\nsuperior a la del barri amb menys atur, mentre que entre que el gener de 2012\naquesta proporció era de 4,3, per la qual cosa de 4,3 es passa a 5,4. A més,\ncomenta que la població amb rendes mitjanes ha passat de ser el 59 % el 2008 al\n43,6 % el 2012, i que no hi ha dades del 2014, per la qual cosa només parla del\n2012. Així mateix, afegeix que, per contra, s’ha anat ampliant l’estrat de famílies\namb rendes baixes, del 23,8 % de la població el 2008 al 39,7 el 2012.\nPer acabar, afirma que des de l’inici del mandat, des del Grup Municipal Popular\nhan fet nombroses propostes, tant en comissió, en plenari i en forma d’al·legacions\nal PAM, en relació amb política de suport a empresa, emprenedoria i política de\nfoment de l’ocupació, per la qual cosa els tornen a demanar que les posin en\npràctica i que centrin els seus esforços en les polítiques de creació d’ocupació i que\nho facin de forma coordinada amb les accions que està portant a terme el Govern\nd’Espanya, així com també que deixin de banda la deriva separatista que, al seu\nparer, no porta res de bo als ciutadans.\nLa Sra. Sanz agraeix l’elaboració i la presentació de l’informe, i l’esforç de totes\nles persones que hi treballen habitualment i que permeten conèixer i tenir\n\n4803\n\n\f4804\n\nGASETA MUNICIPAL DE BARCELONA\n\nNÚM. 26\n\nconeixement de tota una sèrie de dades i fer una fotografia de la situació\neconòmica de la ciutat, en comparació al nivell català, al nivell estatal i al nivell\nmundial. En relació amb l’informe, reconeix la voluntat d’intentar mostrar una\nevolució positiva de l’economia, tant de la ciutat, com de Barcelona i al nivell\ncatalà i espanyol, i comenta la diferenciació a l’anterior informe, de novembre de\n2013, on es parlava de la sortida de la recessió, i en l’actual de la consolidació de\nla recuperació econòmica.\nSeguidament, planteja en quins indicadors s’estan basant per parlar d’aquesta\nevolució positiva i d’aquesta també consolidació de la recuperació. En aquest\nsentit, recorda que en la presentació de l’Observatori de Barcelona 2014, es va\nexplicar que la ciutat de Barcelona està entre les top five en passatgers de creuers,\namb marca global, en smarts cities al nivell europeu o en reunions internacionals,\naixí com també entre les top ten amb marca global, però ressalta que també cada\ncop són més a prop de la cua del món en relació amb els nivells salarials, la taxa\nd’ocupació, i que amb la taxa d’atur tampoc es remunta, la qual cosa vol dir és que\nla suposada consolidació i millora de la situació econòmica encara no té els efectes\nesperats sobre la reducció de l’atur, ni sobre la disminució de les desigualtats que\navui es produeixen entre els diferents barris de la nostra ciutat. Al seu parer,\naquesta seria una de les primeres conclusions en fer una lectura molt ràpida de la\nsíntesi que se’ls va lliurar en el marc de la presentació i a la qual en aquesta\ncomissió també hi fan referència.\nA continuació, opina que és encertat que en l’escenari macroeconòmic que\npresenta l’informe situïn riscos significatius, com per exemple la persistència de la\ncontractació creditícia, així com també els efectes de l’ajust en els pressupostos\npúblics, les polítiques de la mal anomenada austeritat, que només inclouen les\nmesures de retallada de la despesa i també de la inversió, i les quals opina que no\nsón la solució, sinó que calen estímuls de reactivació i de creixement econòmic, i\ntambé la situació del mercat de treball. Tanmateix, assegura que tot i que es\nvisualitza una incipient millora de la demanda interna i de l’activitat industrial, és\ncert que es continua fiant tota la recuperació econòmica a l’obertura a l’exterior i a\nla internacionalització de l’economia pròpia en relació amb les exportacions i amb\nel sector del turisme.\nTot seguit, afirma que consideren correcte que el turisme avui sigui una de les\nactivitats capdavanteres de la ciutat, fins i tot en època de crisi econòmica, però\nrecorda que hi ha un debat pendent sobre la sostenibilitat d’aquest model turístic,\nper la qual cosa no poden defugir el debat econòmic i de càrrega turística, perquè\nconsidera que van tots dos molt ben lligats. En aquest sentit, esmenta l’efecte que\nestà generant el turisme en determinats equipaments de la ciutat, com pot ser el\nMercat de la Boqueria, on uns determinats comerços es veuen perjudicats pel\nturisme mateix, mentre que d’altres en surten beneficiats. Segons la seva opinió,\naquest fet il·lustra les tensions que avui es donen en el centre i en el dia a dia de\nla ciutat.\nQuant a la inversió estrangera, la qual considera important, esmenta que\nregistra un volum de 3.511 milions d’euros al nivell català. Així mateix, comenta\nque en altres estudis al nivell de Barcelona estan a prop dels 1.200 milions\nd’euros, i afirma que en l’informe troben a faltar en quins sectors es destina\naquesta inversió. Segons exposa, tenen la percepció que tenen pel que llegeixen\nen els mitjans i altres estudis als quals han tingut accés, i considera que novament\ns’està generant una bombolla immobiliària, aquest cop no centrada en l’habitatge\nsinó en el sector turístic i en el sector comercial enfocat al turisme, on els\nprincipals fons d’inversió mundials tenen un gran interès a adquirir els actius\nimmobiliaris a preus força més baixos que abans de la crisi, amb l’expectativa que\nel seu preu augmenti considerablement en poc temps, o que puguin destinar-se a\noferir allotjaments turístics per tal d’aprofitar el fet que hi hagi unes dades de\nrècord en clau turística, perquè 7,5 milions de turistes passegen per la ciutat\nanualment. Tanmateix, afirma que tenen la impressió que Barcelona s’ha convertit\nen el monopoli en què tothom vol adquirir la peça més gran, per la qual cosa bona\npart dels fons d’inversió estan apostant per tot això. Segons assegura, aquest és\nun element que els preocupa i després en la proposició que presenten també volen\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nparlar-ne. Per aquest motiu, insisteix a demanar com es reparteix la inversió per\nsectors.\nEn relació amb el tema dels habitatges, comenta que les transaccions al nivell\nglobal no es recuperen perquè depenen fortament del treball i del finançament, i\nles perspectives d’ocupació són gairebé inexistents. Així mateix, esmenta que el\nvalor dels habitatges no ha arribat encara a l’equilibri necessari en relació amb les\nllars familiars i que la relació entre el preu dels habitatges i la renda disponible de\nles famílies segons diversos economistes hauria d’estar al voltant de quatre anys la\nrenda familiar bruta. Segons assenyala, s’ha passat de 7,7 anys, entre el 2000 i el\n2007, a 5,8 anys en l’actualitat, segons dades actuals del Banc d’Espanya, per la\nqual cosa, en un context de pèrdues salarials i d’augment de tributs, no s’albira\ngaire esperança en relació amb el fet que la majoria de persones pugui accedir a\nun habitatge.\nPer acabar, destaca que en la incipient recuperació econòmica hi ha un element\nque els preocupa molt, que és la reducció de l’atur i la millora de la cohesió social a\ntots els barris de la nostra ciutat. Tot i que reconeix que hi ha dades positives, com\nés la creació neta d’ocupació, remarca que hi ha tota una sèrie de dades que\nindiquen que la situació social i territorial continua sent dramàtica, per la qual cosa\ncontinua havent-hi destrucció neta d’ocupació en sectors com la construcció i la\nindústria, la taxa d’atur està al voltant del 19 %, la juvenil no disminueix, i\nassegura que creuen que l’ocupació que s’està generant és ocupació temporal, no\nsón contractes. Alhora, tot i que reconeix que s’ha incrementat la contractació\nacumulada, no és en la vessant de la contractació indefinida. A més a més,\ncomenta que es cronifica la taxa d’atur en aquells col·lectius més vulnerables, com\nara els majors de quaranta-cinc anys.\nSeguidament, recorda que l’alcalde Trias dies abans va comentar que l’atur era\ninsuportable. En aquest sentit, agraeix que el Sr. Trias ho reconegui i demana que\na banda de dir les coses pel seu nom es duguin a terme accions i propostes, tal\ncom han proposat des del Grup Popular. Així, dirigint-se al Sr. Portabella, afirma\nque en algunes coses el Partit Popular a Barcelona la sorprèn. Tanmateix, recorda\nque tots els grups municipals han fet propostes per crear ocupació i perquè\naquesta ocupació tendís a ser estable, perquè anés en els sectors econòmics que\ngeneren més confiança a llarg termini i ocupació de qualitat. Segons afirma, totes\naquestes propostes no han estat estimades o han estat estimades però no han\nestat desenvolupades, per la qual cosa insisteix que el govern municipal hauria de\nposar-se a treballar.\nFinalment, comenta que les dades de la reforma laboral demostren la devaluació\nsalarial que pateixen moltes de les persones de la ciutat i l’increment de la\ntemporalitat i opina que tots aquests elements fan difícil entreveure la llum, i al\ncontrari del que es pot pressuposar indiquen que es necessita un canvi de les\npolítiques de l’Ajuntament de Barcelona i també de la resta d’administracions que\nassegura que no perceben ells ni la resta de la ciutadania.\nEl Sr. Portabella exposa que coincideix amb el representant socialista i afirma\nque és un informe d’especial importància pel seu contingut i que paga la pena\npassar-s’hi una estona més enllà del que significaria els sempre interessants\ninformes de conjuntura. Per aquest motiu agraeix a l’Àngels Santigosa l’elaboració\ndel document, així com la presentació i també a la tinent d’alcalde en la seva part\nde la presentació. En aquest sentit, considera que permet veure en el moment en\nquè es troben i que es pot sintetitzar amb el títol de la projecció, La recuperació\nguanya força.\nA continuació, opina que cal fer una reflexió sobre com se surt d’aquesta\nsituació i comenta que sempre ha pensat que l’estabilitat i la seriositat econòmica\nes basen en l’àmbit industrial i considera que en aquest aspecte no van prou bé,\nper la qual cosa considera necessari que a Barcelona i l’àrea metropolitana hi hagi\nuna reflexió estratègica i una presa de decisions per enfortir la indústria\nimmediata. En aquest sentit, remarca que es refereix al fet que el procés de\nreflexió i el procés de coneixement de les condicions que necessita la indústria per\ncréixer ja és conegut i que té una repercussió important en dos aspectes que s’han\ncomentat també com a preocupants. En primer lloc, esmenta que la recerca més\ndesenvolupament continua baixa i que la indústria té una bona part de recerca\n\n4805\n\n\f4806\n\nGASETA MUNICIPAL DE BARCELONA\n\nNÚM. 26\n\nmés desenvolupament, així com també que nombre de contractes laborals que es\nfan, que són indefinits, continuen sent molt baixos i la indústria en termes generals\nté un percentatge de contractes laborals indefinits una mica més gran que la resta\nd’activitats. Per aquests motius, considera que tot plegat aboca a reflexionar i\nconcloure que la importància de continuar estimulant la indústria és determinant\nper a l’economia.\nSeguidament, comenta que no s’esperava que la representant del Grup Popular\nincidís sobre la qüestió de la independència, però remarca que no li ho pot deixar\npassar, per la qual cosa exposa que la seva posició és contrària a la seva i que ho\nés per model econòmic i per model territorial, perquè hi ha un seguit de dades que\nal seu entendre també es relacionen fàcilment, i és la preocupació a l’entorn de la\ndesaparició de les classes mitjanes i l’increment de les classes amb menys poder\nadquisitiu, la qual cosa considera que no es pot desvincular del sistema econòmic\nque ha imposat l’Estat espanyol. En aquest sentit, afirma que hi ha molts elements\nque generen desconfiança i que al final tots estan d’acord que es creen pocs llocs\nde treball estables, la qual cosa crea inseguretat i fa que la gent estalviï perquè té\npor a perdre la feina, a no poder alimentar els fills, etcètera. Al seu parer, això és\nconseqüència d’un mètode econòmic que des del seu grup assegura que no\ncomparteixen, amb casos com que el Constitucional hagi dit que és correcte que\ndesprés d’un any de tenir un contracte de proves et puguin treure al carrer sense\ndonar-te ni les gràcies, la qual cosa és el sistema laboral econòmic que estan\npromovent. Alhora, explica que al pòquer es juga amb cinc cartes, no amb totes i\nremarca que ells intervenen al nivell econòmic i que ho volen tot: defensar el\nsistema que genera problemes de seguretat i alhora dir que són els que fan que se\nsurti de la crisi. Segons la seva opinió, això fa que no es puguin arribar a entendre.\nPel que fa al tema de la independència, opina que tampoc no s’entenen perquè\ndes del Grup Popular l’entenen com un problema quan, al seu parer, és\nobjectivament una oportunitat i demana si els prendrien el 50 % dels guanys del\nport si fossin independents, així com també afirma que no es trobarien que hi ha\nuna gestió separada de l’aeroport del Prat en relació amb el de Madrid. En aquest\nsentit, afirma que són dades conegudes de l’Eurostat i comenta que Catalunya crea\nriquesa per sobre de la mitjana europea, en concret 27.698 euros per habitant i\nl’Estat espanyol 22.300 per habitant, per la qual cosa hi ha 5.400 euros de\ndiferència entre el que genera de riquesa mitjana d’Estat espanyol i Catalunya.\nA continuació, afirma que el problema és que el 2010 Catalunya va pagar\n61.872 milions d’euros dels quals 16.543 no van tornar i recorda que el conseller\nd’Economia de la Generalitat de Catalunya va tornar a xifrar en 16.000 milions, el\nmateix que el 2010, el cost que té per als catalans pertànyer a l’Estat espanyol, la\nqual cosa considera que és una xifra molt elevada. Així, retreu a la Sra. Casanova\nque tregui exemples com la balança de pagaments, i opina que és evident que\nl’economia més internacionalitzada del conjunt de l’Estat és Catalunya. A més a\nmés, destaca que hagin parlat de Catalunya i de la Comunitat de Madrid, en\ncomptes de Madrid, ja que, al seu parer, Madrid no aguanta la comparació amb\nBarcelona i remarca que les capitals d’estat no viuen del mateix que les capitals\nque no ho són, ja que els sistemes de finançament no són els mateixos. En aquest\nsentit, recorda que hi ha tot un seguit d’edificis perduts en la immensitat de l’asfalt\nbarceloní de propietat de l’Estat que no fan les funcions que haurien de fer.\nTot seguit, insisteix que cal ser prudent quan s’utilitzen dades, ja que les dades\ninternacionals i del BBVA coincideixen a dir que on es pot guanyar força amb la\nrecuperació són en ciutats d’economia molt oberta, com és el cas de Barcelona. En\naquest sentit, afirma que a ells els preocupa molt la disminució de l’equilibri de la\ndistribució de la renda, la desconfiança i la inseguretat de la ciutadania, així com\ntambé que l’atur continuï sent tan alt i que l’atur de llarga durada representi el 44\n% del total, de tal manera que hi haurà gent que no haurà treballat mai quan hagi\nacabat el seu cicle després de la crisi. Tanmateix, també manifesta la seva\npreocupació perquè el percentatge d’aturats perceptors d’algun tipus de prestació\no subsidi es redueixi de manera continuada a Barcelona des del març, ja que ara\nestà al 54 %, xifra que no s’havia assolit mai, així com també que el pes de la\ncontractació indefinida el primer semestre de 2014 sigui del 13 %, i que hi hagi\nuna situació laboral que realment porta a dir el mateix que ha dit el representant\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nsocialista en la seva intervenció sobre la necessitat d’apostar per la indústria, per\nla recerca i per allò que té una certa solidesa i una certa trajectòria i no en coses\nefímeres.\nLa Sra. Santigosa agraeix les intervencions i opina que ha sigut un debat molt\nric, per la qual cosa adverteix que no podrà respondre tot el que s’ha esmentat. En\nprimer lloc, comenta l’atur de l’enquesta de població activa, que l’últim any puja a\nBarcelona, i exposa que aquesta dada s’ha d’agafar amb cautela, perquè tots\nsaben que l’enquesta de població activa en el cas de la ciutat de Barcelona té una\nmostra estadística relativament petita, de tal manera que té una consistència\nestadística diferent de la d’altres dades que tenen. En aquest sentit, afirma que\ntant l’atur registrat està baixant com l’atur en l’enquesta de població activa estava\nbaixant darrerament, per la qual cosa entenen que, sense treure valor a aquesta\ndada, un trimestre no és suficient per calibrar si realment hi ha hagut un canvi de\ntendència o no. Així, assegura que consideren que possiblement la tendència de\nfons seguirà sent el descens de l’atur, que una part és per descens de població\nactiva, de tal manera que no és pels motius volguts i insisteix que en un trimestre\nno poden concloure que l’atur de Barcelona té una tendència ascendent. Al seu\nparer, això no encaixa amb totes les àrees de fons del mercat laboral que\nsegueixen per altres bandes.\nPel que fa a la despesa en R+D afirma que és un tema clau i opina que està clar\nque el descens de la despesa en R+D del pes que això té sobre PIB és un element\nde risc, sobretot si durés en el temps. En aquest sentit, assenyala que s’ha de\nveure si això no deixa de ser una cosa puntual, tot i que insisteix que és un\nelement de risc. Alhora, esmenta que el pes dels serveis tecnològics, dintre de\nl’ocupació a Barcelona, ha augmentat durant la crisi, de tal manera que ara supera\nel 5 % de l’ocupació, per la qual cosa són sectors que malgrat tot han aguantat\nmillor la crisi que la resta de l’economia.\nQuant a la inversió estrangera i al que han comentat des del Grup Popular de la\ncomparació amb Madrid, assenyala que és cert que en volum el que han comentat,\nde tal manera que el volum agregat en els últims anys d’inversió estrangera és\nsuperior a la Comunitat de Madrid. Tot i això afirma que el volum que rep\nCatalunya, comparat amb altres regions d’Europa, és un volum bo i així ha estat\nreconegut internacionalment en diferents àmbits, A més, afegeix que en nombre\nde projectes Barcelona i Catalunya estan ben posicionades internacionalment. Així,\nesmenta que quan comentava la publicació de KPMG sobre el fet que al 2013\nBarcelona és la desena àrea urbana del món en captació de projectes, amb cent sis\nprojectes l’any 2013, els quals són el 30 % dels que van arribar a Espanya. En\naquest sentit, comenta que a Madrid en va arribar el 18 %, per la qual cosa\nconsidera que la dimensió mitjana hauria ser més elevada en el cas dels que van\nanar a la Comunitat de Madrid, però insisteix a remarcar que en nombre de\nprojectes fos força superior el nombre que va arribar a Barcelona.\nPel que fa a la pregunta del Grup d’Iniciativa referent a quins sectors va la\ninversió estrangera, comenta que no té les dades d’anys anteriors al 2013, però\ndestaca que al 2013 els sectors que van captar més inversió a Catalunya són, en\nprimer lloc, la indústria manufacturera, amb el 39 % dels 3.500 milions; a\ncontinuació, la informació i comunicacions, amb el 13,5 %, i en tercer lloc els\nserveis a les empreses, amb un 10 %. En aquest sentit, opina que són sectors\nprou rellevants i prou vinculats a l’economia productiva i remarca que, al seu\nparer, en aquest aspecte és una composició qualitativament prou interessant.\nD’altra banda assenyala que tots comparteixen la preocupació pel fet que la\nrecuperació no està afectant suficientment l’ocupació. En aquest sentit, reconeix\nque és cert i especialment en alguns sectors concrets, com el cas la indústria, i\nremarca que probablement la indústria el que ha fet fins ara és un esforç enorme\nde competitivitat i de guanyar productivitat, però ha ajustat ocupats, la qual cosa\nde moment encara no s’ha invertit, tot i els indicadors tan bons d’activitat. Alhora\ntambé esmenta la preocupació compartida pels grups per la qüestió de la pèrdua\nde rendes familiars i recorda que també s’esmenta a l’informe, sobre la reducció de\nsalaris en alguns sectors. Així, afirma que, segons la seva opinió, es necessiten\ndades més consistents de les que tenen actualment, estadístiques salarials que\n\n4807\n\n\f4808\n\nGASETA MUNICIPAL DE BARCELONA\n\nNÚM. 26\n\npermetin afinar més en aquest aspecte, i destaca que és un aspecte a seguir molt\nen detall perquè l’impacte de la crisi ha sigut diferenciat per sectors de la població.\nLa Sra. Recasens agraeix el debat i opina que els enriqueix a tots. Seguidament,\nfa referència al comentari del senyor Trullén sobre el fet que és un dels informes\nmés interessants dels que arriben a la comissió, els quals permeten prendre\ndecisions. Quant al tema de la indústria, reconeix que l’alegra que se’n parli,\nperquè recorda que durant molts anys s’ha parlat de serveis més que d’indústria, i\nafirma que a la ciutat hi ha una economia molt terciaritzada. En aquest sentit,\nassenyala que hi ha hagut un debat al voltant de l’expulsió de la indústria cap a un\nentorn metropolità i una atracció o un arrelament del que s’anomena “la indústria\nneta”, més tecnològica.\nA continuació, recorda que quan hi havia aquest debat es parlava del fet que la\nindústria donava en el mercat laboral una contractació laboral més estable i de\nmés qualitat que el sector serveis i de com aquest model de ciutat podia acabar\nimpactant amb el model del mercat laboral. En aquest sentit, considera molt\ninteressant recuperar aquest debat i assenyala que aquest és un govern que ha fet\nuna aposta per la indústria i que vol fer una aposta per la indústria important. A\nmés, comenta que s’han dut a terme mesures més aïllades com ara l’aposta que\ndes de l’Àrea Metropolitana han fet per actuar sobre els polígons industrials, amb\nuna inversió induïda al voltant dels 100 milions d’euros, perquè els polígons\nindustrials siguin més competitius i amb més capacitat productiva.\nSeguidament, afirma que tenen una bona salut industrial com a país, i que\nalgunes de les dades que s’expliquen en aquest informe donen compte de la bona\nsituació de la indústria. Alhora, esmenta el comentari de la Sra. Santigosa sobre el\nfet que la indústria ha fet els deures en matèria de productivitat i de\ncompetitivitat, sortint a l’exterior, ja que opina que les empreses necessiten estar\ninternacionalitzades, però insisteix que això no s’està traslladant encara en el\nmercat laboral, per la qual cosa considera que és un repte. Quant al comentari de\nla Sra. Sanz sobre el que va dir l’alcalde de l’atur insuportable, afirma que és la\nprimera vegada que li sent dir aquesta paraula associada a la paraula atur. En\naquest sentit, explica que el que li ha sentit a dir des del començament de mandat\nés que la seva primera preocupació com a alcalde ha estat la lluita contra l’atur i\nque són unes taxes absolutament inassolibles, per la qual cosa assegura que\nsempre hi han tingut el focus, motiu pel qual presenten aquest projecte.\nTot seguit, es refereix a les paraules del Sr. Trullén sobre el fet que hi ha un\ncanvi de cicle i assegura que estan fent també apostes en aquest sentit, per la qual\ncosa afirma que fan l’aposta de la innovació, amb casos com el Mobile, l’smart city,\no de ser referent en emprenedoria, no deixant de banda el sector tradicional, i\nremarca que en l’informe es parla de química, del sector manufacturer, del sector\nmaquinària, de l’automoció, de recerca, etcètera. Per aquests motius, assegura\nque són capaços de continuar amb aquest mix i amb aquest equilibri el sector més\ntradicional, que guanya competitivitat i productivitat, i un sector innovador que\nestà arrelant molt a la ciutat de Barcelona i que per això els permet posicionar-se\nen els rànquings.\nQuant a l’impacte de les inversions estrangeres, comenta que Iniciativa els ha\npresentat també una demanda per poder presentar un informe, i esmenta que la\nSra. Santigosa ha parlat del fet que tenir una bona salut industrial és un dels\nindicadors d’aquests 3.500 milions d’euros d’inversió estrangera que acaben amb\nmolta major part en el sector industrial i afirma que, al seu parer, és un indicador\npositiu. També assenyala que un turisme sostenible és una de les apostes, tot i\nque comenta que és difícil traslladar el turisme arreu dels districtes, però considera\nque una bona mesura per lluitar contra les desigualtats de renda passa també per\ntraslladar el sector turístic, que està fent de motor a la resta de districtes, perquè\npuguin pactar en el sector de la restauració, en el sector del comerç, etcètera.\nFinalment, comenta que es parla molt d’atur i poc de contractació i opina que\ntambé s’han de fixar en aquest indicador. En aquest sentit, recorda que el pes de\nla contractació indefinida ha evolucionat positivament durant tot el primer\nsemestre del 2014, tot i que reconeix que encara estan lluny dels indicadors\nprecedents a la crisi. Així mateix, insisteix en el fet que cal fixar-se en com\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nevoluciona la contractació indefinida, ja que també és un indicador de la\nrecuperació econòmica.\nEl Sr. Trullén opina que és un debat molt interessant i demana si algú s’ha fixat\nque Barcelona està tenint excedents comercials amb la resta d’Espanya per\nimports d’entre 16.000 i 18.000 milions d’euros anuals, que ha està tenint\npràcticament equilibri en la balança per compte corrent amb la resta del món i\nque, per tant, pel que fa al comerç de béns i serveis, presenta superàvit. A més a\nmés, comenta que la ciutat està traient inversió, com posa de manifest l’informe,\nla qual cosa vol dir que el potencial de finançament del creixement econòmic que\ns’està generant pot ser ja un potencial considerable. En aquest sentit, considera\nque s’ha de diferenciar Barcelona de Madrid, perquè Madrid té un gran problema,\nque és que exporta molt poc. En aquest sentit, adverteix que si es fixen en el port\nde València, que actua com a port de Madrid molt sovint, quin és el gran problema\nd’aquest model econòmic, opina que és que els contenidors van plens en una\ndirecció però van buits en una altra. D’altra banda, explica que a Barcelona els\ncontenidors surten i entren plens. Al seu parer, aquesta és la diferència de\nl’economia pròpia al començament del segle XXI respecte a la del segle XIX i del\nsegle XX i és l’economia competitiva.\nPel que fa a la inversió estrangera, considera que han de parlar d’inversió\nestrangera neta, sobretot en ciutats d’una base econòmica financera tan\nimportants com Madrid, perquè els fluxos financers són molt més volubles que els\nfluxos relacionats amb les entrades de capital en indústria manufacturera que\ncaracteritzen l’economia de Barcelona. En aquest sentit, explica que quan es feia\naquesta comparació tradicionalment el resultat era exactament el contrari del que\nla diagnosi oficial deia. Així mateix, afegeix que l’informe permet dir que Barcelona\nse situa en la posició estratègica en la sortida de la crisi i afirma que és una\nqüestió que el govern de l’àrea metropolitana ha considerat central i per la qual\ncosa s’havia de promocionar tant com fos possible la indústria. Finalment, opina\nque el canvi de base productiva de la indústria està desplaçant una part de\nl’activitat cap dels serveis, i que per això en el quadre en què apareix un -2,4\nd’ocupació dels sectors industrials, apareix un +5,6 en el sector serveis a les\nempreses, que en bona part són serveis a les indústries.\nLa Sra. Casanova reconeix que la recuperació guanya força, però remarca la\nimportància que té la pèrdua de llocs de treball al sector de la indústria. En aquest\nsentit, assenyala que no és només la indústria tradicional, sinó que el problema és\nque no es reocupen els llocs de treball cap a altres branques industrials sinó que\nse’n van més cap a activitats de serveis. Per aquest motiu, demana al govern\nmunicipal i a l’Àrea Metropolitana què s’ha fet al nivell de l’Àrea, per conèixer\nrealment totes les accions que s’han portat a terme realment per impulsar i per\najudar el sector de la indústria a Barcelona i al voltant de la ciutat.\nA continuació, assegura que la reforma laboral ha aconseguit una menor\ndestrucció de llocs de treball i, d’alguna manera, posar fre a l’atur. Segons exposa,\nflexibilitzar el mercat ha permès a l’empresari reduir plantilles, és a dir, evitar el\ntancament d’empreses a partir de reduir i perdre només una part de la força de\ntreball, la qual cosa opina que hauria estat molt pitjor sense la reforma laboral. En\naquest sentit, afirma que per aquest motiu té el vistiplau dels grans organismes\ninternacionals com ara la Comissió Europea, el Fons Monetari Internacional, entre\nd’altres.\nPel que fa al tema de la independència, comenta que la independència a la carta\nno existeix i que el sistema econòmic l’integren tots, no només l’Administració\ncentral d’Espanya, sinó totes les administracions, totes les empreses, famílies,\netcètera. de tota la Unió Europea, per la qual cosa si se segueix per aquest camí\nconsidera que està clar que es perdrà el mercat comunitari de més de quatre cents\nmilions de consumidors i afirma que tots els estudis revelen que la pèrdua de nivell\nde renda seria entre un 5 i un 10 % només el primer any.\nSeguidament, afegeix que les grans infraestructures com el port o l’aeroport,\nque estan gestionats directament pel Govern central, tenen bons resultats i\nconsidera que no es pot qüestionar que s’hagi fet una bona gestió. A més a més,\ncomenta que les infraestructures s’han modernitzat i recentment la ministra Pastor\nva anunciar que el 50 % dels beneficis anirien al port de Barcelona, per la qual\n\n4809\n\n\f4810\n\nGASETA MUNICIPAL DE BARCELONA\n\nNÚM. 26\n\ncosa no entén com hi ha tanta polèmica al voltant d’aquestes infraestructures,\nperquè insisteix que estan ben gestionades i que tenen bons resultats.\nFinalment, conclou que sempre acaben parlant de dèficit fiscal i de l’espoli que\npateix Catalunya i, al seu parer, Madrid en pateix més, perquè té un major dèficit\nfiscal que Catalunya. Així, comenta que els madrilenys paguen menys impostos\nautonòmics, han patit menys retallades en sanitat i educació i tenen menys deute\nque Catalunya, però tenen més dèficit fiscal amb la resta de comunitats\nautònomes.\nLa Sra. Sanz apunta que la recuperació ara per ara per a la immensa majoria és\nun fals miratge i que les dades ho demostren en relació amb el mercat laboral.\nAlhora, es refereix al comentari de la Sra. Casanova sobre el fet que l’atur s’ha\nreduït gràcies a la reforma laboral i afirma que la reducció de l’atur no és perquè\nmés persones aturades hagin obtingut feina sinó perquè la població activa\ndisminueix. Així, assenyala que el treball se segueix destruint, l’atur de llarga\ndurada es cronifica i cada vegada hi ha més famílies on tots els seus membres es\ntroben en situació d’atur i menys famílies on tots els seus membres tenen treball.\nEn aquest sentit, apunta que aquest és el balanç real de la reforma laboral i també\nde les mesures impulsades per diferents governs en relació amb l’austeritat.\nA continuació, referint-se a la pèrdua salarial, esmenta el darrer informe que va\npresentar el govern municipal i recorda que reflectia que en un sector com\nl’hostaleria, que crea llocs de treball, està generant una pèrdua salarial de quatre\npunts percentuals, per la qual cosa considera que exemplifica que fins i tot en els\nllocs hi ha treball les persones perden poder adquisitiu i remarca que la\ncontractació indefinida no arriba ni al 13 %.\nFinalment, comenta que pel que da a la inversió estrangera els han facilitat les\ndades sobre Catalunya i especifica que ells demanaven les de la ciutat de\nBarcelona. Alhora, esmenta que els agradaria que totes les actuacions, sobretot les\nque tenen a veure amb Barcelona, els les expliquin, ja que hi ha polígons com el\nBon Pastor on les actuacions del govern municipal són gairebé inexistents. Així\nmateix, afirma que el turisme responsable no és precisament el que s’està fent.\nEl Sr. Portabella insisteix que es tracta d’un estudi interessant i considera que ha\nde tenir una continuïtat amb els indicadors que s’utilitzen i permeten fer una\ncomparativa. Tot i això, demana que facin una reflexió i que siguin una mica més\nagosarats i iniciïn dades on introdueixin indicadors de sostenibilitat, vinculats a\nl’economia verda, indicadors sobre la petjada verda, etcètera, elements que\nconsidera que donen prestigi a una ciutat.\nFinalment, en referència amb la segona intervenció del Grup Popular, esmenta\nles dades de l’indicador de l’Observatori de la Cambra de Comerç sobre\nl’organització de les reunions internacionals al 2013 i que l’única capital no d’estat\nque hi apareix és Barcelona, per la qual cosa demana si el fet que entre les quinze\nprimeres només hi hagi una ciutat que no és capital d’estat els explica alguna cosa\nsobre el benefici que tenen les ciutats capital d’estat. En aquest sentit, dirigint-se a\nla Sra. Casanova, li demana si no creu que reben unes inversions com a capital\nd’estat no comptabilitzades que aporten beneficis. A més a més, comenta que si\nBarcelona és l’única capital no d’estat que apareix entre les primeres ciutats del\nmón és perquè s’està preparant per ser capital d’estat.\nd) Compareixences Govern municipal\nDel Grup Municipal PP:\n3. Que comparegui el responsable del govern municipal per explicar l'import de\nles sancions que s'està imposant a la ciutat de Barcelona als propietaris o gestors\ndels habitatges d'us turístics (HUT) que actuen de forma irregular durant els anys\n2013 i 2014, totalitzats i detallats per concepte, i el funcionament del Centre\nd'Atenció telefònica en referència a les denúncies relatives a les molèsties\nderivades del mal ús dels HUT, degut a l'impacte evident que es produeix a\nl'activitat econòmica i al sector productiu del turisme de la ciutat.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEl Sr. Mulleras explica que demanen que comparegui el responsable del govern\nmunicipal per explicar l’import de les sancions que s’estan imposant a la ciutat de\nBarcelona propietaris o gestors dels habitatges d’ús turístic que actuen de forma\nirregular durant els anys 2013 i 2014 i el funcionament del centre d’atenció\ntelefònica en referència a les denúncies relatives a les molèsties derivades del mal\nús dels habitatges d’ús turístic.\nLa Sra. Recasens recorda que darrerament han estat parlant bastant dels\nhabitatges d’ús turístic, atès que van presentar una de les mesures més\nimportants al nivell de mandat per intentar regular un fenomen que no és aliè en\nciutats cosmopolites com la Barcelona. Així mateix, afirma que fa poc han vist a\nl’informe de conjuntura la importància del fenomen turístic, el qual s’explica per\nuna gran qualitat dels equipaments o de l’allotjament hoteler, i també perquè\nBarcelona es caracteritza també per una oferta de l’allotjament de l’habitatge d’ús\nturístic. En aquest sentit, remarca que el govern té la intenció que sigui una oferta\nde qualitat, i afirma que el fenomen de l’habitatge d’ús turístic, igual que en altres\nciutats posicionades internacionalment, és voluntat d’aquest govern que sigui de\nmolta qualitat, perquè assegura que volen una Barcelona turística competitiva, i un\nturisme sostenible que pugui revertir en la millora de l’entorn.\nA continuació, comenta que els habitatges representen una oferta\ncomplementària hotelera i remarca que això és una realitat, per la qual cosa opina\nque, atès que la regulació de l’habitatge d’ús turístic no ha anat en paral·lel amb la\ncreixença del fenomen, es necessita tirar endavant amb mesures contundents per\npermetre que aquesta oferta sigui de qualitat. Entre altres coses, esmenta que\naquesta qualitat és el que permetrà una major capil·laritat a l’hora de repartir la\nriquesa que genera el turisme i explica que van tirar endavant amb una mesura de\ngovern que no ja s’ha explicat i que pretenia ordenar adequadament aquest\nfenomen i respondre el desplegament equilibrat arreu de la ciutat, consolidant\nl’oferta competitiva, facilitant l’encaix amb les comunitats de veïns on se situen els\nhabitatges d’ús turístic, i garantir el nivell de qualitat que la ciutat requereix.\nSeguidament, exposa que pretenien evitar l’excessiva concentració que provoca\nel fenomen de l’habitatge d’ús turístic en determinats barris de la ciutat, així com\ntambé una oferta de baixa qualitat, la indisciplina, l’activitat sense habilitació, un\nús inadequat de la llicència i problemes de convivència. Segons assegura, és per\naquests motius que van tirar endavant. A més, apunta que donarà les dades dels\nexpedients sancionadors i dels expedients de disciplina, tal com demana el regidor\ndel Partit Popular, tot i que remarca que ells ho emmarquen en una globalitat molt\nmés àmplia, per la qual cosa opina que la regulació del fenomen de l’habitatge d’ús\nturístic no només passa per sancions i obertures d’expedients disciplinaris sinó que\ntambé passa per altres mesures, com és l’atenció telefònica, entre d’altres que han\nplantejat.\nQuant a la suspensió de llicències, afirma que la van dur a terme per poder tenir\nuna foto fixa, i recorda que van comentar en concret algunes mesures, que eren\ntambé mesures administratives, en el marc de les quals van parlar de les\ncomunitats de propietaris, de plans d’inspecció, de codis de bones pràctiques, de\ncom fixar una fiança, de com es podia treballar en col·laboració amb la Generalitat\nde Catalunya per millorar l’efectivitat del règim sancionador, etcètera. Tanmateix,\nexposa que ha fet una prèvia per emmarcar l’actuació inspectora i la sancionadora\nen el marc de la globalitat en què es vol actuar com a govern.\nTot seguit, explica els expedients de disciplines oberts dels habitatges d’ús\nturístic a la ciutat de Barcelona des de 2011, 2012, 2013 i el que porten del 2014.\nPel que fa al 2011, exposa que es van obrir un total de seixanta-set actuacions de\ndisciplina; el 2012, 381; el 2013, 306 i el que porten de 2014, 245. Així mateix,\nafirma que aquestes actuacions de disciplina responen, a diferents actuacions i\nremarca que els expedients estan en diferents fases, ja sigui expedients que s’han\nobert i que s’han arxivat perquè no hi havia anomalies, perquè ha cessat l’activitat,\nperquè hi ha hagut un desprecintament o un precinte definitiu o perquè s’ha\nprocedit a un procés sancionador.\nQuant a les sancions imposades per l’activitat d’habitatges d’ús turístic en els\ndarrers dos exercicis, explica que entre els anys 2013 i 2014 s’han iniciat un total\nde cent trenta-quatre expedients sancionadors, la proposta de sanció inicial dels\n\n4811\n\n\f4812\n\nGASETA MUNICIPAL DE BARCELONA\n\nNÚM. 26\n\nquals sumava la xifra de 3.025.298 euros i comenta que explicarà les xifres\ndesglossades. Pel que fa al 2013 afirma que hi ha hagut setanta-un expedients\nsancionadors, la qual cosa ha suposat un volum de sanció d’1.595.327 euros,\nmentre que el 2014 n’hi ha hagut seixanta-tres, que representa un volum d’import\nde sanció d’1.429.971. Tanmateix, adverteix que alguns expedients de 2014\nencara poden estar en fases d’al·legacions, o en període de pagament voluntari,\netcètera., per la qual cosa l’import pot acabar variant. Alhora, comenta que els\nconceptes pels quals s’ha incoat els expedients sancionadors són bàsicament per\ndos conceptes: activitat turística de l’habitatge sense llicència o obstaculitzar les\ntasques d’inspecció.\nPel que fa a la segona mesura, sobre la qual ha preguntat el Partit Popular, que\nés el tema de l’atenció d’atenció telefònica, explicar que la mesura pretén donar\nmés eficiència a les denúncies que es reben i, per tant, assegura que treballen per\nla posada en marxa d’aquest centre de resposta telefònica on seran derivades les\ntrucades que arribin per la via del 010 o per la via del 012. A més a més, explica\nque la recepció d’una trucada relacionada amb aquesta problemàtica posarà en\nmarxa un dispositiu a través del qual s’atendrà la trucada notificant que serà\ngravada, després s’anunciarà al denunciant que des del mateix centre es posaran\nen contacte amb l’operador responsable de la gestió d’aquell habitatge d’ús turístic\ni que en un termini d’uns trenta minuts, el denunciant ha d’haver rebut una\ntrucada d’aquest operador anunciant la solució de la problemàtica. Seguidament,\nexposa que es convidarà el ciutadà que truqui denunciant les queixes i que ho\npodrà tornar fer directament al centre, sense tornar trucar al 010 o al 012, i si\ntranscorregut aquest termini l’operador no ha rebut la trucada es podrà actuar.\nA continuació, afirma que amb caràcter previ i en paral·lel, es mirarà també que\nl’habitatge d’ús turístic del qual s’està procedint la denúncia tingui llicència i tingui\nhabilitació municipal i, per tant, tingui el número de registre de Turisme de\nCatalunya. En aquest sentit, explica que així també es podrà veure si aquest\nhabitatge d’ús turístic té o no la corresponent llicència i en cas que no la tingui, en\ncas que no la tingui es derivarà directament a la Guàrdia Urbana per a la seva\nintervenció immediata, mentre que en el cas que sí que tingui número de registre,\ndes d’aquest centre de trucades es trucarà a aquest telèfon de vint-i-quatre hores\nque obligatòriament l’operador ha de tenir activat. Així mateix, assegura que\nesperen que el telèfon de l’operador respongui adequadament a aquest\nrequeriment i es posi en contacte amb el denunciant, de tal manera que s’activi un\ndispositiu per resoldre in situ la problemàtica que hagi pogut generar: la molèstia,\nel soroll, etcètera., i que es compleixin les clàusules contractuals que han de\npermetre l’estada del turista en aquell habitatge d’ús turístic. Alhora, comenta que\nsi aquest telèfon no està operatiu, que obligatòriament l’operador ha de tenir, es\ndecretarà una suspensió de l’habilitació municipal i se n’impedirà l’ús turístic a\ntravés de serveis d’inspecció municipal. En aquest cas, adverteix que no serà un\nprocés immediat, sinó un procés dintre de la restitució de la legalitat.\nFinalment, comenta que en aquests moments està en la fase de definir protocols\nconjunts del centre de recepció telefònica i que la contractació del centre i la\nposada en marxa està prevista per a l’1 d’octubre de 2014.\nEl Sr. Mulleras exposa que el turisme genera al voltant del 15 % del PIB de\nBarcelona i al voltant de cent mil llocs de treball i afirma que l’èxit del turisme és\nuna realitat a Barcelona, tot i que remarca que aquest èxit ha de ser compatible\namb el benestar dels veïns de Barcelona. En aquest sentit, assenyala que el\nturisme genera riquesa i reactiva l’economia, la qual cosa és molt important amb la\ncrisi que es pateix, però destaca que actualment també pot generar problemes i\nconsidera que com a regidors tenen l’obligació de minimitzar els riscos que suposa\nl’activitat turística.\nA continuació, recorda que des del Partit Popular van fer una proposta al\ndesembre de 2013, que va ser aprovada al Consell Plenari de l’Ajuntament, la qual\nposava sobre la taula una millora de la regulació dels habitatges d’ús turístic a la\nciutat. Així, explica que una de les conseqüències d’aquesta proposta va ser la\nmesura de govern que es va presentar al maig del 2014. Així mateix, comenta que\nen els últims tres anys s’han triplicat els habitatges d’ús turístic, segons les últimes\nxifres a què han tingut accés i afirma que en total, de legals, n’hi ha 7.854, mentre\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nque els il·legals podrien ser més del doble, segons les dades del sector. Tot i això,\napunta que és evident que aquest fet genera un perjudici molt important a la\nsocietat: una competència deslleial, ja que no s’assumeixen obligacions, ni paguen\nimpostos, així com també que suposen un perill per a la seguretat dels veïns i\nmolèsties continuades, així com una manca de garanties per als turistes que\nvisiten la ciutat. A més a més, comenta que s’han generat noves activitats durant\naquests últims mesos i anys, com ara els hosters, els guest houses, els B&B, que\nsón activitats que giren al voltant d’aquests establiments turístics i que de forma\ngeneralitzada també actuen il·legalment.\nSeguidament, insisteix que els perjudicis són molt evidents, per la qual cosa\nconsidera important conèixer les dades demandades al govern municipal i sol·licita\ntenir-les per escrit. Així mateix, comenta que s’ha decebut en saber que només es\nvan posar setanta-una denúncies al voltant dels apartaments turístics il·legals\ndurant el 2013, la qual cosa assegura que suposa un 0,00005 % dels apartaments\nil·legals de Barcelona. En aquest sentit, comenta que al seu parer és normal que\namb aquesta activitat sancionadora proliferin els apartaments turístics i opina que\nl’Ajuntament s’ha de posar les piles, ha d’incrementar l’activitat inspectora i ha de\nposar les eines necessàries perquè els veïns puguin garantir els seus drets i puguin\nposar en marxa i facilitar les denúncies que han de fer. Així, opina que el centre\nd’atenció telefònica hauria d’estar ja en marxa des de fa mesos, ja que és una eina\nbàsica per garantir els drets dels veïns de Barcelona, per la qual cosa demana que\ns’activi i que comencin a gestionar el turisme de forma efectiva.\nLa Sra. Jaurrieta afirma que s’afegeixen a la petició del Grup Popular i demana\nconèixer l’evolució de l’àmbit d’actuació de les inspeccions a la ciutat. Així,\ncomenta que hi ha dues qüestions sobre la taula que comparteixen. En primer lloc,\nsol·licita conèixer amb més detalls el nombre de sancions que s’han interposat en\nels habitatges d’ús turístic que actuen de manera irregular i opina que aquesta\nactivitat irregular ha d’estar perseguida per l’Administració, i que no es poden\npenalitzar aquelles que compleixen la norma i que tenen la corresponent llicència i\nque satisfan l’impost sobre estades d’establiments turístics. Al seu parer, no pot\nser que una ciutat amb un sector turístic tan potent com és Barcelona compti amb\nun sector que operi a la ciutat sense complir amb la normativa vigent, per la qual\ncosa considera que cal un missatge més contundent.\nQuant a les inspeccions, considera que les que s’han fet són insuficients i que\naixò és una assignatura pendent i que cal més reforç en aquest àmbit. En aquest\nsentit, demana saber les sancions per districtes, així com també en quins districtes\nestan actuant i en quina proporció. Alhora, pregunta com evoluciona l’èxit\nd’aquestes inspeccions quant a les sancions. Tot i això, afirma que aquestes\nqüestions no substitueixen el debat sobre la regulació específica d’habitacions d’us\nturístic, que proposa debatre amb més deteniment.\nPel que fa al servei d’atenció telefònica, explica que la mesura de govern és un\ntema del qual van parlar en el plenari i van ressaltar el fet del servei fos de vint-iquatre hores i que donés una resposta immediata. En aquest sentit, manifesta la\nseva sorpresa que la Sra. Recasens n’hagi parlat en futur, ja que la mesura de\ngovern va estar presentada fa un parell de mesos, per la qual cosa entenien que\naquest servei es posava en pràctica també a la ciutat de Barcelona. Així, pregunta\nquin impacte ha tingut, de quin servei s’ha fet ús, quina difusió ha tingut i quin\ncircuit han tingut lloc les trucades que s’han fet. Per aquests motius, afirma que\nsubscriuen la presentació.\nLa Sra. Sanz demana que els facin arribar les dades que ha facilitat la tinenta\nd’alcalde per tenir la fotografia del desenvolupament de la mesura que els van\npresentar en el marc del plenari.\nA continuació, recorda que la mesura recollia una frase que deia: “1.600.000\nbarcelonins acullen més de 25 milions de visitants cada any. Comparteixen espai,\ntransport i carrers.” i esmenta que la proposta que els presenten aborda una part\nde la problemàtica d’aquestes visites, les quals impacten directament en la\nconvivència de la ciutadania. A més a més, recorda que des del seu grup ja van\nadvertir que la mesura intenta donar resposta a unes polítiques de desregulació\nque van impulsar les mateixes persones que van acordar aquesta mesura, que va\nser el Grup de Convergència i Unió en el marc de la Generalitat, i també el Partit\n\n4813\n\n\f4814\n\nGASETA MUNICIPAL DE BARCELONA\n\nNÚM. 26\n\nPopular, donant suport en el seu moment al desenvolupament d’un decret que\nsorgia de la Llei òmnibus, que permetia reduir les competències que tenen avui els\najuntaments per controlar el creixement d’aquests habitatges d’ús turístic, perquè\nes passava del règim de llicència al règim de comunicació.\nSeguidament, comenta que els sobten les esmenes que es fan entre els\nmateixos partits i remarca que hi ha una problemàtica afegida, ja que el 2012 hi\nhavia 2.350 habitatges d’ús turístic i el 2014, 7.480. Així, afirma que la mesura\nimplicava una suspensió de llicències, però destaca que no està resolt com actuar\na part de les sancions en l’actual parc. Tanmateix, remarca que si la reflexió és la\nconvivència i és el benestar entre la ciutadania i entre els turistes, opina que han\nde fer un còmput global de tots els allotjaments turístics que la ciutat té. I si\nparlen d’hotels, assenyala que parlen de 68.000 places, mentre que si parlem\nd’habitatges d’ús turístic en totes les seves modalitats són aproximadament\n30.000, la qual cosa suma un total de 98.000 places destinades a l’ús turístic. En\naquest sentit, demana a la Sra. Recasens si considera que això és sostenibilitat. A\nmés, comenta una notícia en què s’ha anunciat que Barcelona té un projecte de\nquaranta nous hotels, que sumaran 2.500 places més i assegura que sostenibilitat\nés descentralitzar però no augmentar l’oferta turística, que és el que opina que\nestan fent amb els plans de districte. Així mateix, que el que s’ha fet és obrir la\nveda que hi havia a Ciutat Vella, al centre de la ciutat, on opina que calia\nrestringir-la.\nPel que fa a la mesura, també comenta que segons la seva opinió solucionen un\nproblema molt puntual de convivència, la qual cosa està bé, i recorda que el seu\ngrup ho havia proposat el 2012 i que el Sr. Vives i el Sr. Bolaños els van dir que\naixò no solucionaria res i insisteix que cal solucionar la sobreocupació turística, per\nla qual cosa necessiten regular tots els allotjaments turístics, no només els\nhabitatges d’ús turístic, i opina que no n’hi ha prou amb el que va expressar\nl’alcalde referint-se al Mercat de la Boqueria quan va demanar paciència. En aquest\nsentit, remarca que el turisme genera problemes, i no només els habitatges d’ús\nturístic, sinó que també generen problemes els hotels, els albergs, les pensions,\nels creuers, els hostals, etcètera. Quant a l’opinió del Sr. Mulleras, comenta que\ns’ho podrien haver plantejat en el moment d’aprovar el nou pla d’usos, així com\ntambé el govern municipal, ja que si es pretenia prioritzar el benestar dels veïns,\ndemana per què van obrir la veda amb el Pla d’usos de Ciutat Vella, així com\ntambé per què van permetre que la Generalitat el 2012 desenvolupés la regulació\nque va fer en relació amb els habitatges d’ús turístic.\nPer acabar, esmenta que cal continuar treballant en les diferents propostes i\nposar més esforços en el règim sancionador i més serveis al voltant de la\ninspecció, garantint que no hi hagi habitatges sense llicència. Tot i això, comenta\nque el problema és que ja han definit el marc regulador, la qual cosa sobrepassa\nels habitatges d’ús turístic i insisteix que cal parlar de tots els tipus d’allotjament\nd’ús turístic.\nEl Sr. Portabella afirma que estan atents al que els diu el govern, perquè estan\nsegurs de la seva actitud en relació amb això. En aquest sentit, recorda que a\nl’abril del 2013 el seu grup va presentar una proposició en aquesta comissió per tal\nd’elaborar un pla de revisió d’allotjaments turístics de la ciutat que abordés de\nforma especial els albergs juvenils, hostels i apartaments turístics, i explica que\nConvergència i Unió i el Partit Popular hi van votar en contra, per la qual cosa\nafirma que si van votar en contra d’una proposta que demanava explícitament que\nes tingués especial cura i seguiment d’un tipus d’actituds que són clarament\nil·legals, i que tenen clarament un perjudici per al conjunt del sistema i la\nciutadania, ara estan molt atents a què fan. Així mateix, apunta que està clar que\nmolesten els veïns, que és competència deslleial per als establiments que\ncompleixen amb les normatives, que és un risc per als turistes mateixos, que\ncondiciona el model de qualitat turística de la ciutat i que no paguen ecotaxa o\nl’impost ambiental per pernoctació, etcètera., per la qual cosa afirma que no entén\nquè esperen a actuar, si hi ha acord de tots els grups. Al seu parer, si s’actués\namb contundència es posarien a favor la ciutadania, es posarien d’acord el gremi\nd’hotelers, el d’albergs i els partits polítics, mentre que de moment només\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ns’observa una implicació molt discreta i una certa indecisió que no beneficien la\nsituació.\nFinalment, esmenta la multa de la Generalitat a Airbnb de 30.000 euros i exposa\nque, al seu parer, és un tema de model de ciutat i de model de turisme, de tal\nmanera que no hi ha tramposos. Tanmateix, insisteix que el model turístic no pot\naguantar sent un model de qualitat i reconegut amb gent que després es pot\ntrobar amb un problema perquè ha acabat agafant un apartament il·legal en el\nqual no li han donat ni el més mínim dels serveis i a sobre ha tingut un problema.\nEn aquest sentit, demana fermesa i decisió al govern, així com també operativitat,\nja que considera que és un tema que té prou volum.\nLa Sra. Recasens comenta que només hi ha dues possibilitats: o des del govern\nhan estat capaços de portar 25 milions de turistes a la ciutat i passaran a la\nhistòria com uns cracs a l’hora de posicionar en el món les ciutats en atracció\nturística o es tracta d’una situació fruit de molts anys de feina ben feta. En aquest\nsentit, afirma que la sorprenen segons quines afirmacions del fenomen de\nl’apartament turístic, de la bombolla turística, del sector hoteler i dels 25 milions\nde turistes i la relació amb el govern de Convergència i Unió. Segons el seu parer,\nhaurien de ser una mica més prudents a l’hora de fer segons quins comentaris.\nA continuació, demana quin ha estat el govern que ha estat capaç de fer una\nsuspensió de llicències i comprometre’s a fer un pla d’usos per a tota la ciutat de\nBarcelona per regular l’habitatge d’ús turístic a tota la ciutat i respon que ha estat\nel govern de Convergència i Unió. Així mateix, demana què han fet els altres\ndurant trenta anys. Seguidament, comenta que des que la ciutat va fer el boom\nturístic l’any 1992 amb els Jocs Olímpics les coses no s’organitzen en dos anys i\nassegura que està astorada. A més, afirma que el govern aquests anys ha treballat\nde la mà de la Generalitat de Catalunya, la qual no ha tingut cap reparament a\nactuar de manera contundent amb la plataforma Airbnb a l’hora de sancionar-la\namb 30.000 euros. Així, esmenta que poden parlar de l’economia col·laborat iva i\nque li agradarà saber també les posicions de tots al voltant de les economies\ncol·laborat ives i tots els altres fenòmens que van lligats amb el moviment turístic.\nDirigint-se al Sr. Mulleras, adverteix que ella no es creu ningú, ni el sector\nhoteler i ni el sector de l’apartament turístic quan parlen dels milers i milers\nd’apartaments il·legals. Alhora, opina que han de ser responsables a l’hora\nd’utilitzar les xifres de la quantitat d’apartaments legals o il·legals que hi ha a la\nciutat i insisteix que el govern ha treballat amb la Generalitat de Catalunya per tal\nd’habilitar els apartaments turístics. En aquest sentit, recorda que l’any 2011 hi\nhavia 2.680 apartaments turístics amb llicència i que quan el seu grup va entrar al\ngovern es va posar a treballar i demana a la Sr. Sanz si quan el seu grup era al\ngovern creu que realment només hi havia 2.680 apartaments turístics a Barcelona.\nAixí mateix, adverteix que no vol parlar del que va passar a Ciutat Vella, amb les\nsis-centes llicències que hi ha bloquejades.\nSeguidament, exposa que després del període d’habilitació municipal s’ha passat\nde 2.680 a 7.854 i dirigint-se al Sr. Mulleras afirma que aquests són els que tenen\nara per ara i assegura que estan treballant de manera ferma des d’Hàbitat Urbà en\nl’elaboració del pla urbanístic, mirant quines són les zones realment densificades i\nfent una feina molt ferma per part de la Generalitat de Catalunya per tal d’obligar\nque les pàgines web llueixin el número de registre, de tal manera que si com\nAirbnb no hi ha número de registre es pot actuar. Tanmateix, insisteix que això ho\nfa el govern de Convergència i Unió i assegura que ella defuig el fet que sigui una\nguerra entre hotelers i propietaris d’apartaments turístics i afirma que Barcelona i\nel seu govern volen una oferta de qualitat turística a la ciutat de Barcelona, amb\nhotels de qualitat i apartaments turístics de qualitat, la qual cosa suposa es\ndesenvoluparà amb la regulació que comencen a treballar.\nEl Sr. Mulleras demana la documentació per escrit i també si han de creure a la\nsenyora Mercè Homs, que va dir que hi havia entre 1.000 i 8.000 il·legals només a\nCiutat Vella i adverteix que el percentatge de sancions sobre els apartaments\nil·legals de la Sra. Homs millora una mica, amb 0,000088. Quant al Pla d’usos,\ndirigint-se a la Sra. Sanz, li comenta que la majoria d’apartaments turístics il·legals\nes troben a Ciutat Vella gràcies al seu pla d’usos. Així, demana que el govern\nmunicipal actuï amb contundència contra els apartaments turístics il·legals, la qual\n\n4815\n\n\f4816\n\nGASETA MUNICIPAL DE BARCELONA\n\nNÚM. 26\n\ncosa no s’ha fet fins ara, ja que les sancions que han posat són ínfimes i ridícules,\nal seu parer. A més, afirma que no han posat en marxa les mesures necessàries\nper garantir els drets i les garanties dels veïns a Barcelona, com el centre d’atenció\ntelefònica.\nFinalment, assegura que si el govern no sap posar les eines i les mesures\nadequades és un problema seu i assenyala que el seu partit ha fet el possible amb\nla nova regulació i posant les eines al seu abast.\nLa Sra. Jaurrieta, dirigint-se a la Sra. Recasens, remarca que duen tres anys al\ngovern i no dos, per la qual cosa considera que ja han fet un recorregut per posar\nen marxa les mesures que reclamen des d’aquesta comissió. Així mateix, li agraeix\nque reconegui la feina feta els anys passats, però comenta que el que ha aportat el\ngovern actual és un nou pla d’usos a Ciutat Vella que permet que la catalogació de\nprotecció dels edificis B representi només a un districte, Ciutat Vella, la possibilitat\nque quatre-cents edificis nous puguin passar a ser hotel, per una banda i per altra\nbanda, en el mateix Pla d’usos, permetre que una muralla al llarg de tot el districte\nde Ciutat Vella, consecutivament un edifici al costat de l’altre, sense sostre, puguin\narribar a ser hotel. Segons afirma, aquesta és la gran aportació en el centre de la\nciutat, on ja se sabia que hi havia saturació turística i, per tant, més oferta\nhotelera.\nPel que fa a les dades que ha comentat la Sra. Recasens, explica que en la\nmesura de govern s’indicava que en dos anys es passava de 2.300 a 7.500\nhabitatges d’ús turístics legals, per la qual cosa han augmentat en 5.000\nhabitatges d’ús turístic. En aquest sentit, esmenta que si aquestes són les dades\nlegals es poden imaginar les dades il·legals, i comenta que altres membres del seu\ngovern també ho recorden. Alhora, afegeix que alguna cosa deuen haver fet\nmalament i reitera que tot passa per la inspecció.\nPer acabar, assegura que ella no vol 25 milions de turistes a la ciutat al llarg de\nl’any i afirma que vol els 7 milions i mig que tenen i que els visiten, així com també\nque aquests turistes gastin més, per la qual cosa opina que necessiten una oferta\ncultural, diversa i de qualitat. Tanmateix, remarca que han de començar a\nentendre que hi ha zones a la ciutat que comencen a estar saturades.\nLa Sra. Sanz comenta que els legals s’han multiplicat per tres a la ciutat, des del\n2012 al 2014, i recorda que no governava el seu grup quan ha passat això. A més\na més, afirma que això s’ha produït gràcies a la desregulació que va fer\nConvergència i Unió amb el suport del Partit Popular a la Generalitat. Així, dirigintse a la Sra. Recasens, assegura que l’anterior govern sí que va fer reflexions sobre\nels problemes de convivència i va posar-hi remei amb un pla d’usos que va limitar\nles places hoteleres i li demana per què no s’atreveix ella amb les places hoteleres\ni per què no parlen de tots els allotjaments turístics i no només dels HUT? Al seu\nparer, no li pot dir que treballa al servei del lobby turístic, tot i que opina que és la\nrealitat. Segons la seva opinió, el govern no ha tingut en compte el Pla estratègic\nde turisme de la ciutat que parlava de descentralitzar, no d’augmentar el\ncreixement turístic a la ciutat de Barcelona, i que ha fet créixer exponencialment\ntots aquests allotjaments i assegura que si estan intentant vetar aquests\nhabitatges d’ús turístic només ho fa perquè són una competència per als hotels.\nEl Sr. Portabella comenta que ni la política industrial, ni la política comercial, ni\nla política turística pertanyen a un cicle tan curt de tres anys com porten al govern,\nperò remarca que en cada moment hi ha uns reptes diferents, per la qual cosa és\ninútil intentar fer veure que es treballa en un problema que els altres governs no hi\nvan treballar, ja que fa vint anys el problema no tenia aquesta magnitud. Al seu\nparer, cadascú ha d’actuar amb allò que és important en aquell moment i opina\nque el govern actual ha d’actuar amb molta contundència sobre això, perquè és el\nmoment de fer-ho i, si no, se’ls pot anar les mans. En aquest sentit, indica que no\nés un problema que s’hagi generat els últims tres anys, però remarca que ha pres\nuna dimensió que requereix actuar ràpidament i assumir responsabilitats. Alhora,\ndemana per què els van votar en contra Convergència i Unió i el PP quan ho van\nplantejar al maig del 2013. Segons la seva opinió, haurien de mantenir els\nelements estadístics que tenen una certa història, perquè és bo tenir sèries\nllargues, però opina que haurien de començar a introduir nous indicadors, com ara\nfer un indicador de descentralització de la ciutat, i començar a valorar com va de\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nbé el turisme en funció de com es descentralitza. Així, considera que no els sortiria\ngaire bé, tot i que destaca que l’indicador de desestacionalització sí que els sortiria\nbé, però afirma que té una teranyina perquè se’l van inventar el govern antic.\nPer acabar, insisteix que incorporin un indicador de descentralització i\nobservaran com el turisme està col·lapsat en el centre de la ciutat i va en vies de\ncol·lapsar-se a l’Eixample. Així, afirma que quan van a Londres és molt fàcil agafar\nel metro i en quinze minuts ser al centre, mentre que a Barcelona, que només té\ncent quilòmetres quadrats, en quinze minuts pots tenir l’hotel a qualsevol lloc de la\nciutat.\nEs dóna per tractada.\nDel Grup Municipal ICV-EUiA:\n4. Que comparegui el responsable del Govern municipal per tal de donar compte\ndel seu capteniment en relació a la sobreexplotació turística del Mercat de Sant\nJosep-La Boqueria.\nEl Sr. Mestre exposa que demanen que comparegui el president de l’Institut\nMunicipal de Mercats, el Sr. Blasi, per donar compte del capteniment que té el\ngovern municipal en relació amb la sobreexplotació turística del Mercat de la\nBoqueria.\nEl Sr. Blasi comenta que la constant promoció internacional de la ciutat de\nBarcelona, sobretot després de l’impacte que va tenir l’organització dels Jocs\nOlímpics de 1992, porta implícita una promoció del seu patrimoni cultural,\ngastronòmic i com a destí de compres que posen en valor els signes d’identitat\nd’una ciutat amb vocació mediterrània. En aquest sentit, afirma que els mercats en\ngeneral són un clar exemple del patrimoni que es vol donar a conèixer a qualsevol\nvisitant d’arreu del món i assegura que Sant Josep és el màxim exponent sobretot\nper la seva ubicació en el cor de la ciutat i en el passeig més internacional de la\nciutat, com és la Rambla.\nPel que fa a l’anàlisi de la realitat del mercat, explica que l’Institut de Mercats de\nBarcelona ha seguit de prop l’evolució del turisme al Mercat de Sant Josep donant\nel seu atractiu gastronòmic i costumista pel creixent nombre de visitants a la\nciutat. Així, esmenta que l’Institut Municipal ha fet una anàlisi quantitativa i\nqualitativa sobre l’oferta del mercat i que les dades no s’allunyen gaire de les que\nja van presentar a proposta d’una pregunta del Grup d’Iniciativa per Catalunya\nVerds - Esquerra Unida i Alternativa al maig de 2012. En aquest sentit, destaca\nque dels setanta-dos establiments de fruita i verdura, dues terceres parts\nmantenen el format de mercat tradicional de venda, mentre que del conjunt\nd’establiments del mercat, que són 232, només un 18 % ofereix algun tipus\nd’elaborat amb una orientació cap al turista: sucs de fruita, peix fregit, porcions de\npizzes, etcètera. Així, exposa que l’Institut ha recordat als venedors de Sant Josep\nmitjançant circular que les parades del mercat estan sotmeses a una regulació de\ncaràcter comercial, de tal manera que totes elles tenen determinada una\ndenominació concreta i que d’acord amb el que regula l’article 88 de la vigent\nOrdenança municipal de mercats, en aquestes parades es poden vendre tota una\nàmplia gamma de productes frescos, segons cada l’activitat, i només com a\ncomplement a l’oferta es poden vendre, a més, els mateixos sotmesos a algun\ntipus de preparació culinària i que s’hauria de presentar envasat i per emportar.\nA continuació, assegura que el Mercat de Sant Josep no té una inclinació cap al\nturisme, sinó una clara vocació de servei als ciutadans i ciutadanes de Barcelona.\nTanmateix, remarca que el manteniment del 82 % dels establiments del mercat en\nel format tradicional de venda s’ha d’entendre tenint en compte que la majoria dels\nmés de 10 milions de visites que rep el mercat són usuaris que hi van a fer una\ncompra de proximitat. En aquest sentit, afirma que l’equip de govern de\nl’Ajuntament de Barcelona treballa perquè el Mercat de Sant Josep no perdi el seu\nsigne d’identitat més important, que és el d’un equipament de gestió pública dintre\nd’una xarxa global, amb una oferta variada i de qualitat que s’ofereix en\nestabliments atesos per grans professionals de la venda i detallista d’alimentació\nque ha donat un prestigi i reconeixement internacional com cap altre equipament\n\n4817\n\n\f4818\n\nGASETA MUNICIPAL DE BARCELONA\n\nNÚM. 26\n\nd’aquestes característiques. Al seu parer, Sant Josep és un mercat de proximitat i\nsobretot de qualitat que fa més agradable la vida a les persones que hi viuen, que\nhi treballen i als que visiten la ciutat.\nQuant a la Xarxa de Mercats Municipals, exposa que és de vital importància per\na Barcelona, econòmicament i com a centre generador de negoci i d’ocupació, però\nremarca que també tenen un compromís social per la seva funció com a eixos\nvertebradors del territori. En relació amb la proposta de la regulació de l’accés dels\nturistes al mercat, comenta que existeix una doble interpretació entre els mateixos\nvenedors: els que han adaptat el seu producte al turisme, que no volen cap mena\nde regulació, i els que els que tenen el format tradicional, alguns dels quals\npodrien considerar que els convé, mentre que altres consideren que no. Així,\nassegura que Sant Josep és un espai públic de lliure concurrència i accés lliure per\ntal que els venedors i venedores puguin exercir el comerç del seu propi producte i\nafirma que qualsevol limitació a l’accessibilitat aniria en contra del concepte d’espai\npúblic i de lliure venda.\nTot seguit, exposa que l’Ajuntament de Barcelona és conscient de l’efecte tap\nque poden fer els turistes a les parades a l’entrada principal, per la qual cosa ha\nsol·licitat la col·laboració de Turisme de Barcelona, per tal de dissuadir els\noperadors turístics de la visita al mercat, especialment en hores i dies de màxima\nafluència per part de compradors locals. Així, explica que s’ha adreçat una carta al\npresident de Turisme de Barcelona perquè amb l’objectiu de no distorsionar la\nnormal activitat del mercat, i que aquesta sigui compatible i no col·lideixi amb les\nvisites lúdiques i culturals, que puguin treure el màxim profit i en les millors\ncondicions de confort, el mercat actuï proactivament amb les empreses que actuen\ncom a operadors turístics per a la promoció turística de la ciutat de Barcelona,\nperquè s’abstinguin de fer visites organitzades en grups els divendres i els\ndissabtes de nou a tres, sense perjudici que individualment tot turista seguirà\npodent entrar al Mercat de Sant Josep.\nFinalment, assenyala que amb aquesta acció es dóna resposta a la demanda\nconcreta rebuda a l’Ajuntament de Barcelona arran de la petició de la Junta\nd’Associació de Comerciants de la Boqueria del mes de juny, i assegura que també\ntenen present el compromís assumit en Plenari de Ciutat Vella del mes de maig.\nTanmateix, recorda que l’estimació de visitants al Mercat de Sant Josep setmanal\nés d’un poc més de 200.000 visitants, és a dir, 10.300.000 visitants anuals.\nEl Sr. Mestre esmenta els impactes negatius del turisme a la ciutat, en concret a\nl’àrea central i al Mercat de la Boqueria. Així, fa referència a la pregunta que va\nformular ell mateix al Sr. Blasi sobre quines eren les mesures que havia pres o\npensava prendre el govern municipal per tal que el Mercat de la Boqueria\npreservés el seu caràcter de mercat municipal davant del risc d’esdevenir un espai\nde servei de restauració ràpida i recorda que el Sr. Blasi va respondre que dels 232\nestabliments que componen el Mercat de la Boqueria només el 14,7 % ofereixen\nalgun tipus menjar elaborat, i que destacava, a més a més, que les peticions de\ntots els paradistes de reorientar la seva parada per comercialitzar productes pel\nseu consum immediat havien estat desestimades per l’Institut Municipal de\nMercats.\nQuant a la resposta del Sr. Blasi que ha esmentat abans, opina que no va ser\nsatisfactòria, perquè dos anys enrere, al seu parer, ni el Sr. Blasi ni el govern no\nvan valorar ni la situació real que estava vivint el Mercat de la Boqueria, ni els\nriscos que comportava la situació que s’estava vivint. Alhora, comenta que la\nresposta del Sr. Blasi en aquesta compareixença tampoc no és exactament el que\nli han demanat, i assegura que quan l’escoltava li feia la mateixa sensació que la\nresposta de dos anys enrere, que no són capaços d’avaluar les situacions reals que\nes viuen en alguns punts de la ciutat, ni els riscos que comporten aquestes\nsituacions. Així, afirma que quan escolta regidors i regidores del govern municipal\nde Convergència i Unió, a vegades té la impressió que viuen en dues ciutats\ndiferents i comenta que potser és que veuen les coses de manera molt diferent,\nperò remarca que li sembla difícil passejar-se pel Mercat de la Boqueria i no veure\nel mateix.\nSeguidament, afirma que la situació dos anys després es veu reflectida en unes\nfotos que han fet a diferents hores al mercat. Així, exposa que hi han anat un matí\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nlaborable i un migdia laborable a l’hora de dinar i que els tècnics del seu grup han\nfet unes fotografies que mostra, de la porxada, dels passadissos, de les tres zones\namb porxos, etcètera. En aquest sentit, comenta que s’hi observen botigues de\nroba, maniquins, tot tipus de mobiliari de restauració i els espais limitats que\nqueden per als vianants, la qual cosa demostra la situació del mercat.\nA continuació, recorda que anys enrere es va fer una operació de trasllat de les\nparades que hi havia als porxos, a la porxada del Mercat de la Boqueria, a l’interior\ndel mercat i en algun cas van desaparèixer algunes parades i alguns paradistes\nvan abandonar la seva activitat perquè la porxada fos una zona de pas. Alhora,\ncomenta que el que abans eren parades que els anteriors governs municipals van\ntreure perquè fos una zona de pas, resulta que són una enorme terrassa que no ha\nparat de créixer des que va entrar el govern actual. En aquest sentit, comenta que\nhi ha una web que es diu “La Boqueria s’ha tornat una porqueria” i que és la\npàgina d’un paradista de la Boqueria, on presenta unes fotos terribles de la\nsituació del Mercat de la Boqueria. Al seu parer, és una situació que està fora de\ncontrol i que els preocupa perquè expressa com la banalització del patrimoni de la\nciutat, sigui la Boqueria, siguin determinats barris, determinades places,\ndeterminats carrers, com la sobreexplotació turística, fruit d’aquesta banalització,\nporta el risc de destrucció del patrimoni. En aquest sentit, afirma que el que es\nplantegen molts paradistes, els quals estan dividits, i molts veïns i veïnes dels\nbarris de l’entorn de la Boqueria i la ciutat de Barcelona és què passarà amb la\nBoqueria, si serà un mercat o acabarà sent un gran espai de restauració ràpida de\nbaixa qualitat. Al seu parer, aquest és el risc que té la Boqueria, i que sembla que\nel govern no vol veure, com tampoc no el volia veure fa dos anys. Tanmateix,\ncomenta que el govern municipal ha de donar resposta i ha de dir què pensa fer\nper evitar que la Boqueria continuï en aquesta tendència d’acabar desapareixent\ncom a mercat municipal a efectes pràctics.\nLa Sra. Jaurrieta assegura que el Grup Municipal Socialista troba molt adient\naquesta compareixença, perquè fa deu dies en el districte de Ciutat Vella van\npresentar una proposició que tots els grups van recolzar, excepte el Partit Popular,\nen la qual demanaven que es regulés l’ús intensiu de la Boqueria, ja que es veu\ncom els veïns se senten desplaçats. En aquest sentit, comenta que s’hi poden\ntrobar fins i tot comiats de solters creuant per dintre, masses de grups entrant-hi,\nfotos de noces, etcètera, de tal manera que està començant a ser un mercat més\nde fotos que de vendes. Així, explica que els venedors de carn i peix veuen com els\nque venen més són els que ofereixen un producte de consum immediat i els veïns i\nveïnes no poden realitzar les seves compres amb comoditat i els comerciants\nveuen disminuïdes les seves vendes, mentre creixen les que van adreçades al\nturista.\nA continuació, recorda que el Mercat de Sant Josep va rebre el premi al millor\nmercat del món l’any 2005, en el Congrés Internacional de Mercats, celebrat a\nWashington DC, per la qual cosa considera que el repte hauria de ser continuar\namb aquest emblema i sent el millor mercat del món. En aquest sentit, afirma que\nels mercats han estat el pilar del comerç alimentari de proximitat, per la qual cosa\ns’han de reforçar i garantir el valor en positiu del mercat, que ha estat pioner de la\npromoció de la cuina de mercat i esmenta persones com Nèstor Luján, Vázquez\nMontalbán, Ramon Cabal, etcètera., els quals van parlar de les excel·lències del\nMercat de la Boqueria. Així, opina que el turisme també s’ha de regular en aquest\nespai.\nTot seguit, comenta que hi ha obstacles constantment, com les mides de les\nparades, i que els porxos han passat de ser espais lliures a ser espais carregats de\nterrasses, per la qual cosa moltes parades s’ha transformat, i opina que això\ntambé és conseqüència de la reforma de la plaça de la Gardunya, que porta\nparcialment aturada tres anys. Segons afirma, des que hi ha el govern actual van\ndecidir que l’Escola Massana, que anava a la Gardunya, s’aturava i algun dia es\nreprendran les obres, que ja estaven encarrilades i continuaran creixent.\nTanmateix, recorda que la plaça Gardunya és la entrada dels veïns del Raval al\nMercat de la Boqueria i com més pròrrogues tingui quant a les obres menys estarà\nen l’imaginari col·lectiu de poder donar l’entrada de darrere, que és l’entrada del\nbarri en el mercat als seus veïns, la qual s’ha perdut.\n\n4819\n\n\f4820\n\nGASETA MUNICIPAL DE BARCELONA\n\nNÚM. 26\n\nPer acabar, comenta que no es pot passar la pilota a Turisme de Barcelona i\nrecorda que el senyor Trias n’és el president i que, per tant, el responsable del que\nestà passant a la Boqueria és del govern en el seu conjunt, però no de Turisme de\nBarcelona només sinó del districte, de mercats, de via pública, etcètera. En aquest\nsentit, afirma que tots, amb les seves competències, han de donar solucions al\nMercat de la Boqueria.\nEl Sr. Mulleras afirma que el turisme té certs riscos i que el fet que el Mercat de\nla Boqueria sigui visitat per turistes és un èxit, però que mal gestionat es pot\nconvertir en un problema, com és l’actual excés de gent, sobretot per als\nparadistes, ja que els turistes no són els seus consumidors habituals. Així, comenta\nque cal assumir el problema i solucionar-lo.\nQuant a la proposició del Grup Socialista, afirma que hi van votar en contra\nperquè no comparteixen la solució de limitar els horaris d’accés al Mercat de la\nBoqueria a causa de la sobreexplotació i comenta que tant el Partit Popular com la\nmajoria dels paradistes i de la Direcció del mercat demanaven no limitar els horaris\nsinó l’accés dels grups, amb unes limitacions màximes. En aquest sentit, assegura\nque no els agrada veure aglomeracions de gent que impedeixen el funcionament\nhabitual del Mercat de la Boqueria, així com tampoc les fotos que van sortir fa uns\nanys i van ser portada d’El país, conseqüència d’una mala influència de\ndeterminades activitats com el turisme mal gestionat.\nSeguidament, demana al govern municipal que posi fil a l’agulla, i les solucions\nnecessàries per tal d’arreglar aquest problema, així com també que no s’escudi en\nTurisme de Barcelona. En aquest sentit, destaca que el seu president de Turisme\nde Barcelona és l’alcalde de la ciutat i insisteix que s’escudin en altres organismes i\nque gestionin el turisme, els mercats i la ciutat de Barcelona, ja que per això els\nvan elegir els ciutadans. Tanmateix, adverteix que si no ho fan bé, els trauran,\nperquè els ciutadans al final són els màxims sabedors de què és el que es fa bé i el\nque es fa malament en una ciutat. Per acabar, insisteix que, com amb els\napartaments il·legals, calen solucions efectives.\nEl Sr. Portabella comenta que sembla un tema banal, i no un tema de resolució\nimmediata. En aquest sentit, afirma que potser sí que es pot agafar una solució\ndràstica, però opina que només es podrà mantenir uns mesos. Tanmateix, explica\nque el problema de fons és el que han esmentat abans, i el mateix sempre que\nparlen amb Turisme, i és que hi ha un excés de concentració de turistes a Ciutat\nVella. Al seu parer, és normal que els turistes vulguin anar a la Boqueria i demana\ncom se’ls ho poden impedir. En referència amb els comentaris del Sr. Mulleras,\nconsidera que no és possible resoldre-ho sense regular-ho, però també esmenta\nque segons la seva opinió la solució no és limitar els horaris ni impedir l’entrada de\ngrups.\nA continuació, insisteix que el problema de fons és que hi ha una concentració\nturística a Ciutat Vella que comporta problemes, la qual, segons el seu parer, s’ha\nde descentralitzar, s’ha de desestacionalitzar encara més i promoure altres llocs a\nla ciutat. En aquest sentit, afirma que com més apartaments turístics hi hagi a\nCiutat Vella, més fàcilment aniran els turistes a la Boqueria. Tanmateix, recorda\nque hi ha altres coses que també influeixen. En aquest sentit, comenta que s’han\nposat en contacte amb els guies oficials i els han dit que no ho programen, tot i\nque al mercat hi ha guies. Segons exposa, no són guies oficials, que no cobren per\nfer de guia i recorda que en van parlar a la Comissió d’Urbanisme, que es tracta de\npersones que esperen a tenir un grup de gent suficient i al final els demanen la\nvoluntat, la qual cosa demana com pot ser que passi a Barcelona. Així, comenta\nque és tot el sistema el que s’ha de mirar i adverteix que aquests fets aviat\npodrien estar passant a Santa Caterina.\nSeguidament, afirma que es pot arribar a un acord amb els guies, fins i tot amb\nels que no són oficials i amb les persones individuals, però opina que no és una\nsolució i que el que s’ha de fer és descentralitzar.\nEl Sr. Blasi exposa que ningú no podrà ignorar que un dels temes importants\npels quals aposten els plans de turisme a la ciutat de Barcelona de cada districte és\nper la descentralització. Així, en to de broma, comenta que cal que algú\ndeconstrueixi la Boqueria i que la porti a algun espai en el qual es reclami una\nafluència de turistes més gran, com un solar buit, on opina que seria fantàstic que\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nhi hagués aquesta afluència d’un atractiu turístic amb el qual tots són partícips de\nl’èxit des del moment que es va construir el Mercat de la Boqueria. Al seu parer,\nno han d’oblidar aquesta responsabilitat. Així mateix, recorda que a la pel·lícula\nVicky, Cristina, Barcelona hi sortia el Mercat de la Boqueria i no cap altre.\nSeguidament, afirma que la Boqueria és un mercat que té marca pròpia,\nindependent de la ciutat de Barcelona, conegut internacionalment i que els ha\nobert moltes portes. Quant al comentari del Sr. Mestre sobre la web, comenta que\nés una pàgina de Facebook i opina que si aquest és el sentiment que té un venedor\nhauria de reflexionar i assegura que ell en comptes de dir que la ciutat és una\nporqueria, treballa perquè sigui la millor, no que sigui una porqueria i assegura\nque, al seu parer, és una falta de respecte per a la resta de companys i la\nconsideració que tenen amb la Boqueria.\nA continuació, comenta que es treballa per corregir-ho des de la Direcció, amb la\ncomplicitat de la Gerència i l’Associació de Venedors i Venedores del Mercat de la\nBoqueria i que hi ha reptes per endavant. Així mateix, esmenta que quan parlen\ndel Mercat dels Encants diuen que un dels èxits més grans del mercat és haver\naugmentat el nombre de visitants en quatre dies que està obert perquè l’afluència\nés important, i perquè els situa també al món. Així mateix, recorda que no s’ha\nd’oblidar plaça de la Gardunya, que ja l’han obert i que està en marxa el pàrquing,\naixí com també la zona logística del mercat, que ha descongestionat una\nconcentració i un tap.\nD’altra banda, comenta que ha entès que per part d’alguns grups municipals\npretenen que privatitzin un espai públic i que només hi entrin els veïns i les veïnes.\nEn aquest sentit, afirma que un nombre important de restauradors de la ciutat de\nBarcelona són clients de la Boqueria, i no són veïns i veïnes, perquè hi ha molta\ngent de la resta de la ciutat de Barcelona que va al Mercat de la Boqueria.\nTanmateix, assegura que tindran un repte i que hauran de veure com poden\ncol·laborar amb la Guàrdia Urbana i amb els serveis de seguretat del mercat per\nevitar situacions que opina que no són gens agradables, com ara persones que hi\nva a fer actes que no són els esperables ni desitjables en l’espai públic.\nFinalment, insisteix que tots són partícips de l’èxit de la Boqueria i que paga la\npena reivindicar-lo i continuar treballant-hi.\nEl Sr. Mestre assegura que com a veí i com a usuari del mercat des de fa molts\nanys pot afirmar que a vegades el Mercat de la Boqueria està fet una porqueria. Al\nseu parer la Boqueria serveix com a exemple de tres anys de desgovern i ressalta\nque els ha mostrat les imatges perquè veiessin que aquest espai s’està convertint\nen un gran espai de restauració i d’expedició de menjar ràpid. En aquest sentit,\ndestaca que quan el Sr. Trias va entrar com a alcalde les terrasses que hi havia es\ncomptaven amb els dits d’una mà, mentre que ara no basten les de les mans i les\ndels peus. Segons la seva opinió, el govern permet que al Mercat de la Boqueria en\ntemes de turisme s’hi imposi la llei de la selva, i a la llei de la selva qui no s’adapta\nno sobreviu. Així, demana una intervenció a fons, que lògicament ha de ser de\nllarga durada i sobre diversos aspectes, de tal manera que facin valdre l’autoritat\nmunicipal.\nPer acabar, remarca que el govern té eines d’autoritat que no fan servir, com\nara la inspecció, i demana quantes inspeccions ha fet l’Agència de Salut Pública de\nBarcelona d’aquest Ajuntament en relació amb la manipulació d’aliments que es fa\nen espais inadequats al voltant del Mercat de la Boqueria per llavors vendre’ls al\nMercat de la Boqueria i consumir-los de manera immediata. Al seu parer, això és el\nque s’ha de fer com a mesura immediata perquè el mercat compleixi la seva funció\ni es vetlli per les normatives i ordenances municipals.\nLa Sra. Jaurrieta afirma que estan d’acord que el Mercat de la Boqueria és un\nreclam de la ciutat, però opina no pot ser només això, ja que és el mercat també\ndels veïns i veïnes de Ciutat Vella, dels ciutadans de Barcelona i de qui vulgui anar\na comprar, així com també dels turistes que hi vulguin anar a comprar.\nQuant a la privatització a què ha fet referència el Sr. Blasi, comenta que no l’ha\nentès i afirma que quan les coses es descontrolen, el que cal precisament és\nintervenir per alliberar un espai. En aquest sentit, remarca que el mercat està\nconcebut per ser un espai de compra i venda del producte alimentari, natural i sa,\nen el qual es basen els mercats de la ciutat i quan deixa de ser tot això és que\n\n4821\n\n\f4822\n\nGASETA MUNICIPAL DE BARCELONA\n\nNÚM. 26\n\nprobablement alguna cosa falla i el Govern de la ciutat és el màxim responsable de\nfer garantir que funcioni bé. Al seu parer, en aquest cas es tracta retornar el\nmercat a la ciutadania i adverteix que no ho faran bé si no escolten aquesta petició\ni que no ho han de confiar tot en Turisme de Barcelona. Així, remarca que de totes\nles parades de la Boqueria només una té llicència de plats cuinats.\nEl Sr. Mulleras ressalta que és curiós el posicionament del senyor Portabella i del\nsenyor Blasi en aquesta comissió, ja que diuen que estan en contra de limitar\nhoraris i limitar grups, però unes setmanes abans ho van votar, ja que al Plenari\nde Ciutat Vella, Convergència i Unió i Esquerra Republicana van votar a favor de\nlimitar horaris i limitar grups, en una proposició que va fer el Partit Socialista, per\nla qual cosa opina que és una contradicció.\nD’altra banda, afirma que hi ha un problema i que si no es reconeix no es podrà\nsolucionar. En aquest sentit, demana als senyors del Govern municipal que\nreconeguin el problema. Al seu parer, s’ha d’aplicar la solució que sigui més eficaç\nper solucionar aquest problema i exposa que des del seu grup en proposen una de\nla mà dels paradistes de la Boqueria, que és la limitació de grups. En aquest sentit,\ndemana que parlin amb els paradistes i amb la gent que està patint aquest\nproblema i que a partir d'aquí, adoptin solucions, que assegura que és la seva\nresponsabilitat. Segons exposa, el Sr. Blasi és el principal responsable del\nproblema, per la qual cosa li pertoca solucionar-lo. Així mateix, demana que no\nresponguin amb frivolitats, sinó amb solucions serioses i efectives.\nEl Sr. Portabella remarca que des del seu grup estan d’acord que es prengués\nuna decisió immediata per aturar la situació que podria passar per accions com\nregular els grups, que és el motiu pel qual van votar a favor de la proposició\npresentada pels socialistes a Ciutat Vella, però afirma que no creuen que sigui la\nsolució més enllà de tres mesos. Així mateix, insisteix que no és un problema de\nfàcil resolució, perquè és un problema de fons, tot i que reconeix que davant de la\ncircumstància actual s'ha de fer un gest immediat i afirma que estan d'acord amb\nel que es va plantejar, però ressalta que això no resol el problema.\nEl Sr. Blasi comenta que les fotos que han vist són molt interessants, però\nmatisa que espera que quan feien les fotos compressin alguna cosa a les parades,\nja que si no se’ls consideraria turistes i, per tant, no aptes per passejar-se per la\nBoqueria. Així mateix, respon que és la demagògia a què els tenen acostumats,\nper la qual cosa respon amb demagògia. D’altra banda, afirma que ell no ha negat\nuna realitat i que tampoc han negat que s'han de buscar alternatives i recorda que\nn’ha comentades algunes.\nQuant a la regulació, comenta que les alternatives són aquelles que després\ncritiquen. Així mateix, indica que a partir d’algunes explicacions, excepte la darrera\ndel Sr. Portabella, ha entès que la regulació ha de ser privatitzar-ho, a través del\ntiquet de compra o altres elements que després es critiquen tant. Al seu parer,\naquesta tampoc no és la solució. Tanmateix, irònicament comenta que potser han\nde treure la Boqueria de les guies turístiques i del mapa de la ciutat de Barcelona,\no bé parlar de sant Josep, ja que el Mercat de Sant Josep ja no és tant un referent.\nAixí, assegura que comparteix la idea que no és un problema ni generat en un dia\nni que es pugui resoldre en dos, i insisteix que s'hi està treballant.\nA continuació, destaca que el 82 % dels establiments del mercat continuen amb\nel seu format tradicional i que poden oferir algun producte elaborat, que no ha de\nser l'objecte majoritari de la seva tasca. Pel que fa a la inspecció, afirma que la\npoden fer, però demana que no neguin la bona tasca i la bona gestió que es fa dels\nconjunts dels mercats, i concretament en aquest cas també del Mercat de la\nBoqueria. Finalment, comenta que s’han sumat a la vessant mediàtica i que està\nmolt bé, però demana que deixin treballar la gent amb calma.\nEs dóna per tractada.\nIII) Propostes a dictaminar\na) Ratificacions\nb) Propostes d'acord\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n5. Aprovar l’expedient 2014/358 de Reconeixement de Crèdit per un import de\n80.000,00 euros, a favor de la Reial Acadèmia de Ciències i Arts de Barcelona,\natesa la necessitat de regularitzar despeses que haurien d’haver estat reconegudes\nl’any 2011, derivades del Conveni de Col·laboració entre l’Ajuntament de Barcelona\ni la Reial Acadèmia de Ciències i Arts de Barcelona per a la Gestió de l’Observatori\nFabra, de 12 de desembre de 2007.\nEl Sr. Trullén demana una explicació perquè considera que la situació és molt\ncuriosa.\nLa Sra. Recasens explica que dia 12 de desembre de 2007 es va signar un\nconveni amb l'observatori amb una vigència de quatre anys, el qual preveia una\nsubvenció de 80.000 euros per al manteniment de l'activitat del mateix\nObservatori Fabra, i per a les activitats de divulgació de l'observatori, 50.000 euros\nmés. Alhora, comenta que això es va signar al desembre de 2007 i que el 2008,\n2009 i 2010 es van fer les corresponents transferències: al 2008 es van transferir\n130.000 euros; el 2009, 130.000 euros més, i el 2010, 100.000 euros. A més,\nexposa que el 2011 hi va haver un replantejament intern dintre de l'Ajuntament, i\nla subvenció a atorgar en el conveni de l'Observatori Fabra va deixar de dependre\nde l’Àrea d'Economia, Empresa i Ocupació, i va passar a dependre de l'Àrea de\nCultura, Coneixement, Creativitat i Innovació.\nA continuació, indica que després van començar les relacions amb l'Àrea de\nCultura, Creativitat, Coneixement i Innovació, i es va reprendre la relació de\nmanera normalitzada a partir del 2012, de tal manera que va quedar penjat un\nexercici, el del 2011, on ni l'Àrea d'Economia, Empresa i Ocupació, ni l’Àrea de\nCultura, Creativitat, Coneixement i Innovació van donar l'ordre de transferir les\nsubvencions, per la qual cosa va quedar aquesta subvenció entre les dues àrees,\nque estava compromesa per conveni i que havien de satisfer, i remarca que no es\nva satisfer en el seu moment, ja que una àrea es pensava que la transferia l'altra\nàrea, i a l’inrevés.\nEl Sr. Mulleras opina que la raó que els dóna la tinent d’alcalde és preocupant, ja\nque es troben al 2014 i el fet que no es pagui una subvenció tan important com la\nde l’Observatori Fabra els sembla especialment greu, i demana que això no torni a\npassar en aquest ajuntament.\nSeguidament, opina que la reclamació és justa i s’ha de pagar, per la qual cosa\nhi votaran a favor. A més, felicita l'Observatori Fabra, que es va inaugurar l'any\n1904, quan hi havia Alfons XIII, ja que ha fet una tasca científica d'investigació i\ndivulgació important des del seu primer director, el senyor Josep Comas i Solà, fins\na l'actualitat, i destaca el director actual, José María Codina i Vidal, gestionat per la\nReial Acadèmia de Ciències i Arts, i remarca que, a través d'aquest Ajuntament, va\nrebre la medalla d'or al mèrit científic, pel seu 250 aniversari. Per aquests motius,\nconsidera que no és de rebut que hagin trigat gairebé tres anys a pagar-los els\n80.000 euros de subvenció que havien d'haver rebut el 2011.\nEl Sr. Mestre anuncia que hi votaran a favor i manifesta la seva sorpresa pel fet\nque des de l’any 2011 no s’arribés a donar compliment a un conveni que tenia\nsignat l'Ajuntament amb l'Observatori Fabra. Així mateix, comenta que a\nl'expedient han vist que estan justificades amb escreix les quantitats per les quals\nes pagarà l’import de 80.000 euros i insisteix que l’expedient els ha causat una\ncerta sorpresa.\nLa Sra. Recasens afirma que donen compliment als convenis i remarca que és\nun fet puntual que han assumit i corregit des del minut zero.\nEs dictamina amb el posicionament favorable de tots els Grups.\nIV) Part decisòria / Executiva\na) Ratificacions\nb) Propostes d'acord\n6. Aprovar inicialment el Plec de clàusules reguladores de la concessió de l'ús\nprivatiu de domini públic municipal de part del local comercial entitat núm. 1 de la\n\n4823\n\n\f4824\n\nGASETA MUNICIPAL DE BARCELONA\n\nNÚM. 26\n\nplanta baixa i el seu altell, ubicats a l’edifici situat al carrer Sant Quintí, núm. 14, a\nfavor de l’Associació Teatral “El Partiquí”, amb caràcter onerós i per un termini de\n6 anys per a la instal·lació de la seva seu social i desenvolupar les activitats que li\nsón pròpies; sotmetre a informació pública durant el termini de trenta dies, el Plec\nde clàusules referit i, si no s’hi formulen reclamacions o al·legacions, tenir per\nelevada automàticament aquesta resolució d’aprovació inicial a definitiva;\nadjudicar la concessió directament a l’Associació Teatral “El Partiquí”; formalitzar la\nconcessió; i facultar l'Alcaldia per a la realització de totes les actuacions\nencaminades a concretar, clarificar i executar el present acord.\nLa Sra. Recasens comenta que és la renovació de la concessió d'uns espais que\nl'entitat utilitza com a seu social per desenvolupar les seves activitats\nd'ensenyament i de difusió del teatre. Segons explica, és un acord a sis anys, amb\nun cànon de 200 euros anuals, i especifica que compta amb l'informe favorable de\nla Taula del Pla de Locals reunida en la sessió del 9 d’abril de 2014.\nLa Sra. Casanovas anuncia que el seu vot serà favorable, però demana al\ngovern l’acord que s'ha assolit entre l'Ajuntament i el Consell d'Associacions de\nBarcelona en relació amb les condicions de cessió d'ús dels immobles referent al\nPla de locals buits. En aquest sentit, remarca que a l'expedient apareix la proposta\nd'aquestes condicions d'ús, per no hi apareix l'acord, per la qual cosa voldrien\ntenir-hi accés i saber també per què no estava en aquest expedient. Alhora,\npregunta si l’acord s'aplicarà amb caràcter retroactiu, per tal d'evitar un tracte\ndiscriminatori entre les entitats a les quals se'ls va ser dir abans que s'apliqués\naquest acord respecte a les que ara s'apliquen, com és el cas d'aquesta entitat.\nLa Sra. Recasens exposa que el Sr. Rius ho aclarirà i comenta que el Consell de\nl'Associació de Barcelona forma part de la Taula del Pla de Locals, i que en aquesta\ntaula sí que és van fixar uns criteris pels quals aquestes entitats podrien gaudir\nd'un preu reduït, amb els criteris que hi hagués un arrelament en el barri, que el\npressupost de l'entitat sigui realment baix, que hi hagi un interès general reforçat i\nuna àmplia repercussió, que hi hagi participació ciutadana, etcètera. Així mateix,\nesmenta que no sap fins a quin punt existeix un conveni pròpiament dit, o\nsimplement és que en la Taula del Pla de Locals, reunida i constituïda, del qual en\ndestaca el Consell d'Associacions com a membre, es van acordar en el seu dia\naquests criteris, que són els que a partir d'ara operen.\nEl Sr. Rius exposa que, en el marc de la Taula del Pla de Locals tenen la voluntat\nde formalitzar-ho, però anuncia que es farà el dia següent, per la qual cosa encara\nno hi és a l'expedient. Així, comenta que han anat justs de temps i manifesta que\nel dia següent hi haurà l’acord dintre del marc de la Taula de Pla de Locals amb el\nConsell d'Entitats de Barcelona, que reflecteix els criteris que es fixaran per\ndiferenciar els tipus de preus en les cessions d'entitats i remarca que, amb el\nconsentiment de la tinent d'alcalde, estarà disponible.\nLa Sra. Recasens expressa el vot favorable de CIU, el Sr. Trullén expressa el vot\nfavorable del PSC, la Sra. Casanova expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova.\nc) Proposicions\nV) Part d'impuls i control\na) Proposicions / Declaracions de Grup\nDel Grup Municipal PSC:\n7. La Comissió d'Economia, Empresa i Ocupació acorda instar al Govern\nmunicipal perquè presenti durant aquest exercici 2014 en aquesta Comissió un\nestudi que analitzi la manera com s'està regulant a nivell europeu i internacional\nles noves aplicacions mòbils que estan apareixent dins de l'àmbit de l'economia\ncol·laborat iva (Airbnb, Uber, Eatwith, etc.).\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Jaurrieta comenta que han plantejat la proposició perquè creuen que es\ntroben en un moment de canvi tecnològic, en el qual les administracions han de\nser capaces de donar una millor resposta als reptes que es plantegen, com ara\nl'aparició de noves aplicacions, mòbils i per internet, que sovint s'anomena\n“economia col·laborativa”, i que està tenint abast mundial. En aquest sentit, afirma\nque a la ciutat de Barcelona recentment han viscut casos com el polèmic cas\nd’Uber, o de la restauració amb l’Eatwith, o l'allotjament turístic com pot ser\nAirbnb, entre altres. Pel que fa al cas d’Airbnb, recorda que la Generalitat de\nCatalunya va decidir multar amb 30.000 euros per comercialitzar amb apartaments\nturístics il·legals, i també amb habitacions d’ús turístic. En el cas de les habitacions\nd'ús turístic, remarca que no es compta amb una regulació pròpia, per la qual cosa\nel seu grup va fer un prec al Govern, en el qual sol·licitaven que liderés aquest\nfenomen a la ciutat. En aquest sentit, explica que el prec no ens va ser acceptat,\nper la qual cosa presenten aquesta proposició, amb la qual volen ampliar l'abast\ndel que l'Ajuntament pot arribar a fer a la ciutat. Al seu parer, l'Ajuntament no pot\nquedar al marge d'aquest debat, ja que la irrupció tecnològica afecta l'economia i\nles aplicacions poden arribar a generar iniquitats.\nA continuació, destaca que des del seu grup consideren que aquests nous\nfenòmens tecnològics poden aportar oportunitats més que amenaces i que han de\ndonar una millor resposta. En aquest sentit, afirma que és important promoure una\nregulació, un marc normatiu des del sector públic, per la qual cosa és necessari\ntenir un estudi comparat del que passa al món, de com s'estan gestionant i\nregulant aquests reptes en els països al nivell internacional.\nPer acabar, exposa que voldrien que diferenciés com s'aborda la regulació en\nfunció de si estan parlant d'un bé públic o privat, o si els usuaris obtenen un\nrendiment econòmic o no. Alhora, opina que és interessant veure la coordinació\namb les regulacions prèvies en el sector, saber les habitacions que pugui haver-hi,\no els pisos d’ús turístic que es comercialitzen al portal d’Airbnb, com es fa en altres\npaïsos on s'aplica la taxa turística, etcètera. Segons la seva opinió, aquest estudi\npot ser de gran utilitat, i molt especialment per a ells, ja que han de garantir la\nmillor qualitat reguladora en aquest sector.\nEl Sr. Mulleras exposa que el seu grup considera que l’estudi és adient per a la\nciutat i per als problemes que es pateixen i anuncia el vot favorable. Així, comenta\nque la societat canvia de forma accelerada, i que també la forma de relació\nrevoluciona també la manera de relacionar-se i de fer negocis. En aquest sentit,\nesmenta el portal Uber com a mostra d'intrusisme en un sector regulat com és el\nsector del taxi, la qual cosa genera competència deslleial i falta de garanties en la\nqualitat del servei, en la neteja i en el coneixement de la ciutat. Tanmateix, afirma\nque la seguretat no està garantida quant a l'estat dels vehicles i a la capacitació\ndel conductor i que això genera economia submergida, així com també molts\ndubtes de com es garanteix la demanda d'un servei on aparentment no hi ha una\nflota pròpia.\nQuant als fenòmens que ha esmentat la Sra. Jaurrieta, com ara l’Eatwith,\ncomenta que la problemàtica associada a la garantia d'higiene i salut pública és\nespecialment rellevant i manifesta que no saben si aquestes persones treballen\namb carnet de manipulador d'aliments, la caducitat dels aliments que serveixen,\nels serveis de neteja, les mesures contra incendis, etcètera. En aquest sentit,\nesmenta que són noves formes d’interactuar econòmicament que exigeixen que la\ncapacitat normativa de les administracions també evolucionin en aquest sentit i\nque siguin proactives. Segons exposa, la proactivitat ha de fer que el marc legal no\nquedi desfasat, i opina que s’ha d’actuar davant la innovació d'aquestes noves\nformes de negoci.\nTot seguit, recorda que des del Partit Popular es va portar al Parlament de\nCatalunya una proposta per impulsar acords amb l’Institut Metropolità del Taxi,\njuntament amb els policies locals i associacions de transportistes a causa de la\nproliferació del servei de transport irregular de persones. Alhora, explica que van\ndemanar que s'impulsessin els acords necessaris amb l'Institut Metropolità del\nTaxi, ajuntaments, policies locals i associacions de transportistes, per tal\nd'implementar un dispositiu integral que permetés reduir l'intrusisme en el sector\n\n4825\n\n\f4826\n\nGASETA MUNICIPAL DE BARCELONA\n\nNÚM. 26\n\ndel transport de persones, i garantir la seguretat dels viatgers, així com també que\ns'informés les empreses intermediàries de la legalitat de les activitats que estan\nduent a terme.\nPer acabar, insisteix que la proposta del Grup Socialista els sembla molt adient i\nnecessària, sobretot per la coordinació entre administracions, ja que les\ncompetències en transports, en lloguer d’allotjaments, en sanitat i higiene són de\nles comunitats autònomes, mentre que els municipis s'encarreguen de la salut\npública i altres moltes competències que formen part de la Unió Europea.\nEl Sr. Mestre manifesta que està d’acord amb l’exposició que ha fet la Sra.\nJaurrieta en nom del Grup Municipal Socialista i afirma que les noves tecnologies\nestan provocant l'aparició de fenòmens que tendeixen a la desregulació de\ndeterminats sectors i determinades activitats econòmiques, i que en molts casos\nno es trobem davant d'una economia col·laborativa, sinó que davant d'una\neconomia d'un altre caràcter perquè hi ha contraprestacions econòmiques.\nA continuació, remarca que al seu grup els preocupa que es pugui consolidar a\nla ciutat una economia informal, molt vinculada al fenomen turístic i a l’èxit turístic\nde la ciutat, que no garanteix el servei ni els drets laborals de les persones que hi\ntreballen, així com tampoc els drets de la persona consumidora. Alhora, comenta\nque tothom coneix casos d'aquests perquè està bastant extens en alguns aspectes\naquest tipus d'economia informal, especialment vinculada el fenomen turístic, i\nesmenta un article que considera molt il·lustratiu aparegut en El País que es va\npublicar el diumenge abans, que parlava de persones que lloguen habitacions i per\nquè ho feien, de tal manera que explicava que era per arribar a fi de mes, per\npagar la hipoteca, etcètera, per la qual cosa assegura que és una economia de\nsubsistència per a les persones que la utilitzen, com el cas d'Uber, i de les\npersones que lloguen el seu vehicle i la seva feina com a conductor per portar\npersones fins l'aeroport. Al seu parer, és una economia de subsistència que està\nmolt lluny del que hauria de ser l'objectiu de l'economia i de l'activitat econòmica,\nque és garantir una existència amb condicions suficients, i sobretot en condicions\nde dignitat per part de les persones que hi treballen.\nFinalment, manifesta que el seu vot serà favorable, ja que consideren que\nl’estudi és necessari per enfocar un fenomen que, com el cas de la Boqueria, és\ndifícil d'abordar des de l'Administració local, tot i que opina que no poden esperar\nque un altre ho faci.\nEl Sr. Portabella afirma que hi votaran a favor perquè consideren que la\nproposició és oportuna. Així, comenta que no poden estar en contra de la\ninnovació, així com tampoc que una persona amb dificultats econòmiques s’esforci,\nperò matisa que s’ha de complir la normativa. Així, remarca que no es pot\nconfondre innovació amb incompliment de les ordenances i opina que la proposició\nés adient, atesa la irrupció dels nous models dins un marc normatiu poc adaptat.\nQuant al cas d’Airbnb, comenta que a Nova York també els han sancionat i\nconsidera que no pot haver-hi empreses que basin el seu negoci a incomplir la\nnormativa.\nPer acabar, afirma que hi ha d’haver intervenció pública sobre el mercat\ndesregulat, perquè si no ho pagaran aquelles persones que compleixen les\nordenances, paguen els impostos i contribueixen a millorar la ciutat, com els\ntaxistes.\nLa Sra. Recasens afirma que també donaran suport a l’informe per veure el\nmarc comparatiu del que està passant. Així mateix, comenta que aquest tema té\ntants defensors com detractors i recorda que amb el que han parlat del fenomen\nde l'apartament turístic i que és una qüestió al nivell global, afirma que també\npassa a moltes ciutats del món. A més, comenta que amb el Sr. Espriu\ncomentaven que l’economia és submergida però ben visible i remarca que estan\nparlant d'una economia que té, a través de les xarxes socials i a través de la\ndigitalització, més visibilitat que mai, en la qual cosa rau la dificultat, perquè com a\nadministració no poden fer veure que no està succeint res, ja que tot es\ncomercialitza a través de pàgines web, amb la potencialitat de casos com el\nd’Airbnb. Tanmateix, també esmenta que s’ha d’advertir la gent que lloga\napartaments per tenir una renda complementària que hi ha persones que estan\nprofessionalment prestant un servei d'allotjament turístic, així com també\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\npersones que professionalment estan prestant un servei de taxi, o d'alimentació i\nde restauració, i que paguen els seus oportuns impostos i les seves oportunes\nllicències.\nA continuació, afirma que és evident que la digitalització i l’obertura arriben a\ntots els sectors i que han de superar l’impacte de les noves tecnologies, com ara\nels mitjans de comunicació. En aquest sentit, afirma que els quioscos són efecte\ncol·lateral de tots aquests impactes de les noves tecnologies que tant ajuden les\npersones i poden ocasionar uns efectes col·laterals molt complicats per a famílies\nque han viscut de negocis tradicionals i afirma que és molt difícil actuar-hi.\nTanmateix, comenta que cal mirar com ho regulen altres ciutats, però adverteix\nque, al seu parer, no hi trobaran gaires solucions. Quant al cas d’Airbnb, afirma\nque és la primera vegada que la Generalitat posa una sanció tan impactant i\nassegura que l’empresa té por que això s’estengui, perquè tenen problemes a\naltres ciutats.\nFinalment, insisteix que els sectors tradicionals com el taxi estan patint molt i\nopina que ho han d’estudiar entre tots.\nLa Sra. Jaurrieta agraeix els vots positius i les intervencions i afirma que, al seu\nparer, és bo que la ciutat tingui una opinió pròpia sobre aquest tema i que lideri\nmés enllà de les pròpies percepcions de l'Administració autonòmica o estatal, amb\nun model propi de la ciutat, per tal de poder-se comparar amb ciutats del món i\nveure com es regulen aquests fenòmens. En aquest sentit, remarca que no és el\nmateix si hi ha remuneració econòmica o no, així com també l'intercanvi\nd'habitatges, o el Bla Bla Car, que permet compartir cotxe. Així, conclou que\nesperaran l’informe per poder elaborar el propi model de Barcelona en aquest\ncamp.\nLa Sra. Recasens expressa el vot favorable de CIU, la Sra. Jaurrieta expressa el\nvot favorable del PSC, el Sr. Mulleras expressa el vot favorable del PP, el Sr.\nMestre expressa el vot favorable d’ICV-EUiA i el Sr. Portabella expressa el vot\nfavorable d’UpB. S'aprova.\nDel Grup Municipal PP:\n8. La Comissió d'Economia, Empresa i Ocupació acorda instar al Govern\nmunicipal a incorporar els requisits següents a la mesura \"Bons Compromís\" per tal\nde garantir que la creació de llocs de treball siguin estables i de qualitat a\nBarcelona: - Que els contractes laborals tinguin una durada mínima d'un any, i que\nel premi o incentiu a les empreses i entitats sigui per la formalització de contractes\nindefinits. - Que la formació representi un mínim del 20% de la jornada laboral.\nEl President diu que amb aquest punt es debatran també els punts 11 i 16 de\nl’ordre del dia per tractar del mateix tema.\nLa Sra. Casanova recorda que en el passat consell plenari el govern municipal va\npresentar el programa ocupacional “Bons Compromís”, per tal de promoure la\ncontractació de persones amb dificultat d’accés al mercat laboral. Així, exposa que\naquest programa té una gran rellevància, per la qual cosa presenten aquesta\nproposició, que recull l’argumentació que el seu grup va donar en el passat Plenari.\nSegons afirma, han tingut molt interès a arribar a una transacció amb el govern i\nespera que tots els grups en tinguin còpia. Al seu parer, té una gran rellevància\nperquè es dirigeix a un dels col·lectius de persones amb més dificultats per trobar\nfeina, que són les que tenen més de quaranta anys i que fa més d’un any que\nestan realment aturades, fet que els comporta greus conseqüències personals i\nfamiliars.\nSeguidament, recorda que les dades estadístiques revelen la gravetat del\nproblema i que el 44 % de la població aturada a la ciutat és de llarga durada, i que\nel 68 % afecta les persones de més de quaranta-cinc anys. Per aquest motiu,\nafirma que tenen l’obligació de contribuir que aquest programa ocupacional creï\nllocs de treball estables i de qualitat per a aquestes persones que el mercat laboral\nper sí mateix no ha estat capaç d’aconseguir. A més, afegeix que amb aquesta\nfinalitat han consensuat amb el govern de la ciutat major estabilitat laboral i major\nqualitat laboral. En aquest sentit, afirma que les persones que es contractin a\n\n4827\n\n\f4828\n\nGASETA MUNICIPAL DE BARCELONA\n\nNÚM. 26\n\ntravés d’aquest programa tindran més estabilitat laboral, de tal manera que\nl’incentiu a les empreses i entitats contractants sigui per la formalització de\ncontractes indefinits, en comptes d’allargar el període contractual fins a un any\nmés, tot i que remarca que es manté que el període inicial sigui de sis mesos en\ncomptes d’un any, com proposava el seu grup inicialment, per evitar que pugui ser\nun fre a la pràctica per a la contractació, i especialment per part de les petites\nempreses i les entitats. Quant a la major qualitat laboral, comenta que seria a\npartir de garantir que la formació representi entre un 15 i un 20 % de la jornada\nlaboral en comptes d’un 5 %, com inicialment havia previst el govern amb la seva\nmesura, ja que les persones a l’atur de llarga durada o en risc d’exclusió social són\nles que tenen en general un nivell més baix de formació, per la qual cosa\nnecessiten que enfortir el seu nivell de coneixement.\nEl Sr. Trullén afirma que hi votaran a favor, perquè la proposició va en la línia de\ngarantir que les polítiques actives d’ocupació que impulsa Barcelona Activa, i\nespecialment el programa “Bons Compromís”, garanteixin la creació de llocs de\ntreball estables i de qualitat. En aquest sentit, considera cabdal el tema de\nl’ocupació de qualitat, tal com es pot veure en la darrera publicació de l’Enquesta\nanual d’estructura salarial, que recull l’empitjorament de variables com la de\nl’extensió del pes de salari mínim interprofessional, que presenta avui dia màxims\nen la seva història. Tanmateix, comenta que tot indica que actualment les xifres\ntendeixen a empitjorar, per la qual cosa avançar en la direcció que es proposa els\nsembla molt positiu, així com també avançar en la incorporació d’un percentatge\nmínim de formació relativament ampli, ja que considera d’especial d’importància la\nformació, sobretot a causa de l’existència del programa que estan analitzant, amb\nels aturats de llarga durada, que necessitem d’alguna manera una acció\nreprofessionalitzadora. En aquest sentit, assenyala que estan parlant de col·lectius\nals quals clarament els va molt bé la formació en àmbits professionals específics\nque potser no controlen, i el número d’hores que s’han de dedicar per garantir\nl’obtenció d’aquests coneixements és molt més adequat si es planteja entre un 15 i\nun 20 % del temps, i no com inicialment es preveia, del 5 %.\nPel que fa al prec que ha presentat el seu grup, manifesta que tracta d’evitar\nl’efecte de substitució de les subvencions municipals a la contractació de persones\naturades, com la del programa “Barcelona crea ocupació”, o del “Bons\nCompromís”, per tal d’evitar la substitució de treballadors més antics o en plantilla\nper nous treballadors contractats amb condicions salarials o contractuals inferiors a\nles vigents en la plantilla abans de l’acció d’aquests programes, així com també\nque s’unifiquin els criteris de tots els programes. En aquest sentit, ressalta que no\nhi hagi programes que no incorporin empreses que hagin amortitzat llocs de treball\nindefinits durant els sis mesos anteriors, i que no hi hagi regulació de plantilles\ndurant el període de la contractació subvencionada i que això s’estengui a tots els\nprogrames, i no només a alguns, de tal manera que hi hagi una unitat de criteri.\nPer acabar, conclou que pretenen que el govern adopti les mesures necessàries\nper evitar l’efecte substitució, i per unificar els criteris en aquesta direcció.\nLa Sra. Sanz exposa que tal com van manifestar en el marc del Plenari quan es\nva presentar la mesura del “Bons Compromís”, era una mesura que feia temps que\nel seu grup reivindicava en el marc del Barcelona Activa i d’aquesta comissió, per\ntal de crear aquelles polítiques actives d’ocupació, acompanyades d’ajuts a la\ncontractació, que permetessin respondre unes necessitats concretes de\ndeterminats col·lectius més vulnerables, en els quals s’està cronificant de forma\nbastant important l’atur des de fa temps.\nA continuació, recorda que ja van alertar d’algunes qüestions, com ara que\narribava tard, perquè fa tres anys que els sindicats, algunes entitats i alguns\npartits o grups municipals d’aquest consistori les reivindicaven. Alhora, afegeix que\nsegons el seu punt de vista no s’emmarca en una estratègia global contra la crisi,\nla qual també reivindiquen fa temps. A més, comenta que hi ha alguns aspectes\nmolt concrets en relació a la mesura mateixa, a alguns dels quals se’ls dóna\nresposta en el marc de la proposició que planteja el Partit Popular, mentre que\naltres pendents. Així mateix, recorda que van demanar accions concretes dins\nd’aquest col·lectiu, com ara algunes dirigides a les dones, ja hi ha al voltant de\n28.000 dones en aquesta franja d’edat que estan en situació d’atur des de fa més\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nd’un any, per la qual cosa considera que fa falta també adequar algunes\nd’aquestes propostes al col·lectiu femení, per les dificultats, pels sectors productius\nals quals han deixat de treballar i les afectacions que tenen.\nPel que fa al tipus de contractació, afirma que van reivindicar la contractació\nestable, i no la temporal, ja que al seu parer era millor la proposició inicial que\nhavia presentat el Partit Popular. Tot i això, esmenta que valoren l’ampliació\ntemporal, però remarca que si hagués estat d’un any, seria de més qualitat que no\npas de sis mesos. Alhora, recorda que també van dir que calia respectar les\ncategories laborals adients a cada lloc de treball, i opina que és adient el prec que\nformula el Partit dels Socialistes. Segons la seva opinió, és important garantir que\nels salaris que percebin aquestes persones no siguin baixos, i que els llocs de\ntreball siguin realment una necessitat de l'empresa, que no serveixin per substituir\nllocs de treball ja existents i que tinguin unes condicions laborals diferents. I a més\na més que no s’utilitzi aquesta ajuda per crear places ad hoc que després no\nfuncionin, i en acabat el programa tanquin i se'n vagin fora.\nQuant a la formació, explica que també van demanar que fos certificable i\nadequada al lloc de treball i recorda que la tinenta d’alcalde va dir que era un\ncompromís. Així mateix, opina que la formació en aquests col·lectius ha de ser tan\nàmplia com sigui possible, perquè és un col·lectiu amb moltes dificultats, que fa\nmolt temps que s'ha dedicat a uns determinats sectors industrials, i que necessita\nrenovació. Per aquests motius, afirma que donaran suport a la proposició, tot i que\nopinen que el text inicial recollia millor aquestes qüestions.\nSeguidament, recorda que des del seu grup demanaven quin serà l'espai o\nòrgan que farà seguiment i avaluació de tot aquest programa. En aquest sentit,\nafirma que s’ha de tenir en compte que els condicionants són molt complexos de\ncontrolar a l'hora de les sol·licituds. També esmenta que amb posterioritat s’ha de\nveure si el programa ha servit o no, què ha funcionat i què no ha funcionat,\netcètera. Així mateix, opina que dins Barcelona Activa hauria d’haver-hi persones\nespecialitzades a fer tot això, i insisteix en la necessitat de saber quins seran els\nindicadors per tal d’avaluar-ho.\nEl Sr. Portabella anuncia que hi votaran a favor i comenta que tenen un dubte\nen referència amb la manera en què es va aprovar el “Bons compromís”. Així,\ncomenta que hi havia la possibilitat d'establir un contracte de sis mesos, però per\nrebre el conjunt del suport econòmic havia d'haver-hi un contracte de divuit\nmesos, de tal manera que era així com es podia rebre l'ajuda completa d'entre 15 i\n18.000 euros. En aquest sentit, demana com quedaria, si seria a partir del setè\nmes.\nA continuació, remarca que des del seu grup estan a favor que es creï ocupació\nestable, però matisa que els sembla millor la manera com s'havia plantejat des del\n“Bons Compromís”, de tal manera que hi hagués el conjunt de tot el suport en un\ncontracte d'un any i mig, que no pas repartir-ho al setè més. Així, comenta que no\nsaben què significa en relació amb la proposta inicial el fet que digui que el premi o\nincentiu de les empreses i entitats després dels sis primers mesos de contractació\nsigui per la formalització del contracte indefinit.\nSeguidament, afirma que els sembla bé que hi hagi un 15 o un 20 % de la\njornada laboral en formació, perquè opina que és un dels aspectes importants per\na les persones que assoleixen un lloc de treball nou. Alhora, comenta que els\nsembla curiós el que proposen des del Partit Popular, ja que recorda que el seu\ngrup va introduir en el “Bons Compromís” una tipologia, que era parlar de les\nentitats, les associacions i les ONG, i que van fer la part de la negociació, que van\nincloure en el pressupost. En aquest sentit, remarca que des del Grup Popular\ntenen la necessitat de toquejar-ho i afirma que era una cosa entre ells i el seu grup\ni, tot i que s’aprovés, encara volen canviar-ho. Segons explica, si això hagués\npassat per primera o per segona vegada no faria el comentari, però ho fa perquè\nha passat més de dues vegades.\nLa Sra. Recasens afirma que volen arribar a un acord en aquests temes, per la\nqual cosa han transaccionat.\nDirigint-se a la Sra. Sanz, comenta que l’acord es fa també en el marc de la\nTaula Empresa Treball, i insisteix que seran incorporats a la taula, perquè al seu\nparer no té sentit que siguin a la «Barcelona Creixement», i no en aquesta taula.\n\n4829\n\n\f4830\n\nGASETA MUNICIPAL DE BARCELONA\n\nNÚM. 26\n\nAixí, afirma que la mesura neix amb el suport i el consens, i la feina feta també, de\nla mà dels sindicats, que neix del suport i del consens de la mà del teixit\nempresarial.\nTot seguit, explica al Sr. Portabella que continuen mantenint-se en els sis mesos\ni que tot continua igual. Segons afirma, això és així perquè amb aquest projecte\nvolen facilitar la contractació, i no posar excuses o dificultats a les empreses per no\nacollir-se a aquest programa. Tot i així, assegura que els preocupa el fet que\nincrementar les hores de formació pot allunyar les ganes de petites empreses, no\ntant les grans empreses, ja que les petites empreses podria no agradar-los el\nprograma, perquè tantes hores de formació els poden condicionar. En aquest\nsentit, assegura que han estat fent fins l'últim moment, vetllant pel tema de la\nformació, millorant les condicions que estableix el SOC, etcètera. i afirma que\npersegueixen a contractació de qualitat, estable i a llarg termini, per la qual cosa\nassegura que treballen en aquesta direcció.\nQuant al prec del Grup Socialista, comenta que estan d’acord a garantir que en\nl’ocupació nova no hi hagi l’efecte de la substitució i ressalta que a la redacció de\nles clàusules dels plecs que hauran de regular tot aquest programa específicament\nno es podran acollir a les subvencions les contractacions celebrades amb persones\nque hagin tingut relació laboral indefinida durant els dotze mesos anteriors a la\ndata de la contractació subvencionada, amb la mateixa empresa o altres\nvinculades, socis comuns amb un mínim del 25 % de la participació en ambdues\nempreses, ni les celebrades amb membres dels òrgans d'administració de les\nempreses que tinguin forma jurídica de societat, o d'aquells que tinguin\nparticipació del capital de l'empresa igual o superior al 25 %, ni amb els familiars\ndels titulars o dels membres dels òrgans de direcció o d'administració amb relació\nde parentiu de fins a segon grau per consanguinitat o afinitat. Així mateix,\ncomenta que a la segona clàusula diu que no es podran acollir a la subvenció\nempreses que hagin amortitzat llocs de treball indefinits durant els tres mesos\nanteriors\na la contractació\nsubvencionada,\nmitjançant\nacomiadaments\nimprocedents o nuls declarats per sentències judicials ferma, o regulacions\nd'ocupació. Alhora, remarca que per accedir al pagament de la subvenció no es\npodran produir al llarg del període de contractació subvencionada en processos de\nregulació d'ocupació. Tot i que reconeix que sembla molt complex, assegura que\nintentaran que no espanti les empreses.\nPel que fa a la pregunta d’Iniciativa, exposa que és un programa que han\ntreballat de manera molt transversal amb l’Àrea de Qualitat de Vida, perquè hi ha\ntota la part del tercer sector que s’ha treballat de manera molt ferma i molt al\ndetall, ja que és complexa, i insisteix que hi ha participat molt l'Àrea de Qualitat de\nVida. Alhora, comenta que això neix en el marc de la Taula Empresa Treball i\nassegura que és on volen retre comptes, tot i que remarca que també ho faran a\nles comissions pertinents. Tot i això, afirma que creuen en la lleialtat de la gent\nque està participant en aquestes taules, els quals aboquen les seves propostes i\nque treballen conjuntament els programes.\nA continuació, explica que Barcelona Activa serà la que faci el seguiment, igual\nque com s’ha fet amb Crea Ocupació, la qual cosa assegura que viu de manera\nmolt personal. En aquest sentit, afirma que la darrera vegada que ho va preguntar\nportaven 447 contractes, i remarca que no és fàcil lligar 447 contractes, prestar les\nformacions, etcètera. i comenta que Barcelona Activa n’és la responsable, com a\nentitat executora de l'actuació, que farà seguiment. Així mateix, explica que el\ntercer sector serà el que hi participarà en la selecció, formació i seguiment de les\npersones de col·lectius en risc d'exclusió social que seran contractades, per la qual\ncosa té la reserva de cent contractes, i, per tant del seguiment també hauran de\nresponsabilitzar-se per la porta del tercer sector.\nLa Sra. Casanova agraeix els vots favorables i exposa que era important que\naquesta proposició s'aprovés per unanimitat, per la qual cosa han volgut saber el\nposicionament de tots els grups, i ho han treballat especialment amb el govern,\nperquè opina que es podia millorar el contingut de la mesura, amb independència\nde si hi hagués algun altre grup que ho hagués proposat o que ho hagués\nnegociat. Així mateix, comenta que des del Grup Popular treballen en benefici dels\nciutadans, i que deixen al marge si és un tema que inicialment un grup l’ha\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nproposat o no. En aquest sentit, recorda que el primer grup que ho va proposar va\nser el govern en el passat Plenari i assegura que ells han reaccionat arran de la\npresentació que va fer el govern. Alhora, esmenta que el Sr. Portabella hauria\nd'estar content, perquè han aconseguit millorar el contingut en benefici de la\nciutat, i opina que no hauria de mostrar-se molest.\nTot seguit, insisteix que és un acord molt important, perquè és un programa\ninnovador, que deriva a la Taula Empresa Treball, i que va molt en la línia\nd'aconseguir els millors resultats en termes de creació d'ocupació estable i de\nqualitat, i especialment per a les persones amb majors dificultats per incorporar-se\nal mercat de treball. Tot i això, remarca que no tot són agraïments, i especialment\nde cara al govern, de tal manera que demana que el comencin a aplicar de forma\nimmediata, i que realment tots els agents implicats treballin de manera\ncoordinada, així com també que l'Ajuntament s'encarregui de la publicitat, de\nl'acompanyament, de l'orientació, del seguiment, i les empreses i entitats del\ntercer sector que s'encarreguin de la selecció, de la contractació i formació, tenint\nen compte que en aquest darrer aspecte ho poden delegar a l'Ajuntament.\nFinalment, també demana al govern que se'ls informi a principis de l'any vinent\nen aquesta comissió sobre els resultats que es van assolint al llarg d'aquest segon\nsemestre, que entenen que ja es començarà a aplicar. Alhora, afegeix que és\nimprescindible que tots facin l'esforç de blindar les polítiques de creació d'ocupació\nestable i de qualitat per als ciutadans, ja que considera que la millor política social\nés la creació de feina.\nLa Sra. Sanz, en relació amb les reflexions de la Sra. Casanova respecte al fet\nde facilitar que les empreses s’hi puguin acollir, exposa que s’ha d’arribar a un\nequilibri. En aquest sentit, esmenta que les empreses reben una ajuda, per la qual\ncosa han de complir una sèrie de requisits, i considera normal que es parli de\ntemps i de formació, perquè és una ajuda pública i són empreses que tenen unes\nnecessitats, i que reben un suport econòmic públic. Així, insisteix que cal apel·lar a\nla responsabilitat compartida.\nEn relació amb el tema de la Taula de Treball, afirma que entén que el\nseguiment es faci allà, així com també el tema de Barcelona Activa i la\nresponsabilitat que hi tindrà. Alhora, comenta que des del principi van demanar\nentrar a la taula i remarca que han estat treballant allà una proposta com aquesta,\ni els grups municipals no hi han estat presents i retreu que se’ls vulgui incorporar\nquan ja està tot lligat, la qual cosa opina que no és correcte.\nLa Sra. Recasens expressa el vot favorable de CIU, el Sr. Trullén expressa el vot\nfavorable del PSC, la Sra. Casanova expressa el vot favorable del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova amb el redactat següent:\nLa Comissió d'Economia, Empresa i Ocupació acorda instar al Govern municipal\na incorporar els requisits següents a la mesura \"Bons Compromís\" per tal de\ngarantir que la creació de llocs de treball siguin estables i de qualitat a Barcelona:\n- Que el premi o incentiu a les empreses i entitats, després dels 6 primers mesos\nde contractació, sigui per la formalització de contractes indefinits. - Que la\nformació representi entre un 15% i un 20% de la jornada laboral, quedant\ngarantida per Barcelona Activa en el cas que les empreses o entitats expressament\nho deleguin.\nDel Grup Municipal ICV-EUiA:\n9. La Comissió d'Economia, Empresa i Ocupació acorda presentar un informe a\nla propera comissió amb l'evolució de la inversió internacional a Barcelona,\ndesglossada per sectors econòmics (incloent l'Immobiliari) i branques d'activitats\n(comercial, hoteler, etc.) que hi ha hagut durant els anys 2012, 2013 i el primer\nsemestre de 2014.\nEl President diu que en aquest punt es debatrà també el punt 20 de l’ordre del\ndia per tractar-se del mateix tema.\nLa Sra. Sanz explica que ho ajunten amb dues iniciatives del seu grup, perquè\nuna és un seguiment, que es va aprovar al juliol de 2013, en la qual govern es va\n\n4831\n\n\f4832\n\nGASETA MUNICIPAL DE BARCELONA\n\nNÚM. 26\n\ncomprometre a lliurar als grups municipals un informe sobre quina era la inversió\nestrangera que s’havia realitzat a la ciutat de Barcelona durant el 2012. Alhora,\ncomenta que al gener d’aquest mateix any van fer un seguiment exigint aquest\ninforme, ja que havien incomplert el termini acordat i recorda que en aquell\nmoment els van dir que s’havia encarregat l’estudi a IS, i que entre aquest junyjuliol el tindrien, cosa que assegura que encara no ha passat, per la qual cosa\nesmenta que amb aquesta proposició van un pas més enllà, de tal manera que ja\nno només els interessen les dades del 2012, sinó que els agradaria saber les dades\n2013 i principis del 2014, i desglossar-les per sectors econòmics i branques\nd’activitat empresarial.\nA continuació, remarca que consideren important tenir aquesta informació,\nateses les diferents informacions que han sortit en els mitjans de comunicació. En\naquest sentit, ressalta que les úniques dades oficials que els han fet arribar són\ndades d’inversió estrangera a Catalunya, però que de la ciutat l’únic que han vist\nsón algunes dades publicades en mitjans de comunicació, les quals expressen que\nel 2012 es parlava de 416 milions d’euros; el 2013, de 1.222 milions d’euros i que\nd’aquests, 1.000 milions d’euros són procedents d’inversió estrangera. Així, afirma\nque hi ha una multiplicació per tres de la inversió d’un any a l’altre, per la qual\ncosa demana saber per què i on es focalitza.\nSeguidament, esmenta algunes de les informacions que han aparegut als diaris,\ncom ara la venda del patrimoni públic de la Generalitat; l’adquisició per part d’un\nfons catarí de l’Hotel Vela; la posada en venda de la Torre AGBAR, de la Torre\nDoce, de dos edificis més on també faran un Four Seasons i un gran Hyatt, l’antiga\ncomissaria dels Mossos, les oficines d’AMC Mutual, les oficines d’Agrupació Mutua,\netcètera. En aquest sentit, comenta que les vendes sembla que estiguin enfocades\na generar hotels, de tal manera que l’adquisició d’aquests actius immobiliaris és\nper posar-los al servei de l’activitat turística i afirma que el gran nombre de\nturistes que visiten la ciutat estan generant tota una oferta a l’hora que els\ninversors hagin situat la ciutat de Barcelona en el centre de les seves adquisicions.\nAixí, esmenta altres llocs que també s’han venut, com ara el Centre Comercial\nDiagonal Mar, el Corte Inglés de Plaça Catalunya i alguns baixos del Passeig de\nGràcia i insisteix que són informacions que han aparegut en els mitjans de\ncomunicació i que ells no tenen cap altre estudi que acrediti els recursos amb els\nquals s’han comprat , així com el destí d’aquests actius immobiliaris.\nA continuació, esmenta algunes de les crisis industrials del país, com ara Alstom\no Panrico, les quals han estat també presents els darrers mesos. Així, comenta que\ntenen la sensació que els inversors de tot el món se senten molt atrets en relació a\nla ciutat de Barcelona i recorda que els han dit que dels 3.500 milions que s’han\ninvertit de procedència estrangera a Catalunya, n’hi ha una bona part que s’ha\ndestinat a indústria. A més, afirma que els mitjans de comunicació diuen que la\npart que ve a la ciutat de Barcelona destinada a indústria és només del 3 %,\nmentre que allò destinat al sector hoteler i al comercial vinculat al turisme està al\nvoltant del 75 %. En aquest sentit, demana quin és el paper de l’Ajuntament de\nBarcelona i què en saben, i esmenta que moltes d’aquestes operacions necessiten\nde l’aprovació per part de l’Ajuntament de Barcelona, com el cas de la Torre\nAGBAR, i comenta que tant si ha de ser o no un hotel necessitarà una modificació\nde planejament. Tanmateix, insisteix en el fet que sembla que la inversió no para\nde créixer i que s’està tornant a engegar una roda d’especulació immobiliària en el\ncentre de l’economia de la ciutat. En aquest sentit, assenyala que sembla que tot\nsigui imputable al capitalisme financer, i de la lògica de la bombolla especulativa,\nde tal manera que es compren uns actius immobiliaris que abans de la crisi tenien\nun preu i ara han baixat, de tal manera que se’n pot tornar a treure un profit, no\nnomés amb l’explotació sinó amb la possible venda. Alhora, remarca que disposen\nd’un marc normatiu i regulatiu que els permet actuar contra aquesta lògica, i evitar\ntornar a cometre els mateixos errors de la bombolla immobiliària que han\narrossegat tots aquests anys, i que els han portat aquestes dades tan\ndramàtiques. Així, considera que són qüestions que s’han de posar sobre la taula,\nque hi ha un risc de monocultiu del turisme, tenint present que avui encara la\nciutat té un sector econòmic diversificat, i demana quina serà la presència\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\neconòmica majoritària a la ciutat d’aquí a tres anys si aquesta tendència guanya\npresència a la ciutat.\nFinalment, considera que és necessari tenir aquest informe que posi llum i\nombres a totes aquestes dades que van apareixent, i que no saben quin grau de\nfiabilitat tenen.\nEl Sr. Trullén afirma que comparteix el fons de la proposició d’Iniciativa, en el\nsentit que hi ha una gran preocupació per una transformació de la base econòmica\nde la ciutat, identificada amb inversió estrangera que es dedica a substituir seus de\ngrans companyies, com és el cas de la Torre AGBAR, per a activitat hotelera, i\nopina que això pot ser identificat com un canvi radical en la base econòmica de la\nciutat, i que a través d’informes i d’explotar les dades dels registres d’inversió\ndirecta, podrien tractar de tenir ordres de magnitud, i identificar la magnitud del\nproblema.\nQuant a la Torre AGBAR, també comenta que quan se’n va decidir la construcció\nera en el context d’un gran projecte, «Barcelona, ciutat del coneixement», el qual\ntractava de canviar l’orientació de la ciutat des de Ponent cap a Llevant, i recorda\nque ho van escoltar en una Comissió d’Economia anterior, per la qual cosa el canvi\nd’usos de l’emblema de l’entrada en l’àrea del 22@ podia entrar en qüestió.\nSeguidament, exposa que, en els anys vuitanta la inversió estrangera directa va\nestar molt vinculada a l’entrada en el mercat comú i que era sobretot de\nnaturalesa industrial, de tal manera que van saber treure una quantitat i qualitat\nmolt rellevant d’inversió directa cap a aquestes activitats manufactureres, mentre\nque en els noranta s’inicià una etapa totalment diferent, caracteritzada per\nl’entrada en la tercera fase de la unió monetària i l’existència de dèficits molt\nimportants per compte corrent en l’economia, que només eren saldables per\nentrada de capital, sobretot de naturalesa financera. En aquest sentit, remarca que\nla ingent entrada de capitals fins l’any 2008 obeïa sobretot al desequilibri en la\nbalança de pagaments. Tanmateix, ressalta que avui dia la situació és molt\ndiferent, perquè hi ha equilibri, fins i tot excedent en el cas de Catalunya i sobretot\nde Barcelona, en la balança per compte corrent, per la qual cosa l’entrada\nd’inversió directa és entrada en vena, i assenyala que pot ser entrada en vena en\nels sectors productius, no és entrada financera sinó que és entrada que podria\nexplicar fins i tot processos nous de reindustrialització.\nFinalment, conclou que tot el que sigui conèixer tant la composició de la inversió\ndirecta com la localització d’inversió directa de Catalunya o de Barcelona en altres\ndestins ajudaria a afinar la diagnosi per a una nova etapa d’acció contundent de\nsortida de la crisi per a l’economia. Així, anuncia que votaran a favor de la\nproposició.\nLa Sra. Casanova exposa que quan van tractar en aquesta comissió el primer\ninforme de conjuntura econòmica, que va ser a l’abril del 2012, des del Grup\nPopular van dir que trobaven a faltar variables econòmiques rellevants al nivell de\nciutat. Així, recorda que van destacar primerament el PIB, l’import dels crèdits\nconcedits per institucions financeres del sector privat, l’indicador de producció\nindustrial, la inversió empresarial amb béns d’equip, i que també van parlar de la\ninversió estrangera, de tal manera que van considerar que tots aquests indicadors\nestaven al nivell de comunitat autònoma, i calia que arribessin al nivell de ciutat.\nAlhora, comenta que van suggerir que en aquests informes hi hagués una part que\nfos com un estudi monogràfic per analitzar un sector, una àrea o una variable\neconòmica en concret, la qual té cabuda a l’estudi que es demana des del Grup\nd’Iniciativa, per tal de conèixer amb detall la inversió internacional estrangera que\nrep la ciutat de Barcelona.\nTot seguit, afirma que la Sra. Sanz ja ha esmentat que l’única informació de què\ndisposen ha sortit a l’informe de conjuntura, que són els cent sis projectes\nd’inversió que han rebut de l’exterior l’any 2013. En aquest sentit, remarca que les\ndades es contradiuen amb les publicades en la nota de premsa del Govern\nmunicipal, del 15 d’abril, en la qual es va anunciar que al nivell de províncies\ns’havien rebut 124 projectes, dels quals setanta-tres es van ubicar a la ciutat de\nBarcelona. Tanmateix, dubta de si la font era diferent, però insisteix que no quadra\namb la xifra que se’ls ha anunciat a l’informe. Finalment, assenyala que no\nconeixen ni l’import de tots aquests projectes d’inversió estrangera que reben a la\n\n4833\n\n\f4834\n\nGASETA MUNICIPAL DE BARCELONA\n\nNÚM. 26\n\nciutat, així com tampoc si són inversions directes o si són financeres, ni a quins\nsectors i a quines branques econòmiques van a parar aquestes inversions.\nEl Sr. Portabella afirma que hi votaran a favor i assenyala que s’han donat\ndiverses explicacions pertinents. Així, assegura que al seu parer és interessant i\nútil conèixer les dades sobre la inversió internacional a Barcelona, i el fet que hi\nhagi una evolució de les dades que obtenen ara amb els informes, com el de la\nconjuntura econòmica que es presenta trimestralment, ja que permet poder tenir\nmés informació i poder veure on s’està centrant la inversió. A més, comenta que\nen el moment actual, en què hi ha qui diu que s’està perdent inversió a la ciutat de\nBarcelona, amb l’expectativa que Barcelona sigui capital d’estat, fa que hi hagi més\ninversió de la que es produiria si no fos així. Tanmateix, apunta que la informació\nes podria precisar més, ja que és una qüestió útil per a la ciutat.\nLa Sra. Recasens afirma que desconeix la qüestió de la contradicció en les\ndades, per la qual cosa no entrarà en detall. Així, comenta que també tenen\nl’informe de l’observatori de la cambra. A més, afirma que votaran a favor de la\nproposició i reconeix que s’havien compromès a fer l’estudi. En aquest sentit,\nesmenta que el tenen fet, per la qual cosa el donaran a conèixer.\nQuant a les dades del primer trimestre de 2014, afirma que no tindran les dades\ni que si n’hi ha alguna seran agregades al nivell de Catalunya, però molt\nprovisionals, ja que les xifres poden canviar de manera substancial. Així mateix,\nesmenta que a les dades de 2014 pot haver-hi un repunt cap avall, ja que el 2013\nés molt fort quant a inversions estrangeres, per la qual cosa s’ha d’observar amb\nuna certa perspectiva. Alhora, afirma que el primer i el tercer trimestre solen ser\nels que registren la dada d'inversió estrangera més baixa de l'any. Tot i això,\nressalta que el primer trimestre de 2013 va suposar el segon millor resultat en cinc\nanys, motiu pel qual amb la comparació amb el 2014 pot suposar que hi hagi una\ncaiguda de la inversió estrangera. Tanmateix, destaca que el primer trimestre de\n2014 és més elevat que el primer trimestre de 2009 i de 2010, i que és proper al\nque va passar el 2012. Així, comenta que quan parlen d'un repunt de l'activitat\neconòmica és perquè tenen tot un conjunt d'indicadors que els porten a\nconclusions.\nSeguidament, opina que és millor no entrar en detalls, sinó presentar l’informe i\nveure l’evolució. Tanmateix, insisteix que Barcelona està en el top ten de les\nciutats que atreuen inversió, la qual cosa s’observa en els rànquings com el del\nFinancial Times, etcètera.\nLa Sra. Sanz agraeix els vots favorables i comenta que, al seu parer, l’informe\nels permetrà veure l’origen de la inversió i cap a on està focalitzada. Tanmateix,\nafirma que és important veure els actors, si hi ha descompensacions i per què, així\ncom també intentar entendre quin és l'atractiu que genera cap a aquests inversors\navui la ciutat i resoldre si hi ha elements que són dispars. Així, comenta que entén\nque pot ser variable i que el repunt de 2013 pot anar disminuint, tot i que insisteix\nque cal veure què és el que els inversors veuen atractiu a la ciutat, i si el sector\nindustrial és el fort que voldrien que fos o no. Per acabar, demana que se’ls pugui\npresentar l’informe al més aviat possible.\nLa Sra. Recasens expressa el vot favorable de CIU, el Sr. Trullén expressa el vot\nfavorable del PSC, la Sra. Casanova expressa el vot favorable del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova.\nDel Grup Municipal UpB:\n10. La Comissió d'Economia, Empresa i Ocupació acorda instar el govern\nmunicipal a establir, de cara al pressupost de l'Ajuntament de Barcelona del 2015,\nuna partida pressupostària específica per a l'ajuda a la rehabilitació d'habitatges a\ncanvi de la cessió temporal de l'ús d'aquests a l'Ajuntament de Barcelona.\nEl Sr. Portabella comenta que es tracta d’una proposició que parla d'habitatge,\nperò que la porten a la Comissió d'Economia perquè demanen que es contempli en\nel pressupost de 2015 i que hi hagi una partida pressupostària específica per a\nl'ajuda a la rehabilitació d'habitatges buits o desocupats. A més, comenta que la\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ntransacció és que sigui a canvi de la cessió temporal d’ús d'aquests a l'Ajuntament\nde Barcelona.\nA continuació, explica que si es compara Barcelona i l'àrea metropolitana la\nresta de ciutats europees, tenen un problema estructural, tant en habitatge de\nlloguer com en habitatge d'emergències socials. En aquest sentit, comenta que\ntant el seu grup com altres partits han entrat diverses proposicions amb la voluntat\nde mirar de resoldre aquesta situació, perquè tots són conscients que moltes\nfamílies es troben en situació que necessiten respostes i actuacions immediates. A\nmés, recorda que el govern ha esmentat en altres ocasions actuacions per a la\nconstrucció de nou habitatge. Tanmateix, destaca que la construcció de nou\nhabitatge requereix un temps per poder posar de lloguer, mentre que un pis ja\nconstruït escurçar molt significativament aquest temps i que segons el tipus de\nrehabilitació aquesta pot ser bona per a la ciutat i per al patrimoni arquitectònic.\nAixí mateix, afirma que presenten una proposta per tal de satisfer aquestes\nnecessitats d'habitatge social a preu assequible, i demana que s'estableixi en els\npressupostos del 2015 una ajuda per a la rehabilitació d'habitatges buits o\ndesocupats.\nSeguidament, comenta que, al seu parer, això porta uns avantatges molt clars,\nja que permet alleugerir el problema de les moltes famílies que no poden accedir a\nl’habitatge, es pot reduir el nombre de pisos desocupats a la ciutat i es poden\ngenerar llocs de treball en un sector tan castigat com la construcció. Alhora,\nesmenta que probablement la construcció no ha de tornar al 18 % que significava\nuna situació de bombolla, però remarca que ara ha caigut a uns percentatges que\nno són lògics d'impacte sobre l'economia local. Així, esmenta que també es tracta\nque hi hagi una part de recuperació de les activitats pròpies de la construcció, amb\nel tipus d’artesans i de persones que treballen en formació professional a la\nconstrucció, però vinculada a la rehabilitació.\nPer acabar, destaca que es tracta d’una combinació de poder accedir a\nl’habitatge, que hi hagi menys pisos desocupats i de reactivar la part de la\nconstrucció, la qual cosa opina que es podria fer amb una cessió d'aquests\nhabitatges buits del privat a l'Administració, per destinar-los a lloguer social, amb\nunes compensacions clares per al privat. Així mateix, afirma que a les ciutats\neuropees estan molt desenvolupats aquests tipus de programes i que aquí es\ntroben amb un nombre de pisos tancats que trenquen la llei del mercat, en què els\npreus es fan en funció de la demanda. Alhora, assenyala que aquí hi ha oferta i hi\nha demanda però no es troben.\nEl Sr. Trullén anuncia que votaran a favor de la proposició, perquè opina que\nplanteja una mesura que pot ser positiva des de diverses vessants, tot i que\nremarca que els ha sorprès que es presenti en aquesta comissió, tot i l'argument\ndesplegat pel regidor Portabella, que té una translació pressupostària i hi cabria,\nperò considera que probablement a la Comissió d'Hàbitat Urbà és on més ressò\npodria adoptar.\nA continuació, remarca que des del Grup Socialista han presentat diverses\nproposicions i precs referits a l'increment dels ajuts per a la rehabilitació i a\nmillorar les condicions dels habitatges, i en conseqüència la qualitat de vida dels\nseus habitants, així com també per temes de sostenibilitat i accessibilitat. En\naquest sentit, explica que els avantatges de les rehabilitacions no es limiten als\nusuaris dels habitatges, sinó que atès que tenen un elevat factor multiplicador\ns'escampen pel conjunt de l'activitat econòmica. També remarca que la densitat\nocupacional de les inversions en rehabilitació és més alta de la mitjana del sector, i\nen general del conjunt de l'activitat econòmica.\nQuant al cas de Barcelona, exposa que la inversió en rehabilitació té encara més\nraó de ser si es té en compte que el 93 % del parc d'habitatge és anterior a l'any\n1980 i recorda que en la darrera reunió del Consell d'Habitatge Social de Barcelona\nper tractar la mesura per a la detecció i foment del lloguer dels habitatges\ndesocupats, ja van tenir l'oportunitat de debatre amb les entitats del sector\ndiverses propostes per aconseguir pisos buits que es poguessin portar cap a\nl'habitatge social, i que una de les mesures que es van tractar és la que proposa\nUnitat per Barcelona. En aquest sentit, destaca que es tracta d’una mesura que pot\ndonar bons resultats als nivells de causa i efectivitat, malgrat que afirma que cal\n\n4835\n\n\f4836\n\nGASETA MUNICIPAL DE BARCELONA\n\nNÚM. 26\n\nser conscients que necessita d'un compromís de continuïtat, ja que impulsar una\nmesura com aquesta pot suposar que l'Ajuntament pugui abastar un nivell més\nelevat de demandes de lloguer social a un preu més baix que l'alternativa de la\nconstrucció d'habitatges socials.\nTot seguit, exposa que el nivell de rotació i temporalitat que comporta la mesura\nsuposaria que els beneficiaris d'aquesta fossin col·lectius que necessiten cobertures\ntemporals d'habitatges, com podrien ser les persones sense recursos que s'han vist\nimmerses en algun procés de desnonament o llançament. En aquest sentit,\ndestaca que, tal i com ja s'ha treballat en altres àmbits, com en el marc del Consell\nd'Habitatge Social de Barcelona, la possibilitat de realitzar les obres necessàries\nper a la correcta comercialització dels habitatges pot ser un producte atractiu per a\npropietaris que tenen els habitatges desocupats. Així mateix, assenyala que la\ncessió temporal per a un període equivalent a un contracte de lloguer d'uns sis\nanys llargs, amb ingressos baixos i necessitats d'habitatge, pot ser una bona\nresposta a aquesta necessitat social. A més, afegeix que esperen que el Govern\ntambé hi doni suport i recorda que a principis de mandat, i a partir del pla\n«Empenta», es van comprometre a invertir 60 milions d’euros en polítiques d’ajut\na la rehabilitació, diners que pensa que encara no s’han abocat, com a mínim en el\nvolum compromès.\nFinalment, assegura que l’èxit d’aquesta proposta dependrà de la bona\ncoordinació entre el Consorci de l’Habitatge de Barcelona i l’Àrea de Qualitat de\nVida, pel que fa a la detecció de les unitats familiars que ho necessiten, mentre\nque l’èxit d’aquesta proposta dependrà dels criteris d’accés.\nEl Sr. Mulleras afirma que també els ha sorprès que es presentés en aquesta\ncomissió, ja que consideren que era una proposició més adient per a la Comissió\nd’Hàbitat Urbà, i tot i que el Sr. Portabella hagi explicat que han introduït el tema\nde la partida pressupostària, opina que segons això qualsevol cosa podria passar\nper aquesta comissió.\nSeguidament, agraeix l’acceptació de la transacció i matisa que ells entenien\nque es referien als pisos buits o desocupats, tot i que han considerat que era millor\nposar-ho per escrit, a causa del rigor del proposant i del rigor del seu grup. Alhora,\nafirma que estan d’acord amb la rehabilitació, i a augmentar la partida\npressupostària per dinamitzar la rehabilitació d’habitatges, ja que és una manera\nd’incentivar l’economia. Així mateix, manifesta que també estan d’acord a\naugmentar el parc d’habitatges de l’ajuntament i recorda que en els darrers\npactes, quan han pactat de forma puntual alguna qüestió amb el govern municipal,\ngairebé sempre han introduït una part important de pacte sobre l’habitatge per tal\nde comprar pisos buits per part de l’Ajuntament a particulars per destinar-los a\nlloguer social, o fins i tot fer contractes de lloguer amb particulars per cedir-los a\nlloguer social.\nSeguidament, explica que durant aquest mandat, des del seu grup, sempre han\nintentat introduir aspectes d’habitatge o de rehabilitació d’habitatges i recorda que\nen els pressupostos del 2012 van gairebé doblar la dotació pressupostària per a\nhabitatge respecte al que hi havia el 2011, i van incloure en el 2013, quan van\npactar les inversions, vam incloure 2 milions d’euros per a rehabilitacions dels Bloc\nde Pescadors, de Canyelles, de Sant Martí, així com també 30 milions d’euros\ndestinats a la compra i rehabilitació de tres-cents habitatges al mercat per destinar\na lloguer social, en àmbits prioritaris com Ciutat Vella, Sant Montjuic i Nou Barris,\nentre altres coses.\nFinalment, insisteix que el seu grup creu en la rehabilitació, per la qual cosa\nl’han fet protagonista de moltes de les iniciatives de l’Ajuntament i com que creuen\nque la proposició és raonable anuncia que hi votaran a favor.\nLa Sra. Sanz expressa el vot favorable del seu grup i opina que comenta que la\nciutat té problemàtiques estructurals en relació amb l’habitatge de lloguer i\nemergència social relacionades amb les dificultats que estan patint moltes\npersones.\nA continuació, esmenta la moció de la PAH, que el Govern va entomar i va\naprovar com una declaració institucional i que ja planteja la recuperació\nd’habitatges buits dels bancs, i tot i que no ho vincula a la rehabilitació, té una línia\nd’actuació per a aquesta via. Alhora, afirma que pel saben s’ha fet poca cosa en\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\naquesta direcció, o pràcticament res, i recorda que s’han presentat moltes\nproposicions en el marc del plenari, a la Comissió de Qualitat de Vida, a la\nComissió d’Hàbitat Urbà, etcètera, a través de les quals s’explicaven diverses\nactuacions per fer front a aquesta emergència habitacional tan greu. Al seu parer,\nno pot ser que hi hagi pisos buits a la ciutat i gent sense casa.\nSeguidament, recorda que el 9 de maig del 2014, el Consorci de l’Habitatge de\nBarcelona els va presentar una mesura per a la detecció i el foment de lloguers\ndels habitatges desocupats, en la qual s’incorpora un programa de cessió\nd’habitatge a l’Administració per destinar a lloguer social. Alhora, comenta que el\nseu grup va proposar al govern municipal que hi afegissin l’emergència social, però\nremarca que la contraprestació que rep el propietari no és la rehabilitació, sinó que\nés la renda que s’assegura cada mes. Així, esmenta que és un programa que\nencara no està posat en marxa, i que no té el vistiplau definitiu del govern\nmunicipal, per la qual cosa opinen que aquesta proposició és diferent, que abasta\nun altre espectre, i que permet arribar també a un altre tipus d’habitatges que es\ntroben en situació de desocupació a la ciutat. Finalment, anuncia que hi donaran\nsuport.\nLa Sra. Recasens afirma que ells també donaran suport a la proposició i comenta\nque ja han fet un projecte important amb el parc públic d’habitatges, fruit de la\nnova concessió que han tirat endavant amb la nova societat que gestionarà a\npartir d’ara els aparcaments, amb una concessió, i recorda que vam plantejar\nimpulsar un parc de mil habitatges de lloguer assequible. Així mateix, assenyala\nque és una proposició que està en marxa i assegura que hi haurà un pressupost\nper a aquest projecte, que serà un ajut que haurà de revertir en el propietari del\nlocal buit. En aquest sentit, assenyala que és una mesura que s’està pilotant des\nd’Hàbitat Urbà, i que es planteja de manera afirmativa poder tirar endavant el\nprojecte, amb el qual es pretén que els propietaris d’immobles buits puguin cedir la\ngestió dels seus habitatges durant un període mínim de sis anys perquè es puguin\nincorporar al parc de lloguer assequible, i a canvi l’Ajuntament donarà uns ajuts\nespecífics per a la rehabilitació, tot garantint una renda mínima per al propietari i\nuna renda assequible per al llogater.\nA continuació, ressalta que en la convocatòria que va sortir publicada l’11 de\njuliol específicament per a ajuts a la rehabilitació, ja contemplaven la rehabilitació\nd’elements comuns, d’habitatges derivats del programa de mediació entre\npropietaris i llogaters, d’habitatges per incorporar a la borsa de lloguer de\nBarcelona, i la rehabilitació d’habitatges en el marc del pla «Dintres», o de l’àrea\nde conservació de Sant Ramon. Per aquest motiu, remarca que estan treballant\nper tal de poder tirar endavant un projecte que comparteixen. Tanmateix, comenta\nque hauran de treballar conjuntament per possibilitat que aquest programa de\ncessió d’habitatges pugui ser una realitat, i pugui perfeccionar-se i tirar endavant.\nEl Sr. Portabella agraeix el posicionament de tots els grups i els arguments\ncomplementaris que faciliten la comprensió de la proposició.\nLa Sra. Recasens expressa el vot favorable de CIU, el Sr. Trullén expressa el vot\nfavorable del PSC, el Sr. Mulleras expressa el vot favorable del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova amb el redactat següent:\nLa Comissió d'Economia, Empresa i Ocupació acorda instar el govern municipal a\nestablir, de cara al pressupost de l'Ajuntament de Barcelona del 2015, una partida\npressupostària específica per a l'ajuda a la rehabilitació d'habitatges buits o\ndesocupats a canvi de la cessió temporal de l'ús d'aquests a l'Ajuntament de\nBarcelona.\nb) Proposicions amb contingut de Declaració institucional\nc) Precs\nDel Grup Municipal PSC:\n11. Que el govern municipal faci totes les gestions necessàries per tal de: 1.\nGarantir que les subvencions municipals que s'atorguen a les empreses per a\ncontractar a persones aturades (\"Barcelona crea ocupació\", \"Bons compromís\",\n\n4837\n\n\f4838\n\nGASETA MUNICIPAL DE BARCELONA\n\nNÚM. 26\n\netc.) no permetin l'efecte substitució entre els treballadors contractats amb\naquestes subvencions i altres treballadors en plantilla de les empreses\nbeneficiàries. 2. Que, en aquest sentit, s'unifiquin els criteris de tots els programes\nque incorporen aquestes subvencions i que, com a mínim, estableixin que a) no es\npodran acollir a la subvenció les empreses que hagin amortitzat llocs de treball\nindefinits durant els sis mesos anteriors, i que b) per accedir al pagament de la\nsubvenció no es podran produir, al llarg del període de contractació subvencionada,\nprocessos de regulació d'ocupació.\nEs dóna per tractat conjuntament amb els punts 8 i 16 de l’ordre del dia\nDel Grup Municipal PP:\n12. Que el Govern municipal estableixi les mesures necessàries per evitar la\nproliferació del fenomen dels \"party boats\" i també insti als responsables del Port\nde Barcelona fes el mateix, pels seus efectes negatius sobre la imatge de la ciutat i\nla potenciació del turisme de borratxera.\nEl Sr. Mulleras esmenta que el fenomen de les discoteques flotants ha arribat a\nla ciutat de Barcelona i que ofereix barra lliure als turistes que la visiten. Al seu\nparer, es tracta d’un turisme de borratxera que maltracta la imatge de turisme que\nvolen oferir de Barcelona i que afecta el Port Olímpic, on l’Ajuntament n’és\nconcessionari, i el Port Vell, titularitat de l’autoritat portuària. Alhora, comenta que\naquesta activitat proporciona beneficis als organitzadors, que cobren entrada i\nofereixen begudes sense límit. Segons exposa, l’activitat va en contra de la Llei de\nsalut pública aprovada l’any 2009, on s’hi estableixen multes de 3.000 a 60.000\neuros i el tancament de les activitats.\nSeguidament, recorda que s’ha parlat de buits legals com a justificació de la\ninacció, però remarca que l’entrada a aquests establiments està situada en els\nports de la ciutat, que és on haurien d’actuar, per la qual cosa demana al govern\nmunicipal que actuï de forma immediata per controlar aquest fenomen i que apliqui\nles lleis existents. Tanmateix, assenyala que una embarcació recreativa no és un\nnegoci d’hostaleria i malgrat que exerceixi l’activitat fora del port, l’entrada s’hi\nexecuta a dins.\nLa Sra. Recasens afirma que l’operació d’aquestes activitats es podria plantejar\ncom una conseqüència de la dificultat d’organitzar aquest tipus d’activitats en la\nciutat, gràcies a l’èxit, entre altres coses, de la prohibició de les rutes i del consum\nd’alcohol a la via pública. Així mateix, assenyala que és un tema de gran\ncomplexitat jurídica, que implica diverses administracions i que cal estudiar quina\nés la normativa aplicable que permeti combatre aquest tipus d'oferta, tant des de\nla ciutat com des dels ports del litoral de Barcelona. Tanmateix, exposa que des de\nl’Àrea de Prevenció, Seguretat i Mobilitat, s’està actuant a través de la Guàrdia\nUrbana en l’àmbit de les seves competències, que són el control de l’ús de la via\npública en els espais de trobada i concentració dels usuaris d’aquestes activitats i\nla inspecció de l’activitat en el Port Olímpic, que es van dur a terme el passat\ndivendres, dissabte i diumenge. Alhora, comenta que també s’ha actuat a\nCapitania, a Marítima i a la Guàrdia Civil i que des del Departament de Salut de la\nGeneralitat, per tal de determinar si s’infringeix la normativa vigent del consum de\nbegudes alcohòliques i substàncies estupefaents, tot i que ressalta que és difícil en\naquests casos trobar elements irregulars, ja que no es venen explícitament\nbegudes alcohòliques, sinó que el que es ven són tiquets de consumició que cada\nindividu, un cop està a bord del vaixell, decideix si és d’alcohol o és d’una altra\ncosa. D’altra banda, afirma que s’ha requerit també a POBASA, el Port Olímpic de\nBarcelona S.A, que contacti amb els adjudicataris de l’amarratge i que tracti de\nsuspendre aquesta activitat i que s’exerceix un control de la publicitat en la via\npública, com els fullets per captar clients, però destaca que el format que s’adopta\ntambé fa difícil trobar incompliments, perquè en el mateix full s’anuncien coses\ndiferents amb operadors diferents, integrades en un mateix paquet. Així mateix,\nassegura que tot plegat suposa un repte i que cal seguir buscant camins per\nabordar-lo.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nFinalment, es compromet a actuar i esmenta diferents eixos de treball, com ara\nmesures normatives des de ports, des de la direcció general de Turisme de la\nGeneralitat, Salut de la Generalitat i la Delegació del Govern, així com també des\ndel Ministeri d’Interior pel tema de navegació marítima, ja que podria suposar una\nnavegació perillosa pel fet d’anar beguts dintre d’un vaixell. D’altra banda,\ncomenta altres línies de negociació com ara acords amb els operadors i un codi de\nbones pràctiques, etcètera. així com un posicionament conjunt públic i privat com\nmés ampli millor i mesures mediàtiques per explicar que és un tema minoritari a la\nciutat de Barcelona.\nEl Sr. Mulleras demana a la Sra. Recasens que no s’escudi amb declaracions\npúbliques sobre els problemes d’altres competències i insisteix a demanar que\nactuïn com a autoritat a Barcelona, que és on embarquen els passatgers. En\naquets sentit, afirma que els clients no arriben en paracaigudes, sinó en vaixell, i\nremarca que també cal controlar la publicitat i els accessos, així com el tipus de\nllicència de les embarcacions.\nPer acabar, demana que coordinin les diferents administracions i que el govern\nmunicipal actuï en el marc de les seves competències, així com també l’autoritat\nportuària, on recorda que l’Ajuntament hi té una gran influència, ja que qui\ngestiona l’autoritat portuària és un ex-senador del seu partit.\nEs dóna per tractat.\nDel Grup Municipal ICV-EUiA:\n13. Que el Govern municipal lliuri a tots els grups municipals en el termini\nmàxim d'una setmana, la totalitat de les actes de les reunions de la Comissió de\nSeguiment prevista al Conveni Marc de col·laboració entre l'Ajuntament de\nBarcelona i la Generalitat de Catalunya per a la promoció econòmica i consolidació\nde Barcelona i la seva àrea d'influència com una destinació de referència en\nturisme.\nEl Sr. Mestre exposa que demanen que el govern municipal lliuri a tots els grups\nmunicipals en el termini màxim d’una setmana la totalitat de les actes de les\nreunions de la Comissió de Seguiment prevista en el conveni marc de col·laboració\nentre l’Ajuntament de Barcelona i Generalitat de Catalunya, per a la promoció\neconòmica i consolidació de Barcelona i la seva àrea d’influència com una\ndestinació de referència en turisme. Així, remarca que és el conveni conegut com\nel “conveni de Spanair dels 25 milions d’euros”.\nLa Sra. Recasens afirma que en tenia cinc còpies però que només en troba una.\nAixí, assenyala que ho entregarà el dia següent a través de la secretària.\nEl Sr. Mestre agraeix que s’accepti el prec i demana a la Sra. Recasens si són\ntotes les actes, ja que, segons explica, només tenen la del 27 de novembre de\n2012 i suposa que la comissió s’ha reunit més vegades.\nLa Sra. Recasens esmenta que s’ha reunit tres vegades: dia 27 de novembre de\n2012, dia 3 de juny de 2013 i dia 6 de novembre de 2013.\nEs dóna per tractat.\nd) Preguntes\nDel Grup Municipal PSC:\n14. Com evolucionen les reunions i els treballs realitzats per la Comissió Tècnica\nde Comerços Emblemàtics i Singulars?\nEs dóna per tractada conjuntament amb el punt 1 de l’ordre del dia.\nDel Grup Municipal PP:\n15. Quin ha estat l'impacte fins l'actualitat i quin serà en el futur de l'operació de\nSPANAIR a l'Ajuntament de Barcelona, als seus organismes i consorcis?\n\n4839\n\n\f4840\n\nGASETA MUNICIPAL DE BARCELONA\n\nNÚM. 26\n\nEl Sr. Mulleras demana quin ha estat l'impacte fins a l'actualitat i quin serà en el\nfutur de l'operació de Spanair a l'Ajuntament de Barcelona, als seus organismes i\nconsorcis.\nLa Sra. Recasens comenta que, al seu parer, el Grup Popular presenta aquesta\npregunta per no perdre el costum de parlar de Spanair en algunes de les\ncomissions, i afirma que és un tema que han tractat en nombroses ocasions. Així,\ncomenta que es va celebrar una sessió monogràfica en el marc d'una comissió\nextraordinària, i esmenta les dates en què han tractat la qüestió de Spanair: el 13\nde febrer, la sessió conjunta i extraordinària de les comissions de Presidència,\nEconomia i Empresa i Ocupació; el 13 de febrer de 2012; el 6 de març de 2013; el\n8 de maig de 2013, també en una sessió extraordinària i el 20 de maig de 2014. Al\nseu parer, són moltes les sessions en les quals n’han parlat. Alhora, exposa que\nl'impacte ha estat a través de Catalana d'Iniciatives, a través de Turisme de\nBarcelona i a través de Fira de Barcelona, en els percentatges de 24,25 % respecte\na Catalana, 43,86 % respecte a Turisme, 33,33 % respecte a Fira, amb un total\nd’un impacte patrimonial de 24.385.011,53 euros.\nEl Sr. Mulleras afirma que entén que no li agradi parlar de Spanair i retreu que\ntampoc no els agradava parlar del Fòrum i esmenta l’informe que ha sortit. Segons\nexplica, de Spanair també en sortirà algun dia un informe de la Sindicatura, i\ncomenta que aquell dia se'n recordarà d’ell, i de les preguntes que li ha fet a la\ncomissió. Així mateix, assenyala que Spanair podria ser el cas més greu de\nmalbaratament de diners públics de l’Ajuntament de Barcelona durant els darrers\nvuit anys i recorda que va començar amb el tripartit, però que ho va continuar\nl'alcalde Trias i el senyor Artur Mas. En aquest sentit, assegura que Spanair els\nafecta a tots, tant als grups del tripartit com al govern de l'alcalde Xavier Trias.\nA continuació, comenta que la Sra. Recasens es contradiu amb les paraules del\nSr. Trias, el qual va respondre en un plenari que l’impacte a l’Ajuntament de\nBarcelona va ser de 75 milions d’euros i assegura que està plasmat a les actes. A\nmés, afegeix que ara hi sumen 47 milions d’euros del concurs culpable de\ncreditors, que segurament haurà d'assumir la Generalitat, i per tant, tots els\ncatalans, de tal manera que als 200 milions d'euros que s’han gastat, hi hauran de\nsumar 47 milions d'euros més.\nTot seguit, esmenta que la fallida de Spanair és un drama per a molts\nbarcelonins, ja que quatre mil famílies van quedar a l’atur de la nit al dia, 23.000\npassatgers a terra i amb bitllet, i un forat financer de 519 milions d'euros, perquè\nen tres anys havien acumulat 400 milions de pèrdues. En aquest sentit, destaca\nque han hipotecat quinze anys de polítiques de promoció de Barcelona, i s'han\ngastat 108 milions d'euros a través dels consorcis i les empreses municipals de\npromoció exclusivament de Barcelona. Així, retreu que tot i haver-ho demanat ja\nen dues ocasions continuen sense saber quin serà l'impacte, al nivell econòmic i de\ndirectius, del concurs culpable de creditors. Tanmateix, insisteix que l'impacte de\nSpanair a Barcelona ha estat demolidor, i que farà que durant molts anys els\nbarcelonins paguin les conseqüències i la factura de la nefasta gestió d’uns polítics\nque van voler fer d'empresaris amb els diners dels altres.\nPer acabar, assenyala que han demanat en dues ocasions que la Sindicatura de\nComptes fiscalitzi els més de 200 milions d'euros d'ajuts públics que es van posar\na Spanair des de l'Administració i que tant Convergència i Unió, com el PSC i\nEsquerra Republicana s’han negat a fer-ho. En aquest sentit, afirma que voldria\nsaber per què s’hi neguen.\nLa Sra. Recasens exposa que el Sr. Mulleras parla d’un concurs en el qual hi ha\nSpanair i que està en ple procés, per la qual cosa assegura que no pot afegir res.\nAixí mateix, remarca que com a Ajuntament ha explicat l’afectació patrimonial.\nAixí, afegeix que l’únic que pot explicar és l’impacte patrimonial a l'Ajuntament de\nBarcelona, que són els 24 milions d'euros que ha esmentat, que és l'afectació que\nhi ha segons les participacions que han tingut per les inversions en capital de IASA\nque en el seu moment es van fer a través de Catalana, a través de Turisme\nBarcelona i a través de Fira de Barcelona, i la part de l'aval del préstec de SAS,\nque també van fer.\nEs dóna per tractada.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nDel Grup Municipal ICV-EUiA:\n16. Quin és l'espai/òrgan que farà el seguiment i avaluació dels bons\ncompromís?\nEs dóna per tractada conjuntament amb els punts 8 i 11 de l’ordre del dia\nDel Grup Municipal UpB:\n17. Quin és el capteniment del govern municipal sobre el nou Dofinari del Zoo\nde Barcelona i el manteniment dels dofins al zoo de la nostra ciutat?\nEl Sr. Portabella explica que els dofins del Zoo de Barcelona porten quatre anys\nen una situació molt crítica, perquè hi ha un problema d'aluminosi del contenidor\nque s'ha anat arreglant. Així, afirma que viuen en piscines que no compleixen els\nmínims establerts per a aquesta espècie, i en una situació que havia de ser\ntemporal. Segons la seva opinió, la situació actual és inajornable.\nA continuació, recorda que el seu grup va presentar un prec a l'alcalde en el\nPlenari del mes de febrer, i afirma que se'ls va acceptar la necessitat de fer\nurgentment un nou delfinari. Alhora, afegeix que l'Associació Europea de Mamífers\nMarins ha dit que si en dos anys no s'arregla confiscarà els dofins. Finalment,\ndemana com resoldran aquesta situació.\nLa Sra. Recasens respon que el mateix matí ella i una altra regidora han assistit\na un debat sobre el delfinari. Alhora, assegura que treballen de manera\nintensament perquè pugui ser una realitat. En aquest sentit, remarca que estan\ntreballant en diverses línies. Quant a la part pressupostària, recorda que han\ncanviat completament la configuració inicial que tenien inicialment prevista, que\nsuposava buscar un tercer que explotés el delfinari, i que han seguit les tesis que\ndefensa el Sr. Portabella de tenir un nou delfinari per albergar els dofins i que es\ncanviï la manera de gaudir de la presència dels dofins a Barcelona.\nSeguidament, afirma que la darrera inspecció que van tenir de l'Associació\nEuropea de Mamífers Marins posa de manifest el bon nivell d’atenció i seguiment\ndels animals per part de l'equip tècnic i de cuidadors del Zoo, tot i que concreta la\nnecessitat d'adequar les instal·lacions des del punt de vista físic, de tal manera que\ns’incrementi la superfície de la mina d'aigua i de l'espai per als animals, així com\nl’habilitació d'espais diferenciats per al maneig i la gestió del grup. Així mateix,\nressalta que l'any 2018 finalitza l’acreditació d'aquesta associació per acollir dofins\nal Zoo, i en cas que no s’adeqüin les instal·lacions, tindran un problema amb els\ndofins.\nTot seguit, explica que en aquests moments tenen dos emplaçaments possibles\nque han posat a consideració amb els grups, amb les entitats animalistes i amb els\ntreballadors, però remarca que hi ha una afectació a la part arqueològica de\nCiutadella, i com que hauran de fer profunditat de piscina, s’està treballant en el\nprojecte d’intervenció arqueològica per conèixer si es conserven o no restes de la\nciutadella borbònica al subsòl de les dues possibles ubicacions de la futura\ninstal·lació. En aquest sentit, exposa que la primera possible ubicació és a la zona\nde l'escultura de la Dama del Paraigües, i la segona al a la zona configurada pel\ncarrer Wellington i el passeig Pujades. Tanmateix, afirma que amb aquest projecte\nes pretén tenir coneixement del subsòl arqueològic com un element essencial a\nl'hora de decidir quin és l'indret més idoni per a la ubicació definitiva del nou\ndelfinari, ja que no coneixen l'estat de conservació de les restes ni de la seva\nentitat. Així, afirma que aviat coneixeran aquests indrets, l’anàlisi ecològica i\npodran prendre les decisions.\nFinalment, comenta que un cop acabat això, que es perllongarà fins al mes\nd’octubre podran procedir al projecte executiu, i a la configuració de la licitació.\nEl Sr. Portabella indica que si parlés de la passarel·la obriria un altre debat, però\nafirma que ho farà en un altre moment.\nEs dóna per tractada.\n18. Quin benefici econòmic obtindrà l'Ajuntament de Barcelona de la venda de la\nTorre Telefònica?\n\n4841\n\n\f4842\n\nGASETA MUNICIPAL DE BARCELONA\n\nNÚM. 26\n\nEl Sr. Portabella recorda que ja va formular la mateixa pregunta en el consell\nd’administració del Consorci de la Zona Franca i remarca que hi ha un seguit\nd’administracions que hi intervenen i que afecten directament sobre Barcelona. En\naquest sentit, remarca que no saben què passa, i assegura que és un cas\nespecialment esfereïdor. Així, exposa que la torre de Telefònica es va construir\nsobre sòl de l’Ajuntament i amb l’acord que Telefònica tingués una seu tecnològica\na la ciutat de Barcelona.\nSeguidament, remarca que l’operació va ser molt complexa i que ara, de cop i\nvolta, s’han assabentat pel diari que han venut el lloguer que tenen, que el cobra\nla Zona Franca, i que la Zona Franca ha decidit amortitzar part del seu deute. En\naquest sentit, manifesta el seu desacord i considera que ho han de poder fer i que\nno pot ser que no trobin interlocutor. Així, comenta que la mateixa setmana van\ntenir un dels dos consells d’administració que hi ha a l’any i insisteix que no està\nd’acord que s’amortitzi el deute de la Zona Franca, ja que opina que es tracta d’un\nespai central, amb un esforç important de l’Ajuntament. Tanmateix, destaca que la\nZona Franca va construir l’edifici, però ressalta que ells hi van posar el sòl, per la\nqual cosa considera que no es pot prendre una decisió de la qual no s’assabentin.\nAlhora, afirma que saben que alguna cosa els tocarà de la plusvàlua de la venda de\nl’edifici, però assenyala que estan afectant una zona en la qual la ciutat hi té molta\nconfiança, i que en comptes de tenir-hi una tecnològica, que era la intenció, ara hi\ntenen unes assegurances. Per acabar, demana què n’obtenen com a ajuntament,\nja que el sòl els pertanyia.\nLa Sra. Recasens recorda que forma part del Consorci de la Zona Franca, per la\nqual cosa va ser testimoni de la interlocució entre vicepresident executiu, el senyor\nJordi Cornet i el Sr. Portabella, on el Sr. Portabella li demanava no només les\nqüestions del consorci, sinó també altres intervencions.\nSeguidament, explica que el 27 de setembre del 2006 l’Ajuntament va\ntransmetre al Consorci de la Zona Franca la titularitat del dret de superfície, i se li\nva atorgar un valor de 24.600.000 euros. Així, assenyala que dels 24.600.000\neuros, en aquests moments en resten per pagar 17.712.000. Tanmateix, afirma\nque del Consorci de la Zona Franca se n’ha venut l’edifici, però destaca que el nou\npropietari no només vol l’edifici sinó que també vol no quedar-se amb el dret de\nsuperfície sinó amb la propietat del sòl. Segons exposa, han fet valorar la propietat\ndel sòl, i el valor són 5 milions d’euros. A més, esmenta que el vendran i que\ncobraran els 17 milions que se’ls deuen. Alhora, comenta que estan valorant si els\n5 milions els han de cobrar en metàl·lic o a canvi d’algun equipament o d’alguna\ndotació d’interès públic per a la ciutat.\nPer acabar, conclou que tenen molt a dir quant a les decisions que pren el\nconsorci i més en àrees estratègiques com ara la zona del 22@. Tanmateix,\nremarca que la proposició de la totalitat de l’edifici enfront un dret de superfície\nd’un sol és complicada de gestionar, per la qual cosa assegura que treballen per\nals interessos de la ciutat en el moment en què el Consorci de la Zona Franca pren\nles decisions de vendre determinats actius.\nEs dóna per tractada.\ne) Seguiment Proposicions / Declaracions de Grup\nDel Grup Municipal PP:\n19. Es requereix al govern municipal que informi sobre les gestions realitzades i\nl'estat d'execució de la proposició següent, aprovada en la sessió del 16 de maig\nde 2012: Instar al Govern de la Generalitat de Catalunya a fer públic i facilitar a la\nComissió d’Economia, Empresa i Ocupació de l’Ajuntament de Barcelona, els\ningressos recaptats i les inversions i despeses corrents realitzades per la\nGeneralitat de Catalunya a la ciutat de Barcelona, desglossades per districtes, al\nllarg de cadascun dels anys des de 2007 fins 2012, en termes pressupostats i\nliquidats, detallant per a cada projecte d’inversió o despesa, el seu concepte, el\ncost i l’any d’adjudicació i execució, així com agrupant els ingressos també per\nconcepte.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEl Sr. Mulleras exposa que requereixen al govern municipal que informi sobre les\ngestions realitzades i l’estat d’execució de la proposició aprovada en sessió del 16\nde maig de 2012, sobre instar el Govern de la Generalitat de Catalunya a fer públic\ni facilitar a aquesta comissió els ingressos i despeses de la Generalitat de\nCatalunya a la ciutat de Barcelona, desglossades per districtes, de 2007 fins 2012,\nen termes pressupostats i liquidats.\nLa Sra. Recasens afirma que el Sr. Mulleras quedarà parat i recorda que aquesta\nés una petició recurrent que ha portat en aquesta comissió de manera reiterada i\nsempre li han dit que no consideraven oportú ni adient traslladar una petició com\naquesta en uns moments complexes de la Generalitat de Catalunya, on estava en\nple procés de complicacions econòmiques, financeres i pressupostàries. En aquest\nsentit, exposa que la situació ha canviat i comenta que han articulat alguns\nmecanismes com el Mecanismo de Pago a proveedores, a través del pla\nMecanismes. Així mateix, afirma que en la sessió monogràfica del dia 28 de juliol\npodran parlar d’aquest tipus d’instruments, que amb menor o major fortuna han\nanat configurant un nou escenari per a la Generalitat de Catalunya. Alhora,\ncomenta que aquestes noves situacions fan que decideixin traslladar aquesta\npetició a la Generalitat de Catalunya, per tal que avaluï i elabori les dades que es\ndemanen en la proposició que va plantejar l’any 2012.\nEl Sr. Mulleras retreu que després de dos anys i quatre seguiments encara no\nhagin enviat la carta i que estigui parlant en futur. Així, comenta que no sap què hi\nté a veure el FLA, ja que és una operació de tresoreria on es paguen els deutes, a\ntravés d’uns préstecs. En aquest sentit, destaca que no estan parlant d’ingressos i\ndespeses i d’impostos i serveis.\nTot seguit, comenta que no entenen perquè la Generalitat es nega a elaborar\naquestes xifres i a donar aquestes dades, les quals són importants per a la\npoblació. En aquest sentit, afirma que la població d’alguns districtes de Barcelona\nés molt superior a la de moltes poblacions de Catalunya i retreu que donin la\ninformació de les poblacions de Catalunya i no donin la informació dels districtes\nde Barcelona. Alhora, esmenta que no és un tema tècnic, sinó voluntat política, ja\nque tècnicament i al nivell informàtic és assolible i insisteix que si no s’ha fet és\nper manca de voluntat política. Així, comenta que algunes fonts periodístiques i\nalguns informes posen com a 24 % la contribució extra que fan els barcelonins\nsobre els serveis que arriben de la Generalitat, però que és una dada que no la\nfacilita la Generalitat. Tanmateix, demana que facin la petició, així com també que\nl’alcalde Trias faci d’alcalde de Barcelona, i no de delegat del Govern del senyor\nMas a Barcelona, la qual cosa opina que beneficiarà tots els ciutadans de\nBarcelona.\nLa Sra. Recasens exposa que existeix una comissió del deute que permet fer un\nseguiment de les relacions i afirma que ho diu pel comentari del Sr. Mulleras sobre\nel fet que l’alcalde faci d’alcalde. Així mateix, assenyala que les relacions entre\nl’Ajuntament de Barcelona i de la Generalitat de Catalunya permeten, a través del\ntreball, de les conciliacions comptables i d’una feina estreta que estem fent amb\nl’Administració de la Generalitat de Catalunya, poder anar saldant els deutes que\nen aquests moments hi ha entre la Generalitat de Catalunya i l’Ajuntament de\nBarcelona.\nFinalment, manifesta que ha estat transparent perquè sempre ha anunciat que\nno traslladaria la petició, ja que eren moments complexos per part de la\nGeneralitat de Catalunya, i s’estava posant el focus en un altre lloc que fins ara no\nhi era, que era la conciliació comptable. En aquest sentit, insisteix que un cop\nhavent conciliat saldos i parlant dels mateixos sistemes de comptabilitat poden\naprofundir en aquells detalls de dades, com ara les territorialitzades al nivell de\ndistrictes.\nEs dóna per tractada.\nDel Grup Municipal ICV-EUiA:\n20. Es requereix al govern municipal que informi sobre les gestions realitzades\nper sonar compliment al prec següent debatut a la Comissió del passat juliol de\n\n4843\n\n\f4844\n\nGASETA MUNICIPAL DE BARCELONA\n\nNÚM. 26\n\n1013: Instar al Govern municipal a lliurar als grups municipals en el termini de 30\ndies, un informe sobre quina inversió estrangera s'ha realitzat a la ciutat de\nBarcelona durant el 2012. Especificant en quins sectors, la quantitat de cadascuna,\ni la comparativa amb l'any 2011.\nEs dóna per tractada conjuntament amb el punt 9 de l’ordre del dia\nVI) Mocions\nNo havent-hi altres assumptes per tractar, la Presidència aixeca la sessió a les\n22.15 h.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nComissió de Seguretat i Mobilitat\nActa de la sessió del dia 17 de juliol de 2014, aprovada el dia 18 de\nsetembre de 2014\nA la sala President Lluís Companys de la casa de la ciutat, el 17 de juliol de\n2014, s'hi reuneix la Comissió de Seguretat i Mobilitat, sota la presidència de la\nIma. Sra. Míriam Casanova Doménech. Hi assisteixen les Imes. Sres. i els Ims.\nSrs.: Joaquim Forn i Chiariello, Eduard Freixedes i Plans, Mercè Homs i Molist,\nRaimond Blasi i Navarro, Assumpta Escarp i Gibert, David Escudé i Rodríguez, Pilar\nDíaz López, Immaculada Moraleda i Pérez, Alberto Villagrasa Gil, Oscar Ramírez\nLara, Joaquim Mestre Garrido, Isabel Ribas Seix, Joan Laporta i Estruch, assistits\nper la lletrada, Sra. Cristina Mas Salse, que certifica.\nTambé hi són presents els Srs.: Josep Maria Lahosa, Ignasi Armengol i Villà i\nJoan Delort i Menal.\nExcusa la seva absència la Ima. Sra. Francina Vila i Valls.\nS'obre la sessió a les 9,36 h.\nLa presidenta proposa tractar el punts quart i cinquè relatius als Bicing elèctric\nconjuntament al punt dos a fi de que es tractin amb la presència del director de\nl'empresa BSM (Barcelona Serveis Municipals). De igual forma planteja abordar\nconjuntament el tema del servei de manteniment dels semàfors inclòs al punt\nsegon, la compareixença del Grup Socialista, amb el punt tretze, la pregunta del\nGrup Popular.\nAprovació de l'acta de la sessió anterior\nS'aprova.\nII) Part Informativa\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\nAcords de la Comissió de Govern de 18 de juny de 2014:\n1. Deixar sense efecte el conveni de col·laboració entre el Consorci Mar Parc de\nSalut i l’Ajuntament de Barcelona per al desenvolupament de les avaluacions\npsicològiques relacionades amb les llicències d’armes del personal policial de la\nGuàrdia Urbana de Barcelona de 22 maig 2012, per al període 2012 a 2015.\nAnul·lar l'autorització i disposició de la despesa vinculada a aquest conveni per al\nConsorci Mar Parc de Salut de Barcelona, amb NIF S0800471E, per la quantitat de\n219.645,76 euros, amb càrrec al pressupost i partides indicats en aquest mateix\ndocument. Donar compte a la Comissió de Seguretat i Mobilitat.\n2. Aprovar el conveni de col·laboració entre el Consorci Mar Parc de Salut i\nl’Ajuntament de Barcelona per al desenvolupament de les tasques d’avaluació\npsicològica relacionada amb les llicències d’armes del personal policial de la\nGuàrdia Urbana de Barcelona, per al període 2014 a 2017. Autoritzar i disposar la\ndespesa vinculada a aquest conveni al Consorci Mar Parc de Salut de Barcelona,\namb NIF S0800471E, per la quantitat de 428.400,00 euros, amb càrrec al\npressupost i partides indicats en aquest mateix document. Supeditar la despesa\ndels exercicis 2015, 2016 i 2017 a l’existència de crèdit suficient i adequat.\nDesignar l’Im. Sr. Joaquim Forn i Chiariello, Primer Tinent d’Alcalde de l’Excm.\nAjuntament de Barcelona, per a la signatura de l’esmentat conveni, així com la de\ntots els documents que se’n derivin. Donar compte a la Comissió de Seguretat i\nMobilitat.\n3. Aprovar el conveni de col·laboració entre el Consorci Mar Parc de Salut i\nl’Ajuntament de Barcelona pel desenvolupament del programa d’atenció integral\n\n4845\n\n\f4846\n\nGASETA MUNICIPAL DE BARCELONA\n\nNÚM. 26\n\nals membres de la Guàrdia Urbana i al Servei de Prevenció, Extinció d’Incendis\nd’aquest Ajuntament, per al període 2014 a 2015. Autoritzar i disposar la despesa\nvinculada a aquest conveni al Consorci Mar Parc de Salut de Barcelona, amb NIF\nS0800471E, per la quantitat de 80.000,00 euros, amb càrrec al pressupost i\npartides indicats en aquest mateix document. Supeditar la despesa del exercici\n2015 a l’existència de crèdit suficient i adequat. Designar l’Im. Sr. Joaquim Forn i\nChiariello, Primer Tinent d’Alcalde de l’Excm. Ajuntament de Barcelona, per a la\nsignatura de l’esmentat conveni, així com la de tots els documents que se’n\nderivin. Donar compte a la Comissió de Seguretat i Mobilitat.\nAcord de la Comissió de Govern de 25 de juny de 2014:\n4. Iniciar l’expedient amb núm. de contracte 14002032, d’encàrrec de provisió\nbasat en l’Acord marc aprovat el 23 d’octubre de 2013 pel Consorci Català pel\nDesenvolupament Local, de subministrament de vehicles de serveis policials, en la\nmodalitat d’arrendament amb opció de compra, amb destinació a les entitats locals\nde Catalunya (expedient 2013.01- lots 1 i 2), per a l’arrendament, amb opció de\ncompra, de 45 vehicles de serveis policials, corresponents al lot 1 i lot 2 de l'Acord\nMarc, per a la Guàrdia Urbana de Barcelona, durant el termini de 48 mesos i un\nmàxim de 110.000 quilòmetres, mitjançant tramitació ordinària, pel procediment\nprevist a l’article 198 del Text Refós de la Llei de contractes del sector públic,\naprovat per RDL 3/2011, de 14 de novembre; autoritzar la despesa per import de\n2.279.158,56 euros, dels quals 1.883.602,12 euros corresponen a l’import net i\n395.556,44 euros, a l’IVA al 21%, amb càrrec a la partida 0401 20400 13211, dels\npressupostos municipals dels exercicis 2014, 2015, 2016, 2017 i 2018, segons\nconsta la relació comptable, de manera condicionada a l’existència de crèdit\nadequat i suficient en els pressupostos posteriors; aprovar els plecs condicions\nespecífiques d’execució, tècniques i administratives, que regiran el contracte;\nrequerir l’empresa BBVA Autorenting SA, amb NIF A60028776, adjudicatària dels\nlots 1 i 2 de l’Acord marc, per tal que presenti el document d’oferta que contingui\nles condicions específiques del subministrament a què se subjectarà l’encàrrec de\nprovisió, i donar compte a la Comissió de Seguretat i Mobilitat.\nAcords de la Comissió de Govern de 9 de juliol de 2014:\n5. Modificar la clàusula 4.3 del plec de clàusules administratives particulars del\ncontracte núm. 14000539, que té per objecte el manteniment i reparació de les\ninstal·lacions i sistemes de regulació del trànsit a la ciutat de Barcelona, desglossat\nen 2 lots, aprovat per la Comissió de Govern de 19 de febrer de 2014, en execució\nde la Resolució 94/2014, emesa pel Tribunal Català de Contractes del Sector\nPúblic, el 19 de juny de 2014, d’acord amb l’informe justificatiu emès per la\nDirecció de Serveis de Mobilitat, i amb un pressupost de licitació, l’import total del\nqual no resulta modificat. Aprovar el reajustament d’anualitats de l’esmentat\ncontracte, atès que no podrà ser adjudicat en la data prevista inicialment i la seva\nvigència s’iniciarà a partir de l’1 de gener de 2015. Atès que l'autorització es\nformalitza en exercici anterior al de l'inici de l'execució del contracte, se'n sotmet a\nla condició suspensiva d'existència de crèdit adequat i suficient per a finançar les\nobligacions derivades d'aquest contracte a l'exercici corresponent. Anul·lar part de\nl'autorització de despesa per un import total d'1.314.700,51 euros (dels quals\n1.086.529,35 euros corresponen a l'import net i els restants 228.171,16 euros, a\nl'IVA al 21%) i la distribució següent: 694.958,38 euros (Lot 1) i 619.742,13 euros\n(Lot 2), amb càrrec al pressupost de 2014. Ampliar l'autorització de despesa per\nun import total de 1.314.700,51 euros (dels quals 1.086.529,35 euros corresponen\na l'import net i els restants 228.171,16 euros, a l'IVA al 21%) i la distribució\nsegüent: 694.958,38 euros (Lot 1) i 619.742,13 euros (Lot 2), amb càrrec al\npressupost de 2016. Atès que el present contracte comporta despeses de caràcter\nplurianual, la seva autorització o realització se subordina al crèdit que per a cada\nexercici autoritzin els respectius pressupostos municipals. Convocar per a\ntramitació urgent i mitjançant procediment restringit, els empresaris interessats en\nla licitació d’aquest contracte; facultar la Mesa de contractació que es constitueixi\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nen aquest procediment restringit, per portar a terme la selecció dels sol·licitants de\nparticipació que hagin de passar a la fase de licitació, un cop comprovada la seva\npersonalitat i solvència, i per remetre la invitació als seleccionats per tal que\npresentin les seves proposicions en el termini previst; donar compte a la Comissió\nde Seguretat i Mobilitat.\n6. Aprovar el conveni de col·laboració entre l'Ajuntament de Barcelona i\nl’Agència de Salut Pública de Barcelona, amb NIF P5890009C, en matèria de\nprevenció de l’accidentalitat de trànsit a la ciutat de Barcelona. Autoritzar i\ndisposar la despesa vinculada a aquest conveni, per import de 56.069,98 euros,\namb càrrec a la partida 0401 22610 13322 del pressupost de 2014 i de 2015, tot\nsupeditant la despesa de l’exercici 2015 a l’existència de crèdit adequat i suficient.\nFacultar el Primer Tinent d’Alcalde per a la signatura de l’esmentat conveni, així\ncom la de tots els documents que se'n derivin. Donar compte a la Comissió de\nSeguretat i Mobilitat.\nb) Mesures de govern\nc) Informes\nA la Comissió:\n1. Enquesta de Victimització 2014.\nEl Sr. Forn presenta l’Informe de l’Enquesta de Victimització 2014 indicant que\nes realitza des de fa una trentena anys, essent un dels principals instruments per a\ndefinir les estratègies i les polítiques de seguretat de la ciutat. Entre els principals\nindicadors de l’enquesta assenyala que l’índex de victimització es situa en un 20,8\n%, una baixada de 4,5 respecte el 2013 i la xifra més baixa des de 2008 després\nque es situés en el 25% entre l'any 2009 i el 2012. Indica que l’objectiu rau en\nbaixar per sota del 20% els propers anys.\nDestaca que a nou dels deu districtes ha disminuït el nombre de persones\ndenunciants víctimes d’un delicte; de forma més important Ciutat Vella i\nl'Eixample, els dos districtes més victimitzats.\nFinalment l’enquesta recull que la percepció de seguretat s’ha incrementat a tots\nels districtes, amb una puntuació superior dels darrers sis anys. Per tal de\ndesenvolupar els resultats de l’Enquesta de Victimització passa la paraula al Sr.\nJosep Maria Lahosa, el director de prevenció.\nEl Sr. Lahosa comença indicant que l’Enquesta de Victimització és la sèrie\nestadística més llarga d'una ciutat que analitza la victimització i la percepció de\nseguretat. Seguidament fa una presentació dels principals valors de l’enquesta que\nsitua l’índex al segment del 20% després de 4 anys al voltant del 25% arran d’una\npujada al 2009. Assenyala el canvi de tendència no només als delictes realitzats\nsinó especialment als no consumats sobre la seguretat personal, destacant el\ndescens sobretot en el segment de la població jove - amb 9,8 menys en l'àmbit de\nseguretat personal i 8,6 de la victimització consumada – on s’havia centrat els\nanys anteriors l’augment de la victimització.\nSeguidament informa que la metodologia d’estudi en l’àmbit del vehicle s’ha\nmodificat a fi i efecte de recollir la relació del denunciant amb el vehicle, ja que fins\nal moment les dades de l’enquesta donaven incoherències en no recollir aquesta\nrelació; observa que aquest canvi metodològic pot afectar els resultats de\nvictimització del 2013 amb una reducció de la població susceptible de ser\nvictimitzada.\nEn relació a la seguretat personal indica que s’ha produït un increment en l’índex\nde denúncies, considerant-ho lògic degut a la relació entre fets consumats i no\nconsumats. No obstant això, indica que es portarà a terme una anàlisi en\nprofunditat d’aquest indicador, que es troba afectat per elements com la seguretat\na la segona residència amb fluctuacions de les que no es pot determinar clarament\nel motiu.\nA continuació detalla la relació entre l'índex de victimització i el territori amb sis\ndistrictes - Ciutat Vella, Eixample, Horta i Guinardó i Sant Martí - que han reduït en\n\n4847\n\n\f4848\n\nGASETA MUNICIPAL DE BARCELONA\n\nNÚM. 26\n\nsis punts l’índex, essent significatius els resultats dels dos primers districtes amb\nmajor activitat i amb major prevalença de victimització.\nEn relació a la percepció de seguretat, analitzant l’evolució dels darrers 30 anys,\nhi ha un increment generalitzat a la ciutat i, amb la sèrie dels darrers sis anys,\nobserva que Ciutat Vella és el tercer any que supera la puntuació de cinc o que a\nGràcia la relació amb la victimització és més baixa que a la resta de districtes de la\nciutat; és a dir, resumeix, hi ha un increment de gent que considera que la situació\nde la seguretat ha millorat en el darrer any i disminueix la que considera que ha\nempitjorat.\nAfegeix tot seguit que la percepció sobre el civisme a la ciutat i al barri presenta\nuna evolució similar a la percepció sobre la seguretat, incrementant-se de forma\ngeneralitzada malgrat que no supera el cinc a Ciutat Vella. Considera que es deu a\nla pressió per l’ús i massificació de l'espai públic que generarien un major nivell de\nproblemes de civisme.\nFinalment assenyala que les dades d’opinió es corresponen al moment de\nl’enquesta, 2014, mentre que la informació relativa a la victimització fa referència\nal 2013. Per últim, informa que l’Enquesta s’ha realitzat per segon any consecutiu\namb els mitjans propis de l’Ajuntament sense la participació del Departament\nd'Interior de la Generalitat de Catalunya.\nLa Sra. Escarp agraeix la presentació de l’informe i les explicacions del Sr.\nLahosa, agraint que la presentació es realitzi al mes de juliol per iniciativa de\nl’Ajuntament, a diferència de l’any 2013 a l’octubre a demanda del Grup Municipal\ndel PP. Valora positivament tant l’enquesta com els resultats que indiquen un\ndescens de la victimització, lamentant que la Generalitat no hagi participat.\nTanmateix, espera una col·laboració en un futur i en tot cas, es garanteixi la\ncontinuïtat de l’enquesta.\nConsidera, com el tinent d’alcalde, que s’està en una tendència a la baixa en fets\ndelictius, assenyalant que es conseqüència d’un treball conjunt realitzat al llarg del\ntemps. Recorda les tasques de l’actual i l’anterior mandat i dels diferents partits\npolítics del l’Ajuntament que van possibilitar actuacions com la modificació del codi\npenal en contra, per exemple, de la multi-reincidència, i que ha permès la reducció\ndels petits delictes, factor que generava una percepció molt important\nd'inseguretat. Afegeix altres actuacions conjuntes com l'acord de la Comissió\nd'incrementar el cos de la Guàrdia Urbana o d'algunes polítiques de seguretat que\nhan derivat en aquests resultats. Destaca que la baixada de l’índex coincideix amb\nla baixada entre el públic jove, més vulnerable al sortir de nit.\nNo obstant això, indica que certs fenòmens tot i no ser àmbit competencial de\nl’Ajuntament generen problemes de percepció de seguretat com ara la instal·lació\nde màfies o de tràfic d'armes o de drogues a la ciutat, els seus voltants o a\nCatalunya i sobre els que caldria parar atenció. Dels resultats de l’enquesta\nressalta l’empitjorament dels indicadors de Sant Andreu malgrat no ser un districte\ncèntric ni turístic i considera adient estudiar la situació que ho motiva. Creu\nparal·lelament, que cal considerar l’efecte de l’increment de la pressió turística\nsobre els districtes del Port Olímpic, Ciutat Vella i Sant Martí.\nFinalment recalca la importància de que els ciutadans presentin les denúncies\ndels delictes arran l’indicador negatiu de l’increment d’aquestes segons ha\npresentat el Sr. Lahosa.\nEl Sr. Villagrasa agraeix la presentació de l’Enquesta de Victimització, confirmant\nque l’anterior es va presentar a petició del Grup Municipal del Partit Popular.\nConsidera positiu el descens de 4 punts de l’índex de victimització fins el 20 %\nperò remarca que aquesta xifra no és una bona dada i és alta, atès que implica\nque gairebé un de cada quatre barceloní ha estat víctima d’un delicte el darrer any.\nApunta també com a positiu l’increment de l’índex de denúncia com un indicador\nsignificatiu que reflecteix el perfil de víctima i delinqüent, malgrat que les\noscil·lacions presentades a l’enquesta no siguin fàcilment comprensibles. Considera\nnecessari, com la Sra. Escarp, observar la situació de Sant Andreu que ha estat\nl’únic districte en el qual ha augmentat la victimització en un punt i mig.\nPel que fa al civisme apunta que hi ha tres districtes -Ciutat Vella, Sants-Monjuïc\ni Nou Barris- que consideren més alt el civisme al barri que a la ciutat, indicant\naquesta dada punts de treball.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nFinalment destaca que hi ha una víctima potencial important que no s’estudia a\nl’Enquesta de Victimització: el turista, quan en una ciutat de les característiques de\nBarcelona pot ser un objectiu principal pels delinqüents.\nPer aquest motiu proposa que s’estudiï la victimització en el turisme que\nassumeix serà major que la dels ciutadans, especialment als districtes de Ciutat\nVella i l’Eixample. Considerant complexa la recollida de dades apunta a diverses\naccions, com ara enquestes als ports i aeroports de sortida, mostreig de satisfacció\n/ victimització entre els turistes, etc. D’aquesta forma, conclou, es podrà\ndeterminar l’índex real de seguretat de la ciutat.\nEL Sr. Mestre agraeix la presentació de l’Informe de l’Enquesta de Victimització,\nexpressant una mancança de les dades segregades per sexe, punt que el seu Grup\nmunicipal havia sol·licitat i que el Govern va acceptar al desembre del 2012.\nApunta que un índex de victimització del 20,8% representa que un de cada cinc\nbarcelonins ha estat afectat per un delicte i que – tot i ser la xifra més baixa des\ndel 2008 – encara no s’ha anivellat al període 1988 - 2005. Valora positivament els\nresultats i anima a continuar treballant en aquesta línia.\nTot seguit, planteja una sèrie de preguntes sobre diversos índex. En primer lloc,\nplanteja si el Govern municipal té alguna hipòtesi o actuació específica arran de\nl’augment de l’índex de risc en el comerç que ha augmentat d’un 17,2 a un 18,3.\nSeguidament, pregunta les causes i si s’ha efectuat un estudi que analitzin el\nnotable increment de l’índex de denúncia. Pel que respecta a la reducció dels\níndexs globals de victimització, apunta la situació de Sant Andreu, únic districte on\ns’ha incrementat.\nA continuació realitza una sèrie de peticions al Govern municipal, començant\nperquè s’acompanyi l’informe de l’Enquesta de Victimització amb informació\njudicial i de registres policials a fi de copsar una visió més completa de la seguretat\na la ciutat. Seguidament, sol·licita que els informes incorporin més informació amb\nles dades segregades per sexe i, en la mesura del possible, sobre els col·lectius\nespecialment vulnerables: gent gran, dones, infants i joves. En relació a la\nseguretat planteja al Govern si s’està treballant sobre la problemàtica del robatori\nde bicicletes. Pregunta si existeix algun estudi sobre l’espai urbà i seguretat que\ndetermini els principals productors en la seguretat i inseguretat a nivell de districte\ncom a eina útil.\nConclou finalment que les tres principals eines i conclusions per a la seguretat\nsón el compromís dels diferents Governs municipals en les polítiques de seguretat,\nel seguiment continu en la prevenció de la seguretat i, per últim, la necessitat de\nmillora dels recursos destinats, especialment l’increment del número d'agents de\nMossos d'Esquadra que considera per sota del que correspon a la ciutat de\nBarcelona i el manteniment del número d’agents de la Guàrdia Urbana, que hauria\nde mantenir-se en el llindar dels 3.000.\nEl Sr. Laporta agraeix al Sr. Lahosa la presentació de l'informe, valorant que\nl'índex global de victimització i la majoria dels paràmetres hagin disminuït en\nrelació a l'any anterior.\nTot i que els resultats són positius apunta que no s’ha de caure en el\nconformisme quedant molta feina per fer. Opina que determinades situacions com\nara disfuncions del sistema judicial, manca de manteniment d’espais públics o\ncerta descoordinació dels cossos policials influeixen en la sensació de seguretat de\nforma subjectiva requerint l’adaptació dels sistemes de seguretat amb la finalitat\nde prestar un millor servei a la ciutadania amb eines com el desplegament de\nl’ordenança de civisme.\nConsidera que la seguretat s’ha d’entendre en un àmbit més ampli que el policial\ni abastar els àmbits de la vida quotidiana millorant l’entorn i evitant la degradació\ndels espais públics els quals possibiliten la disminució dels índexs de victimització.\nEl Sr. Forn agraeix les intervencions i considera que els indicadors són positius.\nComenta la necessitat d’observar si aquests es consoliden en les properes\nenquestes amb l’objectiu de baixar del 20% de l'índex de victimització i apunta que\nla baixada acumulada dels fets delictius des del 2011 suposa gairebé 15 punts: el\n2011 van disminuir un 4,81, el 2012 un 4,3 i el 2013 un 5,12. Fa un esment a les\nactuacions del últims anys a la presència de la Guàrdia Urbana i dels Mossos\nd'Esquadra al Metro de Barcelona que ha fet reduir el petit furt.\n\n4849\n\n\f4850\n\nGASETA MUNICIPAL DE BARCELONA\n\nNÚM. 26\n\nRespecte a les preguntes que s’han plantejat afirma que s’estudiarà la situació\nde l’increment dels índexs de victimització a Sant Andreu i de l’índex de denúncia.\nCom a possible explicació a l’increment de les denúncies apunta l’augment\nd’ubicacions on es poden realitzar denúncies, com ara els propis hotels on\ns’allotgen els turistes. En relació als turistes, expressa que es posseeixen dades de\ndelictes mitjançant Turisme de Barcelona que reflecteixen una disminució del 9%.\nPel altre costat, assenyala que es disposen dades segregades per sexe però que no\ns’han inclòs a la documentació presentada a la Comissió.\nPer últim, indica que s’ha pogut portar a terme un increment i reposició d’agents\nde la Guàrdia Urbana amb dues convocatòries gràcies a la modificació de la Llei de\npressuposts de l'estat, situant la xifra actual per sota dels tres mil d’agents.\nConsidera que amb un increment de guàrdies es podria millorar la seguretat.\nFinalment passa la paraula al Sr. Lahosa a fi de donar informacions\ncomplementàries.\nEL Sr. Lahosa indica que s’està estudiant millorar l’enquesta de victimització ja\nconsolidada a fi d’aprofundir en l’anàlisi i aplicar metodologies més qualitatives\ncom les propostes pel Sr. Mestre: col•lectius de risc, de gent gran, tipologies\ndeterminades, micro-territoris, etc. havent-se portat a terme ja reunions amb\nuniversitats per desenvolupar-les.\nRespecte a les qüestions indica que les dades de victimització a Sant Andreu fan\nreferència als residents de Sant Andreu, no a la situació del districte. En quant a\nles dades de gènere es porta a terme l’anàlisi des de fa dos anys, l’any anterior per\npart del Centre de Recursos de la Dona de Barcelona i enguany per part de la\nComissió de Seguretat i que posaran en disposició els propers dies l’informe\ncomplet amb aquesta informació que s’ha realitzat arran l’encàrrec de la Comissió.\nConclou indicant que la diferència entre els índexs de victimització dels diferents\ndistrictes s’ha reduït en el darrer període, així la diferència entre el districte amb\níndex de victimització més alt i el més baix ha passat de 14,2 el 2012 a 9,7 el\n2013.\nEl Sr. Villagrasa assenyala que si l’índex de victimització es refereix al delictes\nque pateixen els veïns dels districtes a qualsevol punt de la ciutat llavors és\nnecessari un índex addicional recollint la ubicació on s’ha produït el delicte i\nconèixer l’índex de victimització del territori concret que permetés valorar la\nseguretat territorial de forma més concreta.\nEs dóna per tractat.\nd) Compareixences Govern municipal\nDel Grup Municipal PSC:\n2. Que comparegui el responsable municipal que correspongui per tal de donar\ncompte de l'estat de la contracta del servei de manteniment, reparació i adaptació\nde les instal·lacions semafòriques de la ciutat de Barcelona.\nEl Sr. Delort relata la situació de l’estat de la contracta del servei de\nmanteniment de les instal·lacions semafòriques des de la sessió de la Comissió del\n23 de gener. Indica que es van elaborar novament els plecs de condicions dels dos\nlots de manteniment segons la decisió de l’Òrgan Administratiu de Recursos\nContractuals de Catalunya - que havia anul·lat part del plec tècnic previ-, els\ncriteris establerts per la Comissió i els suggeriments que els regidors van proposar\nen el procés informatiu.\nContinua relatant que una vegada es va posar en marxa el procés de licitació\namb el nou plec, una empresa va presentar una sèrie d’al·legacions i recursos\ncontra el plec. Assenyala que aquella empresa era la mateixa que va resultar\nguanyadora inicialment del lot número dos del primer procés de licitació anul·lat i\nque, segons es va manifestar en la sessió del 23 de gener, podria haver incorregut\nbaixa temerària, oferint unes condicions que es dubtava que garanteixin dur a\nterme el contracte.\nExplica que arran d’aquestes al·legacions el Tribunal Català de Contractes del\nSector Públic, l’antic Òrgan Administratiu de Recursos Contractuals de Catalunya,\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nva determinar la suspensió cautelar del procediment fins que s’analitzés el recurs i\nque el 19 de juny el Tribunal va estimar parcialment el recurs. A continuació\nprocedeix a llegir l’estimació parcial realitzada pel Tribunal Català de Contractes\ndel Sector Públic: “.... Ha acordat estimar parcialment el recurs interposat pel\nsenyor (...) de l'empresa “Tecnologías Viales Aplicadas Teba” en el sentit de\ndeclarar nul la redacció donada a la clàusula 4.3 del plec de clàusules\nadministratives particulars en relació al seu incís (obre cometes) durant els últims\ndotze mesos”. Explica que la clàusula 4.3, present des del primer plec, va ser\nanul·lada perquè establia diferents criteris de selecció, citant “Acreditació de béns\nestimats donant els últims dotze mesos un servei de manteniment d'almenys, 250\nreguladors semafòrics que compleixin amb la norma UNE, etc., etc.” quan la Llei\nGeneral de Contractes de l'Estat fa referència a tres anys, no dotze mesos.\nA partir d’aquesta situació explica que ja s’està en un procés de negociat dels\nlots per mantenir l’actual contracte de manteniment fins el dia 31 de desembre\nd'enguany i s’ha iniciat el procés d’una nova licitació amb l’única modificació del\nperíode d’acreditació, quedant el redactat final: “Acreditació d'haver gestionat un\nservei de manteniment d'almenys dos cents cinquanta reguladors semafòrics en\nuna mateixa ciutat que compleixin amb la norma UNE 199/021 o amb l'anterior\nnorma UNE 135/401 o normatives equivalents en els darrers tres anys”.\nPer finalitzar, afegeix que es continua mantenint el mateix nivell d'intensitat i\nqualitat al servei de manteniment dels semàfors de la ciutat.\nEl Sr. Escudé considera pèssima la gestió de la licitació de la contracta de\nsemàfors que deriva d’una decisió inicial d’utilitzar la subhasta electrònica la qual\ntroba irreflexiva i incomprensible. Considera greu el que recull el punt cinc del\ndespatx d'ofici “...aprovar el reajustament d'anualitats de l'esmentat contracte\nadés que no podrà ser adjudicat a la data prevista...” per a un servei vital de la\nciutat, generant una imatge desastrosa de la ciutat.\nTot i que agraeix la primera reunió en el seu moment amb el Sr. Freixedes sobre\naquest tema, ressalta que els membres no han estat convocats per tractar aquesta\nsituació fins que la Sra. Escarp del Grup Socialista va demanar la compareixença a\nla Comissió del mes de Juny que produí una reunió el dia abans de la Comissió\nd’enguany, coincidint el mateix dia amb la Comissió de Presidència. No s’explica\ncom amb els problemes sorgits en el procés de contractació no hi hagi hagut més\ninformació excepte a iniciatives de l’oposició o pels mitjans de premsa. Sol·licita\nque es lliuri per escrit la explicació donada pel Sr. Delort el dia d’ahir.\nConsidera que en un contracte tan sensible com el del manteniment de\nsemàfors, vital per la mobilitat i la seguretat ciutadanes, s’hauria d’haver comptat\namb la complicitat dels Grups de l’oposició.\nMostra la seva sorpresa per les declaracions en premsa del Sr. Delort segons les\nquals s’insinua que l’oposició és també responsable d’aquesta situació i demana la\nrectificació pública d’aquestes paraules, expressant que l’única responsabilitat de\nl’oposició és la de, en el seu moment, fer públic el desastre que podia suposar\nl’adjudicació d’una baixa de més del cinquanta per cent en utilitzar el sistema de\nsubhasta electrònica. Apunta que aquesta adjudicació pel servei de manteniment\nde semàfors no assegurava la prestació o no assegurava el cobrament dels\ntreballadors a fi de mes.\nFinalment recorda que, un mes després al que el Sr. Delort fa referència, ell\nmateix va fer-li una pregunta sobre les conseqüències derivades de la nul·litat de\nla primera licitació a la que el Sr. Delort va contestar que no hi havia cap\nconseqüència. Creu que alguna conseqüència ha de tenir, ja que es parla d’una\nnova data de licitació i per tant repeteix la mateix pregunta que desitja que consti\nen acta : “Quines són les conseqüències què se’n deriven de tot plegat?”.\nEl Sr. Ramírez agraeix les explicacions del Sr. Delort, indicant que des del seu\nGrup Municipal Popular es va adreçar una pregunta respecte la situació de la\ncontracta, dels diferents recursos, les impugnacions que poguessin estar\ninterposades, entre altres, en la Comissió arran de les notícies que van rebre pels\nmitjans de comunicació i del comitè d’empresa, el qual aprofita per saludar els\nmembres presents en la sala, de la situació que s’estava produint. Per aquests\nmotius retreu al Govern la mala gestió administrativa com informativa de\nl’assumpte.\n\n4851\n\n\f4852\n\nGASETA MUNICIPAL DE BARCELONA\n\nNÚM. 26\n\nPel que fa l’aspecte administratiu, explica que s’ha deixat sense efecte per\nsegona vegada la licitació des de l’òrgan competent, començant per un procés de\nsubhasta que no garantia el pagament dels salaris i continuant per unes clàusules\nque no s’adequaven a la llei de contractes de l’Estat. Considera que aquests\nproblemes s’havien d’haver previst en sortir d'una contracta amb problemes\njurídics.\nDes d’un punt de vista informatiu – indica – el Govern no ha informat a la resta\nde Grups municipals de la Comissió d’aquesta problemàtica ni de la convocatòria\nd’un altre procediment de contractació. Tot i agrair la reunió informativa que es va\nmantenir arran de les diferents iniciatives i proposicions, retreu la manca\nd’informació dia a dia de la situació de la contracta, indicant que el tema s’ha\ntractat a la Comissió només a instàncies de l’oposició i mai a iniciativa del Govern.\nTambé retreu que s’hagi convocat una reunió informativa per al dia anterior de la\nComissió amb 24 hores d’antelació, en una setmana de comissions, quan el lloc\nadient per a informar és aquesta pròpia Comissió.\nExpressa la seva voluntat que la tercera licitació sigui la definitiva sol·licitant\nexplicació, ser informats o rebre informació dels detalls del nou procediment\ncontractual i plec de clàusules.\nReclama, com el Sr. Escudé, conèixer les conseqüències que tindrà per\nl’Ajuntament de Barcelona, i pensa que encara que el servei de manteniment està\ngarantit per les pròrrogues, la imatge donada és deplorable.\nFinalment fa esment de les declaracions en premsa del Sr. Delort segons les\nquals la segona convocatòria s’ha fet seguint el mandat de l'oposició, aclarint que\nno ha estat així, sinó per un òrgan competent de la Generalitat de Catalunya que\nva anul·lar la contracta i l’adjudicació, devent convocar-se una nova licitació.\nEl Sr. Mestre comença la seva intervenció agraint les explicacions del Sr. Delort i\nsaludant a la representació sindical de la plantilla de treballadors que fan el\nmanteniment del sistema de semàfors de la ciutat.\nConsidera que tota la situació de la licitació és molt desgraciada i expressa una\nsèrie de comentaris. En primer lloc, s’afegeix a la queixa del Sr. Escudé i del Sr.\nRamírez, davant el Grup municipal de Govern per la manca d’informació puntual\ndel concurs i de la nova anul·lació de l’adjudicació. Considera que informar d’un\ntema tan sensible hauria d’haver estat iniciativa del Govern - com apunta que es\nva realitzar en un primer moment – i de forma continuada, i no a iniciativa de\nl’oposició, com ara la reunió amb la regidoria de mobilitat realitzada el dia anterior\na la Comissió a darrera hora, coincidint amb la Comissió de Presidència i que es va\nsol·licitar pel seu Grup unes setmanes abans.\nSeguidament, com a segon apunt, expressa que la situació és inèdita a\nl’Ajuntament atès que un tercer concurs d’adjudicació del manteniment de la xarxa\nde semàfors degrada les condicions del concurs afectant a les empreses\nconcurrents i la competència, en haver-se presentat dues vegades les ofertes i\nconèixer totes les empreses les ofertes tècniques i econòmiques de la resta.\nCom a tercer comentari identifica l’origen del problema amb la decisió de\nrealitzar el manteniment mitjançant subhasta electrònica, decisió que considera\nerrònia, temerària i desencertada, no tractant-se de la innovació que preveia el Sr.\nDelort.\nAfegeix que era tan erroni el sistema que l’empresa que va guanyar la subhasta\nelectrònica, un cop anul·lada aquesta i realitzada una segona licitació sense\nsubhasta electrònica, no va superar l'anàlisi de les condicions tècniques no arribant\na passar a la taula d'ofertes econòmiques; cosa que considera inexplicable però\nque indica l’erroni procés de subhasta amb els riscos de baixa temerària i de\nprecarietat laboral per als treballadors.\nCom a quart comentari expressa que a data de la Comissió desconeixen on es\ntroba tota la informació en relació als recursos, les respostes de l’Ajuntament, etc.\nsi forma part de l’expedient o no, si està als serveis jurídics de la casa. Demana\nque s’informi de la seva ubicació i que se’n faciliti l’accés a fi de consultar-la.\nEn cinquè lloc, sol·licita conèixer els costos de l’Ajuntament. Considera que hi ha\nuna un primer cost immaterial per la pèrdua de prestigi, un segon de la incertesa\nde com finalitzarà el procés del manteniment de la xarxa de semàfors, que un cop\nadjudicat pugui haver altre recurs o altra situació i, finalment, un tercer econòmic,\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\ndel qual ja es coneix una part, i cita un article del Sr. Carlos Márquez de El\nPeriódico i un estudi de Price Waterhouse de reducció dels costos del manteniment\ndels semàfors.\nCom a sisè i últim comentari, fa una reflexió comparant l’actual problemàtica de\ncontractació de l’actual Govern pel manteniment del sistema semafòric amb la\nimplantació per part de l’anterior govern d’aquesta nova xarxa de semàfors a la\nciutat amb èxit sota la responsabilitat del regidor de mobilitat en aquells moments,\nel Sr. Narváez.\nEl Sr. Laporta evidencia l’existència d’un problema quan un canvi de la contracta\ndel servei de manteniment, reparació i adaptació de les instal·lacions semafòriques\na la ciutat de Barcelona a finals dels 2013 no s’aplicarà fins al gener del 2015.\nConsidera que l’error rau en el mètode de subhasta virtual que va permetre les\nbaixes temeràries sense garanties d'oferir un servei de manteniment segur i de\nqualitat.\nUpB espera que s’aprengui la lliçó i que es resolgui el més aviat possible amb\nl’adjudicació a una empresa que garanteixi un servei i manteniment segur i de\nqualitat.\nEl Sr. Delort realitza aclariments respecte a les qüestions plantejades, indicant\nque l'expedient complet es troba a la Secretaria Delegada de la Gerència i\nPrevenció, Seguretat i Mobilitat i afegeix que tots els recursos presentats es troben\na la pròpia Secretaria i als serveis jurídics de l’Ajuntament, podent facilitar tota la\ninformació que els regidors desitgin.\nEn resposta a la qüestió dels regidors del PSC i del PP indica que no es tracta de\nculpabilitzar i que no retirarà ni un punt atès que considera que mentiria. Expressa\nque es van complir escrupolosament els requeriments establerts, incloent la\ndivulgació d’una àmplia informació als diferents Grups referent als canvis del plec\naprovat a principis del 2014.\nAfegeix que es va anar més enllà del que havien elaborat i preparat els diferents\nequips tècnics de l’Ajuntament com la incorporació de suggeriments dels\nrepresentants que es van considerar tècnicament positius. Confirma la no-resolució\nel problema i que s’està encetant un tercer expedient de licitació. Finalment, indica\nque no farà un aprofundiment del que depararà el futur sobre aquesta qüestió.\nReconeix tanmateix que més d’un tècnic es mostra sorprès per la situació o per la\nincertesa del futur i indica que l’única esmena que s’ha realitzat a la licitació és la\nindicada des del Tribunal Català de Contractes del Sector Públic.\nEl Sr. Escudé discrepa amb el Sr. Delort quan aquest sosté que la segona\nconvocatòria es va fer seguint el mandat de l'oposició. Recorda que la segona\nconvocatòria es va fer seguint el mandat d'una sentència de l'òrgan competent de\nla Generalitat. L’oposició coincidí en fer públic que el sistema de la subhasta\nelectrònica era absolutament insuficient per un expedient com el dels semàfors.\nIndica, referent al comentari de Delort de “els requeriments que hem requerit”,\nque com a regidor aporta opinions dels plecs i que, en aquest cas, a una reunió de\ndues es va manifestar el que pensaven fent especial incís en la subrogació dels\ntreballadors, però recalca que són els tècnics els que han de determinar o definir si\nun clausurat és possible o no. Manifesta la seva queixa per la manca de\ntransparència, assenyalant que a política no es pot remetre a un regidor a la\nsecretaria delegada per consultar un expedient complert i que s’ha d’informar els\nproblemes per tractar de solucionar-los.\nFinalitza dient que si hi ha alguna responsabilitat és la del Sr. Delort i que un\nerror d’aquesta magnitud a l’empresa privada no es dóna una altra segona\noportunitat.\nEl Sr. Ramírez matisa diversos comentaris dels intervinents a la Comissió.\nPrimerament, el seu Grup agraeix la sessió informativa realitzada pel Sr. Freixedes\ni tècnics de l’Ajuntament per a explicar les característiques del nou plec de\ncondicions de la segona convocatòria.\nAixò no obstant assenyala que a aquella reunió d’unes dues hores no es va\nlliurar cap tipus de document sense poder analitzar l’abast i detall del que s’estava\ninformant. Reconeix que van estar d’acord amb el nou sistema de valoracions, que\nera resultat del mandat de la Comissió que rebutjava el sistema de la subhasta\nelectrònica, evitar les baixes temeràries i tractar la subrogació del personal, que no\n\n4853\n\n\f4854\n\nGASETA MUNICIPAL DE BARCELONA\n\nNÚM. 26\n\nquedava clar. Indica però, que no se’ls va lliurar la documentació del plec per estar\nen procés d’elaboració segons se’ls va informar, no podent llavors avaluar en detall\nel plec.\nConsidera que el plec administratiu i tècnic el va desenvolupar l’equip tècnic dels\nserveis de prevenció, mobilitat i seguretat de l'Ajuntament de Barcelona, a càrrec\ndel Sr. Delort, i que s’haurien d’assumir responsabilitats.\nEl Sr. Mestre planteja el desig del seu Grup d’accedir a l’expedient al qual\ns’entén que s’hi facilitarà l’accés segons paraules del Sr. Delort i així poder estudiar\ntots els recursos, la defensa jurídica de l'Ajuntament i les resolucions de l'òrgan de\nla Generalitat. Sol·licita que l’accés sigui sense necessitat de què el tràmit sigui per\nescrit perquè es porti a terme abans del mes d’agost i no s’endarrereixi pel tràmit\nadministratiu fins setembre o octubre.\nS’adreça a la Sra. presidenta i demana retòricament si hi ha Govern en aquesta\nsala Lluís Companys, considerant que el Sr. Delort és un gerent d'una àrea i part\nde l'estructura executiva de l'Ajuntament però no de la part política del Govern\nmunicipal i li agradaria saber l'opinió dels responsables polítics del Govern\nmunicipal, que no han intervingut i però això demana si hi ha Govern a la sala en\naquell moment per abordar aquest assumpte.\nEl Sr. Delort contesta que fer servir les paraules dels periodistes com a\nasseveracions és una opció dels regidors. En referència a la petició del Sr. Mestre\nassegura que se li facilitarà al llarg del dia o en quant sigui possible la informació\nsol·licitada.\nEs dóna per tractada.\nDel Grup Municipal PP:\n3. Que comparegui el responsable municipal de l'Àrea de Mobilitat de\nl'Ajuntament de Barcelona per tal que informi sobre les recents vagues i\nmobilitzacions de taxistes per la reivindicació contra l'intrusisme al sector i les\nactuacions que s'estan duent a terme per part del Govern Municipal.\nEl Sr. Freixedes explica que des de fa temps el Govern municipal lluita contra\nl'intrusisme en el sector del taxi en col·laboració i de manera alineada amb l'Àrea\nMetropolitana de Barcelona, que és l’administració competent del sector a nivell\nmetropolità, la Generalitat de Catalunya, competent en la lluita contra l’intrusisme\ncomo a reguladora del sector del transport a Catalunya i amb l’Estat espanyol, en\ntractar-se d’una problemàtica d’àmbit estatal.\nReferint-se a les dues vagues de taxi, explica que deixar la ciutat sense un\nservei públic és una incidència atès que no es va poder desenvolupar amb\nnormalitat un servei que considera bàsic.\nContinua explicant que durant la primera jornada de vaga van succeir alguns\nincidents vandàlics, en la investigació dels quals l’administració municipal està\ncol·laborant amb els Mossos d'Esquadra. Defensa el dret de vaga dels treballadors\nper expressar les seves reivindicacions però respectant a aquells que no la\nsecunden i sense que això suposi que se’ls destrossi el seu vehicle, la seva eina de\ntreball.\nEl Sr. Ramírez agraeix al regidor Freixedes les explicacions, indicant que el\nmotiu de la compareixença era el prec que el seu Grup municipal va adreçar al\nGovern per conèixer les actuacions realitzades al voltant de l’aplicació d’Uber i el\nque suposava com a intrusisme i en contra de la competència.\nExplica que el dia anterior a la Comissió es va publicar per part del cos de la\nGuàrdia Urbana la Instrucció 33/14 per les intervencions en el servei de transport\npúblic de viatgers amb vehicles de fins a nou places sense autorització per\nintervenir en les situacions d'activitat irregular, d'intrusisme i protegir els taxistes i\naquest servei públic. Afegeix que aquesta instrucció es va publicar poc després de\nla presentació del seu requeriment i arran d'una reunió de la taula tècnica del taxi\nel passat dia 10 de juliol. Agraeix i felicita al Govern per la publicació de la\ninstrucció la qual recull les diferents tipus de sancions segons la legislació, incloent\nla possible immobilització del vehicle en cas de reincidència.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nApunta que entre la darrera Comissió i la publicació de la instrucció hi ha hagut\nuna segona vaga amb actes vandàlics i considera que, com el regidor, el dret de\nvaga s’ha de realitzar pacíficament i respectant a aquells que no vulguin secundarho.\nEn tot cas creu que per a evitar les situacions d’intrusisme - a més de la\ncol·laboració amb la Generalitat de Catalunya o el Ministeri de Foment - es\nnecessari impulsar aquesta intervenció de la Guàrdia urbana.\nFinalitza agraint aquesta iniciativa del Govern i dóna per contestada la seva\ncompareixença.\nEl Sr. Escudé agraeix les gestions que es porten a terme des de l'Institut per\npart del Sr. Freixedes i la col·laboració amb la Generalitat per intentar combatre\nl'intrusisme al sector del taxi amb totes les eines legals disponibles.\nEl Sr. Mestre expressa la preocupació del seu Grup per la desregulació dels\nsectors d'activitats econòmiques, en aquest cas del taxi, indicant que no es la\nprimera gran mobilització contra l’intrusisme. Recorda que al juliol de 2012 tingué\nlloc una gran concentració de taxistes a Madrid, a Barcelona i a totes les ciutats\nd'Espanya per la intenció del govern del Partit Popular de suprimir la limitació d'un\nvehicle de lloguer amb conductor – coneguts com les VTCs (Vehicle de Transport\namb Conductor) - per cada trenta taxis i que finalment aquest intent de liberalitzar\naquest sector econòmic va ser retirat.\nAprofita la seva intervenció per expressar el seu acord amb totes les decisions,\nactuacions i comunicats que ha efectuat l'Institut Metropolità del Taxi i les\nactuacions que està portant a terme la Guàrdia Urbana.\nRelata que a la Comissió d’Economia celebrada el dia abans es va discutir a\npropòsit d’aquest tipus d’economia informal, considerant ell que quan, com és el\ncas, hi ha contraprestació econòmica no és economia col·laborativa, sinó economia\nsubmergida, lliurant un servei sense garanties ni pels consumidors ni pels que ho\nlliuren. Pensa, a més a més, que aquesta economia no facilita l’establiment d’un\ntreball digne i en contrapartida consolida una situació de precarietat i atur degut a\nla crisi i al sistema econòmic.\nPer aquest motiu agraeix les explicacions i coincideix amb les actuacions que\nconsidera adients i els dóna suport.\nEl Sr. Laporta manifesta que són defensors de l'esperit emprenedor i innovador\nque acompanya els nous negocis d’economia cooperativa, la qual representa una\nautèntica revolució associada a les noves tecnologies. Tanmateix això no implica\nuna confusió entre innovació amb incompliment de les ordenances i per aquest\nmotiu està en la línia de tot el que s’ha expressat fins el moment i de les anteriors\nintervencions.\nEn relació a l'aparició d'aquests nous negocis cita el cas de les empreses\nd’Airbnb en relació als hotels i de Uber en relació als taxistes que ha generat\nqueixes, protestes i, fins i tot, vagues dels agents afectats que denuncien\nintrusisme i competència deslleial.\nAfegeix que aquests nous models de negoci s’han trobat amb un marc normatiu\nno adaptats a les seves característiques. Es mostra partidari que l’Administració\nactuï en l'interès comú i de la igual aplicació i compliment de les normatives i\nregulacions per tothom, sense que aquests nous negocis suposin una competència\ndeslleial per aquells negocis que estan complint la normativa vigent com el sector\ndels taxistes.\nEl Sr. Freixedes considera que tota la sala està d’acord en aquest assumpte però\ndesitja realitzar una sèrie de declaracions.\nComença dient que l’actuació conjunta de totes les administracions públiques\nacabarà amb Uber deixant d’operar al país tard o d’hora. Considera que Uber té els\ndies comptats a Barcelona ja que no té cabuda una empresa que no és legal.\nEn segon lloc, considera que el sistema teòricament innovador d’Uber, la teòrica\neconomia col·laborativa de l’aplicació o l’associació d’Uber amb les Smart-Cities o\ncom a part de la Smart-mobility, la mobilitat intel·ligent, no ho és realment.\nConsidera que contractar o adquirir productes i serveis a través del mòbil és\nhabitual i una ciutat intel·ligent és aquella que no precaritza els llocs de treball i les\ncondicions laborals dels seus ciutadans. Explica que Uber, en denominar el\ntreballador com a conductor associat o col·laborador, li fa perdre totes les\n\n4855\n\n\f4856\n\nGASETA MUNICIPAL DE BARCELONA\n\nNÚM. 26\n\ngaranties com a treballador, mentre que un taxista sí que les posseeix. Tampoc és\nuna ciutat intel·ligent la que treu els drets als seus consumidors com fa Uber: una\npersona si paga un preu amb una tarifa per un servei no és una persona\ncol·laboradora amb una altra sinó una consumidora sense els seus drets.\nAssenyala que amb un aplicatiu mòbil es pot demanar un taxi amb la mateixa\ncomoditat, senzillesa i modernitat però amb totes les garanties com a consumidor,\nperò si es fa amb Uber no, atès que a un taxi el passatger està cobert per\nl’assegurança de transport de passatgers mentre que a un vehicle privat exercint\nun servei de transport les assegurances de particulars no cobreixen els transports\nde passatgers.\nIndica que des de la taula tècnica del taxi amb els representants del sector\ns’està lluitant contra l'intrusisme, no només d’Uber sinó també dels taxis il·legals\nen l'àrea metropolitana.\nAfegeix que la coordinació existent entre Guàrdia Urbana i Mossos d'Esquadra\nper lluitar contra l’intrusisme ara s’està aplicant d'una manera intensiva respecte a\nUber.\nFinalment, adverteix a aquells que vulguin ser conductors associats d’Uber que\nla Generalitat de Catalunya ha enviat un requeriment a l'empresa sol·licitant el\nllistat de tots els serveis que ha efectuat a Catalunya, amb obligació de respondre i\nque, un cop rebuda la informació, com no hauran complert amb la llei de transport\nseran sancionats. En el cas de que l'empresa no respongui, la Generalitat actuarà\nen contra de l'empresa que torna a recordar, no aporta cap innovació, és una\nmulti-nacional què està treballant amb persones que precaritza les seves\ncondicions laborals i que no ofereix garanties als consumidors.\nConclou la seva compareixença oferint el seu compromís absolut en aquest\ntema.\nEs dóna per tractada.\nDel Grup Municipal ICV-EUiA:\n4. Que comparegui el responsable municipal per explicar les característiques\ndels projecte del Bicing elèctric.\nEL Sr. Armengol descriu el contingut i el sistema de contractació del Bicing\nelèctric. En primer lloc, indica que es tracta d’una prova pilot, per validar la\ntecnologia i provar l’operativitat i funcionalitat de la bicicleta elèctrica compartida\namb l’orografia de Barcelona. La prova pilot, informa, es va plantejar que\ns’integrés a l’actual sistema Bicing, madur i amb una bona xarxa de distribució en\nla ciutat amb 420 estacions i no com una xarxa aïllada de només 300 bicicletes.\nExplica que per aquest motiu es va optar per un sistema de contractació\ncomplementari al contracte major signat al 2007 fruit de la licitació pública de\n2006 del Bicing. Aquest sistema de contractació complementari està definit per\nl’aplicació de nous elements tecnològics en plans de condicions i contractes on\naquests elements no existien en el moment de contractació, com comenta seria el\ncas de la bicicleta elèctrica, i per aquest motiu es va optar per un procés negociat\namb l’empresa concessionària. Seguidament descriu que durant el procés negociat\nl’empresa concessionària va millorar les condicions tècniques i econòmiques, en un\n6% aproximadament.\nInforma que un cop aprovat el contracte complementari la previsió és aplicar-ho\na partir de desembre del 2014, amb una primera instal·lació del 50% de les\nestacions totals que contarà el sistema.\nA continuació, descriu el contingut del contracte, indicant que hi haurà un total\nde 300 bicicletes elèctriques i 600 punts d'ancoratge repartits en 45 estacions.\nDetalla que 40 de les 45 estacions es localitzaran a aparcaments, principalment de\nla xarxa BSM, però també a vuit aparcaments de fora de la xarxa per tal de\nrealitzar una bona distribució territorial i abastar punts alts de la ciutat, ja que el\ndesnivell no suposaria un problema amb bicicletes amb assistència elèctrica. A la\nresta d’estacions, afegeix, es col·locaran estacions Bicing en tractar-se d’una prova\npilot i amb la voluntat que aquesta duri tot el tram final del contracte major inicial,\ndes del desembre del 2014 fins al març del 2017.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nPel que fa a l’aspecte patrimonial - bicicletes, estacions i el seu software –\nassegura que no es tindria una amortització completa durant el període però que\ns’ha garantit a través del plec i del contracte, l’adquisició dels actius no amortitzats\nper part de l’Ajuntament de Barcelona.\nFinalment, s’ha garantit per contracte que tot el sistema de gestió de les\nbicicletes elèctriques (targeta, sistemes contractuals, assegurances, punt\nd'informació, webs, apps, etc.) del nou contracte estarà integrat al sistema de\nBicing, possibilitant una prova pilot realment complementària amb Bicing.\nEL Sr. Escudé inicia la seva intervenció agraint les explicacions del Sr. Armengol\ni plantejant una qüestió tècnica, demanant si la instal·lació al 2013 de 20 endolls\nde la xarxa Bicing que es van realitzar arran d’una contractació de BSM de 34\npunts de recàrrega per vehicles elèctrics es va fer amb previsió del Bicing elèctric i\ncom a contracte complementari del Bicing i si la prova pilot implicarà la instal·lació\nde nous endolls.\nTot seguit procedeix a substanciar la proposta del Grup Municipal Socialista\nexplicant que és un bon moment per aplicar millores sobre el servei de Bicing\natesa la seva consolidació. L’orografia de la ciutat, explica, dificulta els\ndesplaçaments mar a muntanya que s’afavoriran amb la bicicleta elèctrica. Tot\nseguit revisa el projecte de bicicleta elèctrica i realitza una sèrie de propostes. En\nprimer lloc, demana prioritzar en l’assignació dels 7.000 usuaris del Bicing elèctric\nels usuaris i usuàries habituals que viuen, treballen o es desplacen als barris de\nmuntanya i evitar que la demanda es concentri com a l’actualitat a la part més\nplana de la ciutat, desvirtuant la prova pilot. En segon lloc, proposa que la prova\npilot serveixi per fer arribar el Bicing als barris de muntanya on ara no és present i\non es compta amb aparcaments municipals de BSM: Sant Genís-Vall d'Hebron, Nou\nBarris... En tercer lloc, proposa que la xarxa de Bicing elèctric arribi a barris on no\nnomés no disposen de Bicing sinó que pateixen mancances d'infraestructures\nferroviàries i de transport públic com seria el barri de la Marina.\nFinalment, en l’aspecte relatiu al sistema tarifari, proposa que es defineixi\nadientment per tal de garantir l’èxit del servei, considerant que el preu que s’està\nplantejant de 50 cèntims o 45 cèntims la primera mitja hora hauria de ser més\nassequible pels desplaçaments en sentit muntanya per incentivar el seu ús.\nFinalment agraeix al Grup Municipal del Partit Popular les esmenes presentades\namb les que expressa estar acord.\nEl Sr. Mestre presenta la seva compareixença agraint les explicacions del Sr.\nArmengol. Explica que la voluntat de la compareixença és una valoració positiva de\nla introducció de la bicicleta elèctrica, el qual consideren un tema d’importància en\nla mobilitat sostenible de la ciutat que no només s’hauria de tractar als consells de\nBSM sinó també a la Comissió del Plenari, entre els Grups municipals i davant dels\nmitjans de comunicació i la ciutadania de forma pública. Indica que al consell\nd’administració de BSM va demanar el 12 de juny d’enguany que aquest assumpte\nes tractés amb el sector, concretament amb el Grup de la Bicicleta i amb el Gremi\nde venedors de bicicletes, reunió aquesta última de la que no té constància que\ns’hagi dut a terme i que sol·licita es lliuri informació al respecte. Considera adient\nque tota la temàtica relativa a la introducció de la bicicleta elèctrica, i en concret\nles tarifes, hauria de tractar-se amb el grup de treball sobre les tarifes del Bicing\nque es va crear arran de la darrera proposta d’increment de tarifes per part del\nGovern municipal.\nRecorda que a l’esmentat consell d'administració de BSM del dotze de juny va\ndefensar que un projecte d’un import de cinc milions d’euros havia d’haver-se\ntramitat mitjançant concurs públic i no per contractació directa. En aquell consell,\nindica, va realitzar la petició d’informació de les empreses contractades de forma\ndirecta i que – cinc setmanes després i essent conseller de BSM i regidor de\nl’Ajuntament – resta sense haver rebut resposta, que finalment ha obtingut dels\nmitjans de comunicació que ho han publicat.\nSeguidament remarca tres punts: en primer lloc, expressa que el seu Grup\nrecolzarà tota iniciativa que tingui com a objectiu consolidar l’ús del Bicing com a\nun mode de transport sostenible a la ciutat; en segon lloc, que aquestes iniciatives\nhan d’acompanyar-se amb millores en infraestructures ciclistes, d'innovació\ntecnològica, etc. i la integració del Bicing en el sistema del transport públic a la\n\n4857\n\n\f4858\n\nGASETA MUNICIPAL DE BARCELONA\n\nNÚM. 26\n\nciutat de Barcelona. Com a tercer punt, remarca la millora de l’ús de la bicicleta,\npública o privada, implica millora de transport públic col·lectiu i això correspon al\nmodel de ciutat que es desitgi, defensant el seu Grup en l’àmbit de la mobilitat la\nreducció de l’ús del vehicle privat en els desplaçaments interns de la ciutat en\ndetriment del transport públic col·lectiu o el Bicing. A continuació, expressa el seu\nvot favorable a la proposició que presenta el Grup Municipal Socialista, considerant\nprimerament que introdueix millores al projecte de Bicing elèctric. Indica, després,\nque al programa electoral del Grup Municipal d'Iniciativa-Verds-Esquerra Unida ja\nes recollia aquest idea de diferents entitats i persones vinculades a\nl'associacionisme ciclista a fi d’impulsar una gestió adequada a les característiques\nde la ciutat i incentivar els viatges en Bicing en sentit mar-muntanya. Com a tercer\npunt, veu adient que a la prova pilot es fomenti l'àrea geogràfica del Bicing\naprofitant les infraestructures de titularitat pública dels aparcaments de BSM. Tot i\nque consideren el Bicing com un sistema de bicicleta pública integrada al conjunt\nde sistemes de transport públic recorda que la seva utilitat està limitada a\ndesplaçaments interns i a les capacitats de les persones, no sent un transport\ncol·lectiu ni mitjà substitutiu de les necessitats de mobilitat de barris que tenen\nmancances de transport públic, com ara la Marina. Per acabar amb la valoració de\nla proposició, sol·licita que el sistema tarifari del servei s’acordi en els espais de\ndiàleg existents, com ara la plataforma “Salvem el Bicing” i altres espais de\nparticipació ciutadana i que sigui aprovat pels òrgans de govern.\nFinalment reitera el vot favorable a la proposta presentada pel Grup Municipal\nSocialista.\nEl Sr. Ramírez comença agraint la presentació del Sr. Armengol del sistema de\nBicing elèctric i indica que el Grup Municipal Popular va demanar al Consell\nd’Administració de BSM informes d’auditoria del procediment de contractació del\nservei. Destaca que, tot i que ha quedat explicat el sistema de contractació\nempleat d’un contracte complementari d’un contracte major, el seu Grup municipal\nconsidera que hauria d’haver-se efectuat mitjançant un concurs públic i no un\nprocés negociat directe entre dues parts i amb intervinents diferents del contracte\ninicial, que van ser la concessionària i BSM, mentre que al procés negociat s’ha\nrealitzat amb l’Ajuntament de Barcelona, al·legant un motiu de no-amortització\ndels actius. Aquest canvi d’intervinents li provoca dubtes sobre si el procés està\ncorrectament ajustat a dret, a l’igual que l’adjudicació directa pública de la\nfabricació dels elements i bicicletes amb sistema d'assistència elèctrica, sense\nconcurs públic, amb una licitació amb objectiu de no vulnerar el principi de la lliure\nconcurrència i de competència.\nCritica també el cost d'implantació, considerant molt elevat un cost de 5,1\nmilions d'euros per una prova pilot de vint-i-vuit mesos i més tenint en compte\nque s’afegirà als 12 milions d'euros de dèficit del Bicing tradicional. Per aquest\nmotiu, afegeix, tot i que es dóna un vot de confiança espera que se’ls lliuri els\ninformes i auditories externes del procediment de contractació sol·licitats durant el\nconsell d'administració de BSM convocada la setmana següent a la Comissió.\nSeguidament, demana quina serà la situació del patrocini de les noves bicicletes,\nsi s’assignarà a l’actual empresa que explota de forma exclusiva la publicitat de\nBicing amb un contracte complementari o ampliació de l’actual contracte o bé es\npossibilitarà l’accés a terceres empreses.\nA continuació, centrant-se en la proposició del Grup Municipal Socialista agraeix\nal seu regidor, el Sr. Escudé, l’acceptació de les esmenes presentades pel Grup\nMunicipal Popular, que considera milloren alguns punts que passa a relatar. El\nprimer punt recull com prioritzar els usuaris que fan de forma quotidiana\ndesplaçaments del mar a la muntanya però sense perjudicar la resta que,\nconsidera, desvirtuaria la prova pilot. Un segon punt insta el Govern municipal a\nfer més assequible la tarifa de la primera mitja hora en els desplaçaments marmuntanya, considerant que el procés de diàleg de la tarificació hauria d’incloure el\nBicing actual que aplica un sistema de tarifa plana. Un tercer punt consistiria en\nque la xarxa no es limités als aparcaments de BSM sinó també a tercers privats a fi\nque el desplegament es realitzi a tot el territori, sense excloure les zones que no\ndisposen aparcaments BSM.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nFinalment, afegeix que com a últim punt incorporat pel seu Grup municipal és la\nnecessitat de que les decisions del sistema tarifari es realitzin amb el consens dels\nactors de mobilitat i els òrgans de govern - el consell plenari de l'Ajuntament de\nBarcelona o les comissions que corresponguin – i no de forma unilateral per part\ndel propi consell d'administració de BSM o per part del Govern municipal. Per\nacabar, agraeix l'acceptació de les esmenes i expressa el vot favorable a la\nproposició.\nEl Sr. Laporta expressa l’interès del seu Grup pel projecte, sempre posicionats a\nfavor de la promoció del vehicle elèctric, desitjant que es porti a terme a les dates\nprevistes d’implementació del projecte, facilitant els viatges llargs i els ascendents\ni incrementant l’ús de la bicicleta a la ciutat. Considera, a més amés, que aquest\nprojecte pot ajudar a la promoció de Barcelona com a capdavantera de les Smart\nCities.\nSeguidament, referint-se a la proposició presentada pel Grup Municipal\nSocialista, expressa el seu acord amb els quatre punts que el formen recordant\nque la tesi de bonificar els trajectes ascendents l’havia defensat el seu Grup amb el\nBicing tradicional i que els Grups que recolzen la proposició i aquest punt en el seu\nmoment van votar en contra quan considera que ja hauria servit per solucionar el\nproblemes d’acumulació de bicicletes a la part baixa de la ciutat. Sobre les\nintervencions dels altres regidors de l’oposició no veu comprensible que expressin\na la Comissió queixes de les actuacions de BSM quan als òrgans de govern de BSM\nparticipen els regidors d’Iniciativa, del PP i del PSC.\nFinalitza la seva intervenció manifestant el seu favorable de la proposta.\nEl Sr. Armengol procedeix a respondre les preguntes plantejades començant per\nla relativa als endolls de recàrrega, explicant que les estacions de Bicing triades\nsón les que ja compten amb punt de recàrrega del projecte anterior comentat pel\nSr. Escudé ja que abordar la complexitat i molèstia d’instal·lació d’un sistema de\nrecàrrega a les estacions de Bicing al carrer no estava justificada a una prova pilot,\nessent també aquesta la raó d’ubicar principalment a aparcaments els punts de\nBicing elèctric. Respecte la tarifa explica que es va identificar que l’abonament\nanual no seria superior a quinze euros, finalment marcat en catorze euros que\ns’afegirien a l’abonament del Bicing ordinari, essent el cost del viatge la primera\nmitja hora de 45 cèntims, no superant els cinquanta cèntims definits inicialment.\nPel que fa l’adjudicació directa de la bicicleta, indica que el contracte\ncomplementari conté les mateixes limitacions que el contracte major inicial, que\ndelimitava la contractació dels proveïdors per part de l’empresa concessionària, la\npropietària dels actius, i per aquest motiu sense intervenció de BSM en la\ncontractació dels proveïdors. Afegeix que l’única limitació que posseïa la\nconcessionària en la selecció de proveïdors era que es tractessin d’empreses\ncatalanes, com ha estat el cas, sense que BSM hagi pogut informar de la identitat\nde les empreses fins que l’adjudicatària ho ha comunicat.\nSeguidament aborda la qüestió relativa al patrocini del Bicing elèctric que,\nexplica, continuarà amb l’empresa Vodafone atès que el contracte preveia la\npossibilitat de la seva presència en qualsevol desenvolupament o ampliació de la\nxarxa així com un pagament addicional de patronici per superar 6.000 bicicletes,\nsuposant doncs un ingrés suplementari per l’Ajuntament el projecte pilot.\nParlant de la imatge de Barcelona com a Smart City, té l’esperança que aquest\nprojecte ajudarà a una major integració del món de la tecnologia del mòbil amb la\nbicicleta i lligat al projecte de la targeta de la T-Mobilitat, conformat per l’ATM i la\nGeneralitat, com s’havia decidit al grup de la bicicleta. Afegeix que la T-Mobilitat\npermetrà recollir les informacions de sentit dels viatges, desnivells, etc. i altres\naspectes com la tipologia de viatge, aplicació d’un preu segons recorregut o\ntrajecte, etc. i que influirà al sistema tarifari.\nFinalitza la seva intervenció indicant que la distribució dels punts de bicicletes\nelèctriques s’ha realitzat pensant en l’equilibri de la xarxa de bicicletes, a fi de que\nl’usuari pugui triar entre un tipus o un altre de bicicleta i sense considerar que el\nBicing sigui substitutiu de cap tipus de transport d’alta capacitat, sinó complement.\nEL Sr. Freixedes considera que el Sr. Armengol ha donat adient resposta a les\nqüestions i anuncia l’abstenció del seu grup a la proposició.\n\n4859\n\n\f4860\n\nGASETA MUNICIPAL DE BARCELONA\n\nNÚM. 26\n\nTot i està d’acord amb l’esperit de la proposta explica que els temes tècnics que\ns’han expressat anteriorment fan impossible votar a favor. A continuació fa una\nsèrie de matisos sobre les qüestions plantejades, expressant el seu acord que la\ninstal·lació de Bicing elèctric no ha de ser un substitutiu d’inversions amb transport\npúblic que s’estan impulsant.\nFinalment responen – a propòsit d’una possible reunió amb el Gremi de\nvenedors de bicicletes – que no s’ha realitzat bilateralment i de forma exclusiva\nperò si dins del marc del Grup de la bici del que formen part.\nEL Sr. Escudé agraeix les explicacions donades però es planteja quin és el\nsignificat del vot d’abstenció, si el Govern municipal estudiarà el cas o bé és\ndefinitiva la situació. En aquest últim cas, ho consideraria un vot negatiu lamentant\nque no es pugui aprofitar la prova pilot per solucionar la problemàtica de certs\nbarris.\nEl Sr. Mestre manifesta el seu desacord davant els arguments a favor d’una\ncontractació amb adjudicació directa de les empreses del Bicing en base a\ntecnicismes legals que considera no són d’obligat compliment quan es tracta d’un\nfinançament 100% municipal aprovat en dos acords de la Comissió de Govern\nsobre la posada en marxa de la bicicleta elèctrica de 4.700.000 euros. Per aquest\nmotiu, suggereix que l'Ajuntament i BSM podrien indicar a la concessionària la\nnecessitat de fer un concurs per a l'adjudicació final dels seus proveïdors. Després,\nconsidera pertinent haver mantingut una reunió específica amb el Gremi de\nvenedors de bicicletes ja que és un projecte que els afecta directament en posar\nen disposició una bicicleta pública amb un cost baix. Finalment s’adreça al Sr.\nLaporta per aclarir que al consell d’administració de BSM també hi ha un\nrepresentant del Grup municipal UpB, el Sr. Climent Molins i que ells no estan\ngovernant BSM com prova el fet que a la nova composició celebrada el nou de\njuliol no es va fer cap votació i no té constància que s’hagi atès cap de les peticions\nrealitzades pels consellers que no són part del Govern municipal.\nEl Sr. Ramírez coincideix amb les explicacions del Sr. Mestre i indica al Sr.\nLaporta que al darrer consell de BSM se’ls va adreçar a l'Ajuntament de Barcelona\nquan es parlava de bicicleta elèctrica, al·legant que BSM no havia participat en els\nprocessos de contractació del nou servei i per aquest motiu s’han adreçat a la\nComissió. Es refereix ara a la intervenció del Sr. Armengol, declara estar en\ndesacord amb el procés d'adjudicació directa empleat considerant que es podria\nhaver fet igualment un concurs públic que donés publicitat, transparència i la\npossibilitat d’entrar altres operadors al servei. Finalment apunta que en cap\nmoment l’esperit de la proposició ni de les esmenes ha estat que el sistema de bici\nfos un substitut del transport públic, sinó com a un sistema complementari que pot\najudar als desplaçaments dels veïns on hi ha dèficit de transport.\nEl Sr. Laporta vol aclarir que ICV-EUiA, el Partit Socialista i el Partit Popular van\nportar a terme un pacte per deixar el Govern amb minoria, quan per BSM sempre\ns'havia defensat com a òrgan de govern plural amb representativitat de tots els\npartits polítics i que l'accés a la informació i la pluralitat no fos en detriment de la\ngovernabilitat. Per aquest motiu, considera que la situació actual trenca un pacte\nno-escrit d’aquesta forma de funcionament en acudir a la Comissió a qüestionar la\nforma de govern de BSM.\nEl Sr. Freixedes explica l'abstenció del Govern en aquesta proposició ja que no\nes poden posicionar a favor per diferents motius, com ara que els processos de\nparticipació ja s’estan duent a terme amb el grup de treball estable dels usuaris del\nBicing amb els qui es tracta de tarifes flexibles, de les possibilitats que tindrà la Tmobilitat per a gestionar la informació i d’afinar les tarifes.\nRespecte a les parades indica que és una prova pilot i per tant l’objectiu és\nvalidar l’equilibri de bicicleta elèctrica i de bicicleta clàssica perquè el sistema\nfuncioni de manera més eficient que l’actualitat, atès que es preveu un sistema\nd’estacions de bicicletes clàssiques i elèctriques.\nRecalca que en tractar-se d’una prova pilot, cal efectuar unes proves prèvies i\nen cas de funcionar, ja es considerarà on s’ubiquen i quantes parades hi hauran.\nPer aquest motiu, no votarà negativament, ja que es comparteixen bona part de\nles idees que fonamenten la proposició.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nConsidera que amb aquesta prova Barcelona es pot situar amb el millor sistema\nde bicicleta pública del món, essent aquest model la clau del sistema de bicicleta\npública del futur.\nEs dóna per tractada.\nIII) Propostes a dictaminar\na) Ratificacions\nb) Propostes d'acord\nIV) Part decisòria / Executiva\na) Ratificacions\nb) Propostes d'acord\nc) Proposicions\nV) Part d'impuls i control\na) Proposicions / Declaracions de Grup\nDel Grup Municipal PSC:\n5. La Comissió de Seguretat i Mobilitat acorda: 1. Instar al Govern municipal a\nque s'estudiï la possibilitat d'establir uns criteris de priorització/quota en\nl'assignació dels 7.000 abonaments per a la modalitat de bicicleta elèctrica del\nServei Bicing basats en la quotidianitat en els desplaçaments als barris de\nmuntanya. 2. Instar al Govern municipal a que la tarifa de la primera mitja hora\nsigui més assequible en aquells desplaçaments que es facin en sentit muntanya i\nfinalitzin en els barris situats a la mateixa. 3. Instar al Govern municipal a que la\nprova pilot també contempli estacions d'ancoratge a barris de muntanya que no\ndisposen de Bicing però sí d'un aparcament de BSM com és el cas del de Sant\nGenís-Vall d'Hebron o el de la plaça Francesc Layret a Nou Barris. 4. Instar al\nGovern municipal a que aquesta prova pilot també arribi als barris de La Marina\nper tal de suplir la manca del servei de metro.\nTractada conjuntament amb el punt 4.- de l’ordre del dia.\nEl Sr. Freixedes expressa l'abstenció de CIU, el Sr. Escudé expressa el vot\nfavorable del PSC, el Sr. Ramírez expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova amb el redactat següent:\nLa Comissió de Seguretat i Mobilitat acorda: 1. Instar al Govern municipal a que\ns'estudiï la possibilitat d'establir uns criteris de priorització/quota en l'assignació\nd'una part dels 7.000 abonaments per a la modalitat de bicicleta elèctrica del\nServei Bicing basats en la quotidianitat en els desplaçaments als barris de\nmuntanya. 2. Instar al Govern municipal a que la prova pilot també contempli\nestacions d'ancoratge a barris de muntanya que disposen d'un aparcament de BSM\ncom és el cas del de Sant Genís-Vall d'Hebron o el de la plaça Francesc Layret de\nNou Barris, entre d'altres. 3. Instar al Govern municipal a que aquesta prova pilot\ntambé arribi als barris de La Marina i d'altres amb dèficit de transport públic per tal\nde suplir la seva mancança. 4. Que les decisions relatives al sistema tarifari i els\ndiferents criteris pel desplegament de la prova pilot del servei del Bicing en\nmodalitat elèctrica siguin aprovats per acord majoritari dels òrgans de govern de\nl'Ajuntament de Barcelona.\nDel Grup Municipal PP:\n6. La Comissió de Seguretat i Mobilitat acorda: Instar al Govern municipal a que\nes prolongui el recorregut de la nova línia V-15 tot abarcant el recorregut que\n\n4861\n\n\f4862\n\nGASETA MUNICIPAL DE BARCELONA\n\nNÚM. 26\n\nrealitza actualment la línia 17 pels barris de la Teixonera i la Clota, o que\ns'incorpori un nou autobús de barri que doni cobertura a la zona, per tal de no\ndeixar-la incomunicada i faciliti la mobilitat dels veïns de la mateixa.\nEl Sr. Ramírez presenta la proposició respecte a la nova línia V15 que serà\noperativa a partir del dia quinze de setembre d’enguany com a part de la nova\nxarxa de autobusos i que substituirà la línia 17.\nIndica que el recorregut de la V15 implicarà la supressió d'algunes parades dels\nbarris de la Teixonera i de la Clota que eren l’única opció de comunicar els veïns de\nla Teixonera i la Clota amb la part alta del barri i accedir al centre hospitalari del\nvall d'Hebron.\nPer aquest motiu i la difícil orografia de la zona, demana al Govern municipal\nprolongar el recorregut de la nova línia per donar cobertura als dos barris o en cas\ncontrari, preveure la implementació d'un bus de barri perquè doni la mateixa\ncobertura als veïns d'aquest barris i al centre assistencial.\nLa Sra. Escarp expressa el vot favorable del Grup Socialista a la proposició que\npresenta el Partit Popular atès que la supressió de la línia 17 i la línia 16 i\nd’aquestes tres parades en concret comporten un desavantatge per dos barris\nd’orografia complexa. Afegeix a la reflexió al voltant de la nova xarxa de bus que\nels darrers tres anys, amb cada nova línia que el Govern posa en marxa, la\nproximitat hi surt perjudicada, com en aquest cas la comunicació de dos barris i a\nmés d’un centre assistencial bàsic com l’Hospital de la Vall d’Hebron.\nConsidera que sembla que el criteri de les línies és la seva rendibilitat i que quan\nhi ha protesta de l’oposició i principalment dels veïns i veïnes dels barris, es\nreacciona i es fan ajustos.\nEn aquest cas concret, indica que els veïns han realitzat protestes fins i tot\nabans de la posada en funcionament de la línia, havent temps encara per\nesmenar-ho.\nAprofita la seva intervenció per recordar les qüestions aprovades en Comissió el\npassat novembre de les que encara no hi ha hagut resposta del Govern a propòsit\nd’altres parades suprimides de les línies V3, el tram fins al carrer A i l'H8 en el\ntram fins al barri del Bon Pastor.\nLa Sra. Ribas expressa el vot favorable del seu Grup indicant que a mesura que\nes va implantant la xarxa octogonal d’autobusos i substituint totalment o\nparcialment les línies de bus convencionals apareixen queixes, preguntes,\ndemandes de veïns i veïnes sobre el nou recorregut, sobre canvis d'ubicació o\ndesaparició de parades. Aquest és el cas de la V15 que no cobreix les darreres\nparades de la substituïda línia 17, recordant que aquest tram va ser una llarga\nreivindicació dels veïns de prolongació de la línia 17 i que ara s’han recollit dos mil\ncinc- centes signatures per a mantenir-lo.\nComenta que a la reunió de dilluns entre el veïnat i TMB s’han posat les bases\nde resolució del conflicte però, arran d’aquest, aprofita per reclamar resposta a la\nqüestió plantejada a la Comissió de febrer de la participació ciutadana en la nova\nxarxa de bus, el nombre de queixes i suggeriments i els canvis que aquests han\ncomportat. Informa que la resposta en el seu moment del tinent alcalde, el Sr.\nForn, va ser parcial explicant que la resta la faria per escrit. Tanmateix, informa\nque l’escrit no aportava cap contingut nou a la compareixença, restant encara\nsense resposta totes les preguntes plantejades que insisteix disposar amb dades\nactualitzades.\nTot seguit indica que la primera pregunta gira al voltant al nombre de queixes i\nsuggeriments rebuts sobre el procés d'implantació de la nova xarxa d'autobús i\ndels canvis que han suposat en la resta de línies, després, quina ha estat\ncadascuna d'aquesta queixa o suggeriment, quin retorn ha fet el Govern a cada\nuna de les persones o col·lectius que les han formulades, quines actuacions sobre\nles parades de les línies s'han desprès a fi de millorar la freqüència de pas i de\nresoldre el problema de falta de vehicles o aglomeració del passatge. Considera\nbàsic l’obtenció d’aquestes respostes per part del Govern i afavorirà que la\nciutadania accepti la nova xarxa d'autobusos.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEl Sr. Laporta anuncia que votaran a favor de la proposta atès que li consta que\ns'ha trobat una solució provisional al problema després de diverses reunions entre\nels veïns i el Govern, cobrint la V15 les tres parades suprimides de l'antiga línia 17.\nRecorda que havia comentat anteriorment que el desplegament esglaonat de la\nxarxa podia comportar aquest tipus de problemes, però que la xarxa ortogonal no\ns'ha ideat per arribar a tots els racons sinó per a oferir un desplaçament més\neficient a tota la ciutat i nodrir la resta de mitjans de transport públic.\nAixò no obstant, afegeix, hi ha casos on s'ha d'establir alguna solució transitòria\nper no deixar aïllats o desatesos els seus veïns. Valora doncs molt positivament\nque s'hagi trobat aquesta solució i reitera la votació a favor de la proposició.\nEl Sr. Forn informa que en aquest cas – com a les anteriors fases d’implantació\nde la xarxa - s’havien portat a terme reunions entre els tècnics de TMB i de\nmobilitat de l'Ajuntament de Barcelona i els equips de Govern dels districtes\nafectats per tal d'exposar la proposta de traçat de les noves línies i recollir la seva\nopinió.\nInforma que en el cas concret de la V17 s'han mantingut reunions amb veïns i\namb membres de govern d'Horta i Guinardó i a mitjans de juny es van realitzar\nunes jornades de participació a Horta.\nCreu que la part de la participació és especialment important i que després de\nprojectar una línia es presenta i poden haver moltes modificacions des de llavors\nfins l’execució o fins i tot després, fruit de les consideracions i suggeriments per\npart dels districtes i els veïns dels barris afectats.\nEn el cas que s’està tractant la proposta acceptada el dilluns 14 de juliol pels\nveïns dels barris de la Teixonera i de la Clota suposava que la nova línia V15 veurà\nmodificat el seu sentit pel carrer Martí Codolar i deixant de fer la volta a la plaça de\nla Clota, implicant això el desplaçament cinquanta metres d’una parada i tot\nrespectant la resta de parades de l'antiga 17 i – a partir de la posada en marxa el\nquinze de setembre probablement es continuaran efectuant canvis.\nApunta que es fan reunions amb veïns i ajustos a les diferents línies perquè\nsiguin millor acceptades per tothom. Afegeix que la nova xarxa passarà a tenir\ntretze línies, tractant-se de modificacions importants realitzades amb els mateixos\nrecursos i autobusos que es disposen a Transport Metropolitans i sense invertir\ndiners de nou i amb un índex de satisfacció molt alta entre els usuaris i superior a\nles línies convencionals, segons la darrera enquesta realitzada.\nFinalment dona la raó a la Sra. Ribas en la seva demanda i li lliurarà la\ninformació, que apunta creia ja realitzat.\nEl Sr. Ramírez agraeix el posicionament de vot favorable de tots els grups i\ncelebra la mesura adoptada pel Govern a fi d’adaptar les noves línies a la realitat\nmitjançant aquest procés participatiu.\nEl Sr. Forn expressa el vot favorable de CIU, la Sra. Escarp expressa el vot\nfavorable del PSC, el Sr. Ramírez expressa el vot favorable del PP, la Sra. Ribas\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova.\nDel Grup Municipal ICV-EUiA:\n7. L'Ajuntament de Barcelona acorda instar a la Secretaria d'Estat de la\nSeguretat Social, a la Direcció General de Planificació Territorial de la Seguretat\nSocial, i a la FMC, ACM i FEMP, que proposin al Congrés de Diputats la modificació\nlegislativa en matèria de Seguretat Social que permeti l'avançament de l'edat de\njubilació de la policia local, mitjançant l'aprovació de les mesures següents: a)\nL'aplicació dels coeficients reductors en l'edat de jubilació dels membres dels\ncossos de Policia Locals, amb les mateixes condicions que es contemplen en la\ndisposició addicional quadragèsima cinquena del Reial Decret Legislatiu 1/994 pel\nqual s'aprova el text de la Llei General de la Seguretat Social, introduïdes per la\nLlei 40/2007, de 7 de desembre, de mesures en el camp de la Seguretat Social. b)\nSol·licitar al govern de l'Estat el reconeixement de la professió policial com a\nprofessió de risc, i com a resultat, l'elaboració d'un catàleg de malalties\nprofessionals amb l'objectiu de protegir la salut i posar fi a la injustícia d'una edat\nde jubilació que no pren en compte la siniestralitat en el sector, la penositat, la\n\n4863\n\n\f4864\n\nGASETA MUNICIPAL DE BARCELONA\n\nNÚM. 26\n\nperillositat, i la toxicitat de les condicions de treball, així com l'impacte en els\nprocessos d'incapacitat laboral que genera i els requisits exigits per al\ndesenvolupament de la tasca policial.\nEl Sr. Mestre, comença dient que la proposició ha estat transaccionada amb el\nGrup del Partit Popular incorporant unes modificacions indicades al document\nlliurat a Secretaria i a la resta de Grups municipals les quals s’han comunicat per\ncorreu electrònic.\nA continuació explica que es van modificar els pressupostos generals de l'estat\nper l'any 2010 mitjançant una esmena presentada pels Grups parlamentaris\nSocialista i Basc de la Llei 40/2017 de 4 de desembre de mesures en matèria de\nSeguretat Social pel que fa referència a l'aplicació de coeficients reductors a l'edat\nde jubilació en el cos de l'Ertzaintza, de la policia basca. Amb aquesta modificació\nlegislativa s’admetia el reconeixement de la professió de policia com a col·lectiu\nespecialment vulnerable i la necessitat d'ajustar la seva vida laboral a la situació\nreal com a professió de naturalesa especialment penosa, tòxica, perillosa o\ninsalubre, com de recull la llei general de la Seguretat Social, avalant els estudis,\nlegislació i experiència l’avanç de l'edat de jubilació.\nConsidera que alguns cossos de seguretat de l'estat - la policia basca, la Guàrdia\nCivil disposen de jubilació anticipada a partir dels 57 anys i a fi d’evitar cap situació\nde discriminació amb la resta de cossos de policia, els sindicat de policia han\nreclamant l’equiparació d’edat de jubilació creant la plataforma nacional per\nl'avançament de l'edat de jubilació de les policies locals i autonòmiques d'àmbit\nespanyol. Aprofita la situació per saludar als representants tant de la UGT com de\nComissions Obreres de la Guàrdia Urbana de Barcelona presents a la sala.\nExplica que el dia onze del mes en curs es va rebre a la plataforma amb un\ncomunicat que passa a llegir: “Los representantes de la plataforma nacional para el\nanticipo de la edad de jubilación de las policías locales y autonómicas, durante el\nmes de junio hemos mantenido contactos directos con la Federación española de\nmunicipios y provincias y con la Secretaria de Estado de la Seguridad Social. Como\nconsecuencia de estas reuniones, se ha dado salida a una circular por parte de la\nSecretaría de Estado de la Seguridad Social a todos los ayuntamientos mayores de\ncinco mil habitantes remitiéndoles un documento para darse de alta en el sistema\nhabilitado por esta Secretaría de Estado y así mandar con toda la protección y\nseguridad los datos necesarios al objeto de realizar los estudios precisos y obtener\nlos coeficientes reductores para el anticipo de la edad de jubilación de los policías y\nlas policías locales y autonómicos”.\nPer aquest motiu la Secretaria d'Estat ha posat en marxa una fase per recollir\ninformació que permeti implementar la mateixa edat d'avançament de la jubilació\na tots cossos policials de l'estat espanyol.\nAixí doncs, presenta la proposició per reforçar la demanda dels sindicats i per\nexpressar l’opinió de l'Ajuntament de Barcelona un reconeixement del servei que\npresten a la ciutat als agents i a les agents de la Guàrdia Urbana, així com una\nexpressió de la voluntat de procurar la millora de les condicions laborals.\nLa proposta d’acord insta a la secretaria d'estat de la Seguretat Social i a la\nDirecció General de planificació territorial dels drets socials a iniciar el procediment\nque estableix el Reial Decret el Reial Decret de 18 de novembre de l'any 2011 pel\nqual es regula el règim jurídic i el procediment general a fi d'establir els coeficients\nreductors i anticipar l'edat de jubilació en el sistema de Seguretat Social respecte\nals membres dels cossos de policies locals de l'estat i, addicionalment, sol·licitar\ncom a segon punt al Govern de l'Estat el reconeixement de la professió policial\ncom a professió de risc i com a resultat de l'elaboració d'un catàleg de malalties\nprofessionals amb objectiu de protegir la salut i posar fi a la injustícia de l'edat de\njubilació que no contempla la sinistralitat en el sector, la perillositat i la toxicitat de\nles condicions de treball i el seu impacte en els processos d'incapacitat laboral que\ngenera i els requisits pel desenvolupament de la tasca policial.\nPer tant, proposa que l'Ajuntament doni suport a aquesta reivindicació dels\nsindicats policials, reconeixent el paper que juguen i que ho traslladi als\norganismes competents a fi de que s'executi i sigui una realitat i permeti equiparar\nl’edat de la jubilació de tots els cossos policials a l’estat.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Escarp exposa que la proposició no respon als membres de la Comissió\nsinó al treball de la Plataforma i aprofita després per saludar els representants de\nComissions Obreres i UGT de Guàrdia Urbana de Barcelona presents.\nIndica que la Plataforma s'ha reunit amb els Grups parlamentaris, amb tots els\nGrups municipals i reunint-se a nivell de tot l’estat, amb la Federació espanyola de\nmunicipis i províncies i el ministeri, considerant que és seu tot el mèrit de la\nproposició presentada a la Comissió.\nConsidera que les modificacions de la Seguretat Social són també una bona\noportunitat per abordar situacions com que un 75% dels setanta-mil policies locals\nen servei posseeix entre 49 i 57 anys, segons les dades de la FEMP (Federació\nEspanyola de Munipicis i Provincies).\nPer concloure, constata que una iniciativa d’aquest tipus, impulsada per tots els\nsindicats de policia, no hauria d’haver-se presentat a la Comissió per part d’un\npartit de l’oposició sinó per iniciativa del mateix govern.\nEl Sr. Villagrasa agraeix al Grup d’Iniciativa poder transaccionar la proposta atès\nque considera innecessari fer reformes legislatives en recollir la llei els mitjans per\nabordar una situació que considera de justícia.\nFelicita, després, la plataforma per les tasques que realitza. Expressa el seu vot\nfavorable tal i com ho han fet a les corts d’Aragó, les de València, les de Castella i\nLleó o l’Ajuntament de Madrid i d’acord al que vol realitzar el govern de l’Estat per\na equipar la situació als diferents cossos de seguretat.\nEl Sr. Laporta expressa el vot favorable, coincidint plenament amb l'exposició de\nla proposició del regidor Mestres, motivada per la Plataforma per l'avançament de\nl'edat de jubilació de les policies locals i autonòmiques de Comissions Obreres i\nUGT i una sèrie de sindicats que ja ha estat presentada i aprovada en diversos\nmunicipis.\nCoincideix amb que la modificació legislativa va reconèixer la professió de policia\ncom un col·lectiu especialment vulnerable i la necessitat d'ajustar la seva vida\nlaboral a la situació real de la sinistralitat, penositat, perillositat i toxicitat de les\ncondicions de treball del sector i el seu impacte en els processos d’incapacitat\nlaboral en els treballadors i treballadores, a més a més dels requeriments físics que\nno poden exigir-se a partir de determinades edats. Aquesta situació de professió\nde risc, especialment en les grans ciutats, avalen l'avançament de l'edat de\njubilació a fi de garantir la seva pròpia seguretat en el treball i la dels ciutadans i\nciutadanes.\nConsidera que la seguretat és un dret de la ciutadania i comparteix tots els\npunts que planteja la proposició d'Iniciativa.\nEl Sr. Forn comença saludant als representants sindicals i indica que des del\nGrup Parlamentari de Convergència i Unió al Congrés s’han presentat en diverses\nocasions iniciatives semblants amb la reforma de la Llei de la Seguretat Social l'any\n2007, amb la reforma de les pensions a l'any 2011 i una proposició l’any 2010 no\nde llei per equipar l'edat de jubilació dels mossos amb la Policia Nacional als 60\nanys que va acabar aprovant una transaccional, amb la relació que existeix el Reial\nDecret 1698/2011 a fi d’agilitzar els procediments per establir coeficients reductors\nde l'edat de jubilació aplicables als policies locals de l'Estat d'acord amb el que\nestableix el mateix decret citat.\nConclou que la proposta està en la línia de les iniciatives que han desenvolupat i\ndemanat en el Congrés dels Diputats i per tant, dóna suport a la proposició.\nEl Sr. Mestre agraeix el vot favorable de tots els Grups i demana al Govern\nmunicipal que a més de donar trasllat de la proposició a l'Administració General de\nl'Estat ho incorpori a l'agenda de temes a tractar amb aquesta per agilitzar aquesta\nreclamació que considera justa i amb la que l'Ajuntament de Barcelona ja tenia un\npaper especialment compromès.\nEl Sr. Forn expressa el vot favorable de CIU, la Sra. Escarp expressa el vot\nfavorable del PSC, el Sr. Villagrasa expressa el vot favorable del PP, el Sr. Mestre\nexpressa el vot favorable d’ICV-EUiA i el Sr. Laporta expressa el vot favorable\nd’UpB. S'aprova amb el redactat següent:\nL'Ajuntament de Barcelona acorda instar a la Secretaria d'Estat de la Seguretat\nSocial, a la Direcció General de Planificació Territorial de la Seguretat Social a: a)\nIniciar el procediment que estableix el Reial Decret 1698/2011, de 18 de\n\n4865\n\n\f4866\n\nGASETA MUNICIPAL DE BARCELONA\n\nNÚM. 26\n\nnovembre, pel qual es regula el Règim Jurídic i el Procediment General, per tal\nd'establir coeficients reductors i anticipar l'edat de jubilació en el sistema de la\nSeguretat Social respecte els membres dels Cossos de Policies Locals de l'Estat, un\ncop per part de la Federació Espanyola de Municipis es faciliti la informació\nnecessària respecte el col·lectiu, amb la finalitat de poder realitzar els estudis\ndefinits en el Reial Decret, i s'especifiqui en cada cas la possibilitat de passar a una\nSegona Activitat o bé la possibilitat de modificar les condicions de treball a partir\nd'una determinada edat. b) Sol·licitar al govern de l'Estat el reconeixement de la\nprofessió policial com a professió de risc, i com a resultat, l'elaboració d'un catàleg\nde malalties professionals amb l'objectiu de protegir la salut i posar fi a la injustícia\nd'una edat de jubilació que no pren en compte la siniestralitat en el sector, la\npenositat, la perillositat, i la toxicitat de les condicions de treball, així com\nl'impacte en els processos d'incapacitat laboral que genera i els requisits exigits\nper al desenvolupament de la tasca policial.\nDel Grup Municipal UpB:\n8. La Comissió de Seguretat i Mobilitat acorda instar el govern municipal a\nelaborar i presentar en aquesta Comissió en un termini no superior a 2 mesos un\nestudi sobre l'afectació a la mobilitat dels vianants de l'obertura de la passarel·la a\nla Ciutadella per sobre del Zoo de Barcelona, tal i com està plantejada actualment.\nEl Sr. Laporta presenta la proposició en referència a l'afectació de la mobilitat\npel vial del zoo, oposant-se el seu grup a l'obertura d'un vial que dividiria el zoo en\ndos.\nLa proposició conté una modificació en el termini d’elaboració i presentació de\nl’informe que passaria de 2 mesos a 4 mesos que ha estat transaccionada – cosa\nque agraeix - amb el Partit Popular i amb el Govern.\nAfegeix que desconeix el veritable objectiu darrera de l'obertura d'aquest pas\nentre Wellington i el parc de la Ciutadella malgrat les diferents reunions que s’han\nportat a terme amb els treballadors del zoo, entitats, veïns i a les que ha assistit\nen ocasions el Govern. Així, explica, la universitat Pompeu Fabra al·lega que no és\nen interès d’ells com es va afirmar en un principi ni el Parlament ha manifestat un\ninterès prioritari per a ells com es va dir després. No veu justificada tampoc la\nconnexió des d’un punt de vista d'una millora de la mobilitat i l'accessibilitat per les\npersones que viuen i es desplacen en la zona, havent-se manifestat els veïns\ncontra aquesta afectació.\nConsidera que els dos punts estan ben connectats per la línia groga de metro i\nque la distància caminant entre la banda Llobregat del passeig Picasso i Wellington\nno difereix en més de cent metres entre fer-ho encerclant el parc, per dalt o per\nbaix, o per fer-ho el suposat vial. No creu justificat per cent metres crear un vial\nque dividiria en dos el zoo i aniria en contra del plantejament urbanístic.\nPer tal de millorar la connexió entre els dos barris proposa el passeig de\ncircumval·lació, considerant l’espai que s’alliberarà a l'Estació de França, que\npassarà de catorze vies a dos, adient per a recuperar per a la ciutat i sense\nnecessitat de destruir res ni posar en risc el zoo ni els seus animals.\nAixí, considera, que no té sentit aquest vial i demana que en un termini no\nsuperior a quatre mesos es porti a terme un estudi sobre l'afectació a la mobilitat\ndels vianants de l'obertura de la passarel·la a la Ciutadella per sobre del Zoo de\nBarcelona.\nLa Sra. Escarp manifesta l’abstenció del Grup Socialista remetent-se a l'acord\naprovat per unanimitat presentat pel Partit Popular, llegint literalment: “Instar al\nGovern Municipal o a aturar o en el seu cas replantejar el projecte actual de nou\naccés al Parc de la Ciutadella des del carrer Wellington i obrir un procés de diàleg\namb els veïns i grups polítics per tal de reformular el projecte”. D’aquesta\nproposta, explica, no s’ha rebut una nova proposta del projecte que es va\nprometre la darrera reunió realitzada abans de Setmana Santa.\nNo entén aquesta nova proposta ni la necessitat de fer estudis davant aquesta\nsituació d’espera de que el Govern hagi donat resposta al compliment a l’acord\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nunànime de la Comissió d’aturar o replantejar el projecte i debatre-ho amb els\nGrups Municipals segons aquella proposició.\nTot i la reivindicació històrica de comunicació entre Sant Martí i Ciutat Vella\nexplica que les connotacions respecte al Parc Zoològic i el cost econòmic fan dubtar\ndel projecte.\nPer aquest motiu es remet a la proposició aprovada a la Comissió d'Hàbitat Urbà\nrequerint al Govern que es doni compliment de la resolució per determinar si està\naturat o si existeix un projecte definitiu.\nEl Sr. Ramírez confirma les paraules de la Sra. Escarp a propòsit de que el tema\nja ha estat tractat arran una proposta presentada pel Partit Popular i aprovada per\nunanimitat de tots els Grups.\nAl·lega que el projecte, presentat i adjudicat no comptava amb el suport ni el\nconsens de cap partit polític, ni dels veïns ni del comitè d’empresa del Zoo.\nComenta no obstant que a la Comissió de Presidència del dia abans i arran una\ncompareixença del Grup d'Iniciativa es va abordar la possible necessitat de crear\nuna Comissió de Seguiment específica per gestionar el pla estratègic i futur del\nzoo.\nEntén que no hi ha cap projecte ni replantejament nou, com s'havia manifestat\nen la Comissió d'Hàbitat Urbà i s’ha debatut i s’han sol·licitat informes al consell\nd'administració de BSM de l'evolució.\nExpressa el seu vot favorable i que la seva transacció acceptada per UpB amplia\nel termini d’elaboració i lliurament de l’informe i el punt “tal i com quedi plantejat\nel projecte definitiu” s’entén que en el supòsit que no hi hagi projecte definitiu, ni\nestudi de mobilitat no s’incorreria en despesa addicional ja que és necessari aquest\ninforme i per contra, si es descarta el projecte no s’haurà de fer l’estudi proposat.\nLa Sra. Ribas manifesta que el seu Grup municipal ha plantejat a diversos llocs i\nmoments el seu posicionament davant d’un projecte que considera\ndesproporcionat pel cost i afectació a les instal·lacions del Zoo i recorda que no rep\nel suport de les associacions veïnals. Per aquest motiu indica que el seu Grup troba\ninoportuna la proposta de la passarel·la i va donar suport a la proposició d'aturarho i de fer un nou replantejament. Creu que cal consens entre tots el Grups, ja que\ntot i posseir els Grups municipals arguments semblants, les votacions són\ndiferents. Considera que és el moment d’arribar a un consens i no de fer aquest\nestudi de mobilitat – tot i que es pugui fer posteriorment – ni de l’ús que el Govern\npugui fer del mandat polític en cas d’aprovar-se la proposició, i per aquest motiu\nexpressa l’abstenció del seu grup.\nEl Sr. Freixedes indica que des del Govern municipal hi havia el compromís de\nvotar a favor de la proposició però planteja els seus dubtes després de la\nintervenció del Sr. Laporta, ja que sembla que ja disposi de l’informe de mobilitat\nque demana per la descripció que ha fet de la necessitat o no de la passera per a\nla mobilitat dels vianants i, per altre costat, per una sèrie de consideracions sobre\nel projecte que han fet els altres Grups.\nEs refereix al text de la proposició que cita textualment “La Comissió de\nSeguretat i Mobilitat acorda instar al Govern municipal a elaborar i presentar en\naquesta Comissió en un termini no superior a quatre mesos un estudi sobre\nl'afectació de mobilitat dels vianants de l'obertura de la passarel·la de Ciutadella\nper sobre del zoo de Barcelona tal i com està plantejada actualment” vota\nafirmativament sense que hi hagi cap prejudici previ, essent l’estudi el que\ndeterminarà si aquesta passarel·la és bona o no per la mobilitat de vianants de la\nzona.\nEl Sr. Laporta per aclarir la situació indica que només ha expressat la opinió del\nseu Grup sobre el tema de la mobilitat i que no han realitzat cap informe. Per\naquest motiu demana que ho realitzi el Govern en tractar-se d’un tema aturat,\ncom cita el Sr. Ramírez i com comparteix plenament.\nTambé hi està d’acord amb els plantejaments de la Sra. Escarp, però com és un\nassumpte aturat i no hi ha un projecte definitiu la proposició pretén que el Govern\nho desbloquegi.\nDe igual forma es refereix a la postura de la Sra. Ribas, perquè entre en debat\nun altre cop i l'informe servirà per a dilucidar la situació.\n\n4867\n\n\f4868\n\nGASETA MUNICIPAL DE BARCELONA\n\nNÚM. 26\n\nPer últim aclarir que la lectura del Sr. Freixedes no es correspon amb la\ntransaccionada amb el Partit Popular expressant que allà on posa “quan està\nplantejat actualment” realment seria “tal i com quedi plantejat el projecte\ndefinitiu”, entenent que la votació favorable és amb text literal de la proposició\ntransaccionada. Expressa respecte per les abstencions del Partit Socialista i\nd'Iniciativa i agraeix el vot favorable del Partit Popular i el del Govern.\nEl Sr. Freixedes expressa el vot favorable de CIU, la Sra. Escarp expressa\nl'abstenció del PSC, el Sr. Ramírez expressa el vot favorable del PP, la Sra. Ribas\nexpressa l'abstenció d’ICV-EUiA i el Sr. Laporta expressa el vot favorable d’UpB.\nS'aprova.\nb) Proposicions amb contingut de Declaració institucional\nc) Precs\nDel Grup Municipal ICV-EUiA:\n9. Que el Govern municipal insti a Transports Metropolitans de Barcelona a\nretirar la publicitat privada a l'interior dels autobusos.\nLa Sra. Ribas comença recordant que en altres ocasions s’han adreçat a la\nComissió a fi de parlar de publicitat explícita o encoberta a l'interior dels autobusos\nde la ciutat com la instal·lació de les màquines de venda que considera que\nentorpien la convivència a l'interior dels busos.\nCreu que TMB es presta a posar en pràctica la creativitat dels publicistes, com\nara els anuncis publicitaris de marques privades pintades al sostre interior dels\nautobusos (“Soja-san”), els cartells penjats a la barra de subjecció (“Lloguer\nsegur”) o del propi Ajuntament promocionant les botigues del Port que són negocis\nparticulars.\nEn tot cas, assenyala que l’espai reduït d’un autobús i amb trajectes força llargs\nno és adient com a suport publicitari i que els autobusos ja disposen d’uns espais\nconcrets per divulgar publicitat institucional.\nPer aquest motiu, fa la sol·licitud a l'Ajuntament d’instar TMB a retirar la\npublicitat privada a l'interior dels autobusos.\nEl Sr. Forn no accepta el prec pel mandat atès que cal cercar els ingressos\npossibles que redueixin al màxim l'aportació de les administracions i dels\nciutadans.\nIndica que l’esforç de comercialització al llarg del temps ha permès que la\npartida publicitària sigui una de les principals fonts d'ingrés de TMB, al marge de\ntarifes i aportacions de les administracions.\nAssenyala que la presència publicitària a la xarxa de metro i bus és pràctica\nhabitual a la majoria d'operadors de transport públic, que està plenament\nacceptada pels viatgers, sense que sigui invasiu ni s’hagi rebut cap queixa ni cap\nreclamació relativa a l'àmbit publicitari. Indica, paral·lelament, que es compleix\namb la normativa estatal que regula l'activitat publicitària.\nApunta que la publicitat a l’interior dels bus s’ha pressupostat el 2014 en\nnoranta-vuit mil euros, contractant una empresa que gestiona aquest tipus de\npublicitat, Promedios.\nDavant les noves formes i suports que les empreses empren per accedir al seu\nmercat potencial, opina que s’ha de buscar un equilibri a fi de no envair l’espai\namb publicitat. Considera que la publicitat a l'interior dels autobusos no és\nofensiva ni agressiva i comporta uns ingressos a considerar.\nLa Sra. Ribas no qüestiona la gestió de la publicitat de TMB, sinó només de la\npublicitat a l’interior dels autobusos.\nPensa que s’està produint una escalada sense fi, havent-hi experimentat fins i\ntot amb marquesines amb aroma o amb pantalles interactives per promocionar la\ncontractació dels serveis d’una empresa. Considera que ha d’haver un límit en la\nutilitat i la confortabilitat a l'interior d'un espai reduït com el d’un autobús. Creu\nque TMB està sobrepassant aquest límit, havent-hi llocs on no és possible agafarse degut a un cartell publicitari.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEn tot cas, és conscient dels problemes de finançament del transport públic però\ncreu que la publicitat no ha de ser la solució, sinó altres com ara una llei del\nfinançament del transport públic.\nEl Sr. Forn coincideix amb la Sra. Ribas de la necessitat d’una la llei del\ntransport públic. Tanmateix, indica que es tracta de sistemes de publicitat\nhabituals a qualsevol transport públic del món.\nManifesta que es preocuparà si algun dia aquesta publicitat impedeix agafar-se\nde la barra i convida la Sra. Ribas a que si detecta aquesta situació, que li faci\narribar a fi d’actuar.\nEs dóna per tractat.\nDel Grup Municipal UpB:\n10. Que el govern municipal emprengui les mesures necessàries per tal de\nconnectar el carril bici entre el carrer Constitució i la Gran Via de les Corts\nCatalanes.\nEl Sr. Laporta realitza el prec al Govern Municipal perquè emprengui les mesures\nnecessàries per tal de connectar el carril bici entre el carrer Constitució i la Gran\nVia de les Corts Catalanes.\nEl Sr. Freixedes accepta el prec i expressa que es treballarà conjuntament amb\nel districte de Sants-Montjuïc.\nEl Sr. Laporta agraeix l’acceptació del prec no sent necessària l’explicació de la\nmotivació del prec.\nEs dóna per tractat.\nd) Preguntes\nDel Grup Municipal PSC:\n11. Quines mesures des de la perspectiva de la seguretat i la convivència està\nanalitzant el Govern Municipal que permetin la intervenció per evitar la celebració i\norganització de festes alcohòliques destinades a turistes a bord d'un vaixell al\nlitoral barceloní?\nLa Sra. Escarp planteja la pregunta en relació a un reportatge publicat a La\nVanguàrdia al voltant del “Barcelona shore”, amb l’activitat del “Party boat”, les\nfestes en els vaixells com a continuació de les rutes turístiques de borratxera\nprohibides a la ciutat tres anys abans. Indica que aquestes festes al vaixell són\nl’últim crit en rutes de borratxera i generen un debat sobre la capacitat\nd'intervenció dels òrgans competents, l'Ajuntament de Barcelona, la Generalitat de\nCatalunya i la Guàrdia Civil.\nArran una notícia en premsa del mateix dia de la Comissió, segons la qual la\nGuàrdia Civil assegura que la Guàrdia Urbana i els Mossos d’Esquadra poden\ninspeccionar els vaixells quan estan amarrats, pregunta quines són les actuacions\nque s’estan portant a terme, si s’ha demanat un informe com va llegir o les\nmesures que es poden portar a terme.\nEl Sr. Forn manifesta el rebuig i reprovació del Govern a qualsevol activitat que\nmalmeti la convivència i la seguretat, havent-se de cercar les mesures que ajudin\na combatre-les.\nIndica que a diferència dels vaixells turístics, aquests vaixells als quals al·ludeix\nla notícia publicada és que a la ruta turística i al bany s’afegeixen, com a part\nprincipal de l’activitat, prendre consumicions. La preocupació i interès sobre\naquesta situació ha derivat en la realització de diverses inspeccions per part de\nl'autoritat de Capitania Marítima i la Guàrdia Civil per verificar que embarcacions i\ntripulació complien amb tots els requisits què la legislació i que no s'estava duent a\nterme cap activitat il·lícita. Pel que fa a la Guàrdia Urbana, informa que s’han\ncomençat a realitzar inspeccions directament en el seu àmbit competencial ja que\naquestes activitats es duen a terme no només quan es navega sinó a les cues\nd’embarcament i que la pròpia publicitat pot contenir incorreccions. Per aquest\n\n4869\n\n\f4870\n\nGASETA MUNICIPAL DE BARCELONA\n\nNÚM. 26\n\nmotiu es poden realitzar en aquestes situacions inspeccions al moll, a les\ntravessies que es realitzen o als vaixells i – si s’escau – adreçar-ho a l’autoritat\ncompetent si no és competència de la Guàrdia Urbana.\nAquestes tasques, afegeix, s’han portat a terme pel grup de platges, per la\nunitat territorial de Ciutat Vella i per la unitat de suport diürn, amb el resultat de\nno constatar cap infracció en el control de les cues d'espera del passatge, les\nembarcacions i la tripulació però en quant al passatge, s'han realitzat dues actes\nper tinència i consum d'estupefaents. A més, en data del diumenge anterior a la\nComissió, agents del grup de platges van detectar i comunicar a Capitania\nMarítima, l’autoritat competent, l’existència d’un vaixell fondejat fora de la zona\npermesa de bany amb passatgers que es banyaven.\nFinalment comunica que s’ha requerit a POBASA (Port Olímpic de Barcelona\nS.A.), l'òrgan gestor del port olímpic i de les activitats l’adopció de les mesures que\nevitin aquestes activitats. Com a resposta el dia quinze, POBASA va informar que\nhavia contactat amb els responsables d'aquestes activitats, requerint que cessessin\nde portar-les a terme o, en cas contrari, es rescindiria el contracte d'ús i gaudi de\nl'amarrador. Davant d’això els responsables van mostrar-se disposats a cessar\nimmediatament l'activitat objecte de la preocupació.\nComenta que faran seguiment d’aquest tema i procedeix a llegir la carta que el\ndirector del port, el Sr. Joan Guitart, ha adreçat al director de patrimoni de\nl'Ajuntament, el Sr. Rius: “Com a continuació dels diferents escrits i trucades que\nhem creuat aquests darrers dies, en relació a l'embarcació que es dedicava a la\nrealització puntual, us comuniquem que hem procedit, d'acord amb les instruccions\nde l'Ajuntament, a parlar directament amb els responsables de les anomenades\nfestes. Tal com ens vàreu demanar, amb converses mantingudes amb ells, els hi\nhem comunicat la nostra intenció de rescindir el contracte d'ús i gaudi\nd'amarradors si continuaven amb aquesta pràctica no acord als directrius del port i\nper suposat no acceptada per la nostra organització ni per l'opinió pública general.\nEntesa la situació, la seva resposta ha estat molt positiva i ens han comunicat\nformalment la seva intenció de desistir, des del moment actual, de realitzar\naquesta pràctica en la seva embarcació. Us ho fem saber a efectes de la vostra\ninformació, tot dient-vos que estarem ben atents a que no es torni a produir\naquest tipus d'esdeveniment”, indicant aquesta carta que al menys un dels vaixells\ncessarà en fer aquesta activitat.\nAixí, creu que la coordinació i treball conjunt dels diferents organismes i la\npressió que s’exerceix possibilitarà que aquesta situació deixi de produir-se.\nLa Sra. Escarp coincideix en que cal mantenir-se atent i fer seguiment,\ncompartint el rebuig per trencar la convivència així com per la promoció de consum\nd’alcohol sense límits i l’afectació a la imatge de la ciutat.\nAgraeix la informació que el tinent d’Alcalde ha donat i realitza dues reflexions.\nLa primera, qüestionant si la preocupació ha arribat a través de l’Associació de\nVeïns i Veïnes, apuntant que mitjançant POBASA i altres mecanismes s’ha de\ntornar a recuperar el Port Olímpic que considera que s’està convertint en terra de\nningú. La segona, la realitza al voltant de la tensió que va existir entre el port i\nPOBASA amb la intervenció de la Guàrdia Urbana, moment en el que es va\nrealitzar un informe dels serveis jurídics municipals on es detallava que la Carta\nmunicipal donava potestat a la Guàrdia Urbana per intervenir des de terra en el\nPort Olímpic, podent accedir en la zona marítima i la zona controlada pel port i les\nseves concessions. Considera que es podria recuperar aquest informe que es va\nrealitzar arran de l'ordenança de convivència.\nEl Sr. Forn apunta que s’ha pogut intervenir a terra allà on era possible: cues,\nidentificació d’algunes persones, control d’estupefaents, aixecant-se fins el\nmoment dues actes per aquest motiu a dues persones. A més de les activitats de\nla Guàrdia Urbana a terra cadascuna de les altres entitats amb competències,\nCapitania, Guàrdia Civil i POBASA estan duent a terme accions segons la\ninformació rebuda.\nFinalitza afirmant que és necessari estar vigilants perquè és fàcil publicitar\naquestes activitats i atraure persones als vaixells per una activitat que considera\nque s’ha de combatre.\nEs dóna per tractada.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n12. Quin és el capteniment del Govern municipal respecte la contradicció\nexistent entre el pla de motos de Gràcia i la promoció de l'accessibilitat a la ciutat?\nLa Sra. Díaz explica que la regidoria del districte de Gràcia ha aprovat un pla\nd'aparcaments de motos amb set-centes seixanta-quatre noves places regulades.\nConsiderant que moltes d’aquestes places s'han pintat en carrers amb\nplataforma única planteja al Govern Municipal quin és el seu capteniment respecte\na aquesta mesura i la promoció de l'accessibilitat de la ciutat.\nEl Sr. Freixedes assegura que és una mesura que afavoreix l'accessibilitat de la\nciutat atès que ordena un aparcament de motos i en cas contrari, l’aparcament de\nmotos es faria de forma desordenada.\nLa Sra. Díaz apunta que si s’ha portat el tema a la Comissió és degut a que s’ha\nefectuat davant del districte i no s’ha tingut en consideració, mentre que la\nindignació dels veïns augmenta. En segon lloc, indica que l’actuació realitzada és\nuna solució poc agosarada que en comptes de millorar l’accessibilitat l’empitjora en\nposar aparcament de motos a ras de façana, no deixant per exemple el pas\nd’invidents. El Pla, indica, arriba sense cap informe, ni preceptiu ni informatiu de\nl’IMD (Institut Municipal de Persones amb Discapacitat) ni del Consell de\nl’Accessibilitat que dóna assistència a l’Ajuntament i a la Generalitat.\nAfegeix que el pla presentat diu en el punt 5.1 “Proposta de reforma de\nl'Ordenança”, però, en lloc de reformar l’ordenança prèviament el que es fa com a\nprimer pas és pintar les zones de aparcament. Considera contradictori proposar fer\nuna reforma i actuar sense que existeix encara aquesta reforma d’Ordenança.\nApunta que la regidora del districte no veu contradicció entre el que està recollit\na l’Ordenança i el reflectit al pla, plantejant-se llavors quina és la informació\ncorrecta, si la que està al Pla, la que està a l’Ordenança o bé aquella que expressa\nla regidora, demanant al Sr. Freixedes que ho aclareixi.\nEl Sr. Freixedes subscriu les paraules de la regidora i assenyala que en lloc de\nmostrar una foto actual, la Sra. Díaz hauria d’haver mostrat una foto d’abans de\nl’ordenació de l'aparcament en les quals s’hi veuria que les motos no han aparegut\narran de l’aparcament perquè el districte de Gràcia requereix espai per les motos.\nFinalitza dient que amb el Pla s’evita el desordre i considera que amb l’ordenació\nes millora la mobilitat de tothom, avançant en l'accessibilitat de la ciutat.\nEs dóna per tractada.\nDel Grup Municipal PP:\n13. Quina és la situació actual de la contracta de serveis de manteniment\npreventiu i correctiu de la xarxa de semàfors de la regulació de trànsit i circulació\nde la ciutat de Barcelona, i els recursos i impugnacions interposades?\nTractada conjuntament amb el punt 2.- de l’ordre del dia.\nEs dóna per tractada.\n14. S'han tractat les tasques dels Grups de Delinqüència Urbana i la seva\ncoordinació amb els Mossos d'Esquadra, així com quan podrà la Unitat\nd'Investigació de la Guàrdia Urbana exercir tasques de policia judicial, en la Junta\nLocal de Seguretat o en el marc de les negociacions per la renovació del Conveni\nmarc de coordinació i col·laboració en matèria de seguretat pública i policial?\nEl Sr. Villagrasa pregunta si la Junta Local de Seguretat tracta les tasques del\nGrup d'Adequació Urbana i la coordinació amb Mossos d'Esquadra i planteja quan\npodrà la Unitat d’Investigació de la Guàrdia Urbana fer tasques de policia judicial.\nEl Sr. Forn recorda que la Guàrdia Urbana va crear dos anys abans el primer\nGrup de Delinqüència Urbana a la Unitat territorial primera, la del districte de\nCiutat Vella i que el seu bon funcionament ha portat a ampliar-ho i crear altres\ngrups a districtes amb major nombre de major nombre d'infraccions penals,\ncomençant per l’Eixample uns dies abans de la Comissió. Aquests grups, apunta,\ns’ampliaran a Sants-Montjuïc i Sant Martí.\n\n4871\n\n\f4872\n\nGASETA MUNICIPAL DE BARCELONA\n\nNÚM. 26\n\nEn quant a la cooperació i coordinació amb els Mossos d'Esquadra la considera\nrellevant i atès que es realitzen actuacions conjuntes i es distribueixen\nresponsabilitats dels dispositius comuns.\nAfegeix que l’actual estructura de la Guàrdia Urbana s’incorpora formalment a la\nunitat d’investigació, realitzant les tasques que li corresponen pel seu funcional i\nels encàrrecs que s’ordenin des de les autoritats judicials i fiscals.\nA continuació detalla l’activitat de la Unitat d’investigació en el darrer any, amb\n158 investigacions de les que s’han resolt 122, s’han tramitat 946 diligències,\ntramitant-se un 71% als jutjats corresponents i un 29% al cos de Mossos\nd'Esquadra, amb 251detinguts i 1.017 imputats.\nApunta que mentre no es porti a terme la revisió del conveni vigent entre\nl'Ajuntament i el Departament d'Interior en matèria de seguretat i policia, signat\nl'any 2005, les relacions es mantenen sota els principis generals de coordinació,\ncol·laboració i cooperació policial, duent a terme els lliuraments i traspassos de\ndiligències i detinguts que la mesa de coordinació cooperativa estableix.\nFinalment anuncia que el dia quinze de juliol l'Alcalde va signar el nou decret\nd'estructuració de la Guàrdia Urbana on es crea formalment la Unitat\nd'Investigació.\nEl Sr. Villagrasa agraeix la resposta del Sr. Forn però considera que si hi ha\nampliació de presència d’uns grups a altres districtes ha de formar part de\nl’elaboració d’un nou conveni que permeti que la Guàrdia Urbana assumeixi les\ntasques de policia judicial a la seva màxima expressió no com l’actualitat on la\nimplicació dels Mossos d’Esquadra és major.\nAfegeix que no és un problema de l’Ajuntament sinó del Departament d’Interior\nde la Generalitat de Catalunya, demanant al Sr. Forn la informació del moment en\nque es vagi a realitzar la revisió del conveni per tal d’implicar més als Mossos\nd’Esquadra o donar més competències a la Guàrdia Urbana.\nEl Sr. Forn responent a la darrera qüestió indica que no pot donar una data,\nperò ressalta que l’important és que s’està treballant a fi de que el Departament\nd'Interior vegi aquesta necessitat, considerant que s’està avançant en una línia\npositiva essent una prioritat per al Govern municipal.\nEs dóna per tractada.\nDel Grup Municipal ICV-EUiA:\n15. Tenia coneixement el govern municipal de la nova ubicació del Casal\nTramuntana? En el cas afirmatiu, quines actuacions ha portat a terme per tal\nd'evitar-ho? I quines portarà a terme per clausurar-lo?\nLa Sra. Ribas recorda que és un tema que s’ha discutit en altres ocasions i sobre\nel que s'ha produït una novetat en traslladar els membres del casal Tramuntana el\nseu local i activitats a un altre barri del mateix districte de Sant Martí, segons\ndetalla el web del Casal.\nExplica que tant les entitats adherides a la Unitat contra el feixisme i racisme\ncom altres entitats i veïns de Sant Martí han denunciant diverses vegades que el\ncasal Tramuntana no es un casal de joves sinó un centre de propagació d'idees\nd'extrema dreta a Barcelona.\nPer aquest motiu, sol·licita si el Govern estava informat del trasllat abans de\nproduir-se, si ha fet alguna acció per evitar el trasllat i que es mantingui obert el\nnou local, així com quines actuacions s’estan portant a terme amb coordinació amb\nla Generalitat de Catalunya per tancar-ho definitivament.\nEl Sr. Freixedes contesta que l’actitud envers el casal Tramuntana ha estat\nactiva des del principi realitzant-se una reunió conjunta amb Unitat contra el\nFeixisme, la coordinadora del Clot i camp de l'Arpa i el fiscal especialitzat en la\npersecució dels delictes de l’àmbit de la propaganda de l'extrema dreta. Durant la\nreunió, explica, les entitats van reconèixer que l’Ajuntament estava actuant com\núnicament podia, des del punt de vista administratiu, no donant llicència al Casal si\nes demanés en algun moment. Indica que no s’ha donat la situació de sol·licitar\nllicència ni per al local del Clot ni per al nou local de Sant Martí de Provençals on\ns’han traslladat.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nAfegeix que els membres de l’anomenat Casal Tramuntana coneixen els límits\nd’actuació de les seves accions atès que si realitzessin una activitat pública el local\nseria precintat.\nAixí diu, no es pot parlar d’un Casal o un local social atès que no posseeix\nllicència, sobre el qual es fa el seguiment adequat. Mitjançant aquest seguiment és\npossible que es sabés per les xarxes socials que el Casal Tramuntana no tancava\nportes sinó que es traslladava a una altra adreça.\nA continuació indica que el seguiment que es feia al Clot es continuarà fent al\nnou local de Sant Martí de Provençals, amb tolerància zero, tranquil·litzant a la\nComissió essent ell el primer interessat en que aquesta situació deixi d’existir.\nFinalitza dient que en tractar-se d’un local particular on es reuneixen persones\nde forma privada que comparteixen unes despeses i que fan activitats privades, no\npúbliques i no un local social, no es pot donar resposta a quan es tancarà ja que\nno es pot tancar un lloc que no té llicència ni treballa de forma pública.\nLa Sra. Ribas aclareix que no vol recriminar el Govern municipal de no portar a\nterme cap acció, més aviat demana no baixar la guàrdia, com ja s’està fent, atès\nque Barcelona no pot permetre la presència de grups que només promouen\nactivitats amb una forta càrrega xenòfoba com ara les recollides d'aliments només\nper famílies nascudes aquí o les donacions de sang per als nadius.\nConsidera que aquest tema ha de constar a l’agenda política de la ciutat,\nrecolzant l’acció del Govern per evitar que aquests casos esdevinguin una cosa\nnormal.\nEs dóna per tractada.\nDel Grup Municipal UpB:\n16. Quantes places d'aparcament per a bicicletes hi ha en els aparcaments de\nBSM? Quina previsió es té per ampliar-ne el nombre?\nLa Presidenta indica que es contestarà per escrit.\ne) Seguiment Proposicions / Declaracions de Grup\nVI) Mocions\nNo havent-hi altres assumptes per tractar, la Presidència aixeca la sessió a les\n13:33h.\n\n4873\n\n\f4874\n\nGASETA MUNICIPAL DE BARCELONA\n\nNÚM. 26\n\nComissió d'Hàbitat Urbà i Medi Ambient\nActa de la sessió de 17 de juliol de 2014, aprovada el dia 18 de setembre\nde 2014\nA la sala President Lluís Companys de la casa de la ciutat, el 17 de juliol de\n2014, s'hi reuneix la Comissió d'Hàbitat Urbà i Medi Ambient, sota la presidència\nde l'Ima. Sra. Montserrat Sánchez Yuste. Hi assisteixen les Imes. Sres. i els Ims.\nSrs.: Antoni Vives i Tomàs, Mercè Homs i Molist, Irma Rognoni i Viader, Joan\nPuigdollers i Fargas, Jordi Martí i Galbis, Assumpta Escarp Gibert, Carmen Andrés\nAñón, Gabriel Colomé i Garcia, Eduardo Bolaños Rodríguez, Oscar Ramírez Lara,\nJanet Sanz Cid i Jordi Portabella Calvete, assistits pel secretari general de la\nCorporació, Sr. Jordi Cases i Pallarés, que certifica.\nTambé hi són presents els Srs. Albert Civit i Fons, Joan Llort Corbella, Antoni\nSorolla i Edo, Manuel Valdés López i Roman Llagostera Pujol.\nExcusen la seva absència els Srs. David Escudé i Rodríguez i Alberto Villagrasa\nGil i la Sra. Elsa Blasco Riera.\nS'obre la sessió a les 16,32 h.\nI) Aprovació de l'acta de la sessió anterior\nS'aprova.\nII) Part Informativa\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\n1. Del gerent municipal, de 26 de juny de 2014, que adjudica a Ingenieros\nEmetres, SLP el contracte relatiu a la direcció d'obra i coordinació de seguretat i\nsalut del projecte de renovació dels paviments asfàltics de xarxa viària bàsica\n2014-2015, per als exercicis 2014-2015, i per un import de 60.379,00 euros.\n2. Del gerent municipal, de 4 de juliol de 2014, que adjudica a Gamma\nd'Arquitectura, SLP el contracte per al servei de coordinació i assistència tècnica al\nprojecte de transcripció del refós de planejament sobre una nova base topogràfica,\nper als exercicis 2014-2015, i per un import de 67.276,00 euros.\n3. Del gerent municipal, de 16 de juny de 2014, que aprova els Plecs de\nclàusules i convoca licitació per a l'adjudicació del contracte dels seguiment i\ncontrol dels plans i projectes de millora d’infraestructures a la ciutat de Barcelona,\ni el foment de l'ocupació de persones amb dificultats particulars d'inserció al\nmercat laboral, per als exercicis 2014-2015, i per un import de 132.480,07 euros.\n4. Del gerent municipal, de 19 de juny de 2014, que aprova el Plec de clàusules\ni autoritza la despesa del contracte relatiu a la tramitació dels projectes i\nseguiment de les obres ordinàries d'infraestructures i/o elements d'urbanització,\nconservació i millora, i projectes d'urbanització i el foment de l'ocupació de\npersones amb dificultats particulars d'inserció al mercat laboral, per als exercicis\n2014-2015, i per un import de 360.636,54 euros.\nAcords de la Comissió de Govern de 18 de juny de 2014:\n5. Prorrogar per raons d'interès públic el termini de vigència del contracte que té\nper objecte el servei de neteja de pintades i grafits, eliminació de cartells i retirada\nde pancartes de la ciutat de Barcelona fins al 12 d’agost de 2016, d’acord amb el\nque estableix la clàusula 3 de plec de clàusules administratives particulars, i atesa\nla conformitat del contractista, d’acord amb el que estableix l'article 303 del Reial\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nDecret Legislatiu 3/2011, de 14 de novembre, Text Refós de la Llei de Contractes\ndel Sector Públic. Ampliar l'autorització i disposició de despesa del contracte núm.\n12001076 per un import de 7.885.208,68 euros amb càrrec al Pressupostos i\nPartides indicades en aquest mateix document, condicionada a l'existència de\ncrèdit adequat i suficient en els pressupostos corresponents. Disposar-la a favor de\nResiduos SL Corp. CLD Serv. Urbanos Tratamiento, NIF B08173411. Requerir\nl'adjudicatari per tal que, en el termini màxim de 15 dies hàbils següents a la\nrecepció d'aquesta notificació, comparegui per formalitzar la pròrroga del contracte\na les dependències d'Administració d'Hàbitat Urbà. Donar compte a la Comissió\nd'Hàbitat Urbà i Medi Ambient.\n6. Adjudicar el contracte núm. 14000313, que té per objecte la Gestió de\nl’equipament d’educació ambiental “La Fàbrica del Sol\" i el foment de l’ocupació de\npersones amb dificultats particulars d’inserció al mercat laboral \", per un import de\n531.264,78 euros, IVA inclòs, amb una baixa del 24,11% sobre el preu de licitació,\nde conformitat amb la proposta de valoració i classificació continguda en\nl'expedient a Talher, amb NIF A-08602815, en ser considerada l'oferta més\navantatjosa d'entre les acceptades. Disposar a favor de l'adjudicatari l'esmentada\nquantitat amb càrrec a la/es partida/es i al/s pressupost/os que s'indiquen en el\ndocument comptable, amb el desglossament següent: import adjudicació\n439.061,80 euros; tipus impositiu del 21% d'IVA, i import de l'IVA de 92.202,98\neuros, condicionada a l’existència de crèdit adequat i suficient en el/s\npressupost/os posterior/s a l’actual. Formalitzar el contracte a les dependències de\nl'Administració d'Hàbitat Urbà -Medi Ambient- del carrer Torrent de l'Olla, núms.\n218-220, planta 4a, en el termini màxim de 5 dies naturals a comptar del següent\nal de la recepció per part de l'adjudicatari del requeriment per a la formalització,\nsempre que hagin transcorregut 15 dies hàbils des de la tramesa de la notificació\nde l'adjudicació i no s'hagi interposat recurs especial de contractació que impliqui\nla suspensió de la formalització o s'hagués acordat l'aixecament de la suspensió.\nDonar compte d'aquesta resolució a la Comissió d'Hàbitat Urbà i Medi Ambient.\nAcord de la Comissió de Govern de 2 de juliol de 2014:\n7. Excloure de la present licitació les ofertes presentades per \"Talio-Tratamiento,\nAcondicionamiento de Laderas y obras, SA\", i a \"CRC Obras y Servicios, SL\", per\nestimar que l'oferta no pot ser complerta com a conseqüència de la inclusió de\nvalors anormals o desproporcionats, de conformitat amb l'article 152.4 del Text\nrefós de la llei de contractes del sector públic. Adjudicar el contracte núm.\n14001458, que té per objecte el Manteniment de les estructures vials, elements\nurbans i espais urbans de la ciutat de Barcelona (2014-18), i del foment de\nl'ocupació de les persones amb dificultats particulars d'inserció al mercat laboral,\nper un import màxim de 8.060.000,00 euros, IVA inclòs, i en funció dels preus\nunitaris oferts, de conformitat amb la proposta de valoració i classificació\ncontinguda en l'expedient a Serveis Integrals Manteniment Rubatec amb NIF\nA60744216, amb una baixa del 45,20% sobre els preus unitaris, i d'acord amb la\nseva proposició, en ser considerada l'oferta més avantatjosa, sotmès a la condició\nsuspensiva d'existència de crèdit adequat i suficient en el/s pressupost/os\nposterior/s a l'actual. Disposar a favor de l'adjudicatari l'esmentada quantitat amb\ncàrrec a la partida i als pressupostos que s'indiquen en el document comptable,\namb el següent desglossament: import adjudicació 6.661.157,03 euros; tipus\nimpositiu del 21% d'IVA, i import de l'IVA d'1.398.842,97 euros. Formalitzar el\ncontracte en el termini màxim de 5 dies naturals a comptar del següent al de la\nrecepció per part de l'adjudicatari del requeriment per a la formalització, sempre\nque hagin transcorregut 15 dies hàbils des de la tramesa de la notificació de\nl'adjudicació i no s'hagi interposat recurs especial de contractació que impliqui la\nsuspensió de la formalització o s'hagués acordat l'aixecament de la suspensió.\nDesignar com a responsable del contracte al Sr. Frederic Balanzó. Donar-ne\ncompte a la Comissió d'Hàbitat Urbà i Medi Ambient.\n\n4875\n\n\f4876\n\nGASETA MUNICIPAL DE BARCELONA\n\nNÚM. 26\n\nb) Mesures de govern\nc) Informes\nd) Compareixences Govern municipal\nDel Grup Municipal PP:\n1. Que comparegui el responsable del Govern municipal per detallar les\nincidències causades durant la construcció del Moll Prat i quantificar els perjudicis\neconòmics i de calendarització esdevinguts per cadascuna de les causes i la\nsituació judicial. Sol·licitem disposar d'una còpia per escrit de la resposta que es\ndoni en Comissió.\nEl Sr. Bolaños explica que el seu Grup demana aquesta compareixença per tal\nde conèixer més detalls sobre el conjunt d’incidències esdevingudes durant les\nobres de construcció del Moll Prat. Tot seguit, demana que se l’informi sobre els\nperjudicis econòmics i els retards en les actuacions que van desencadenar-se arran\nd’aquestes i sobre si ja s’han determinat o encara estan pendents de dictaminar-se\nles responsabilitats judicials per l’accident.\nEl Sr. Vives comença la seva intervenció recordant que l’accident va produir-se\nl’1 de gener de 2007, quan es van liquar i desfer els pantalans i es va acabar\ngenerant una gran runa a les obres que es feien al Port de Barcelona per\nconsolidar la nova terminal. En aquest sentit, constata que el mateix any, després\nde l’accident, es va crear una comissió d’experts per analitzar les causes i detallar\nles eventuals responsabilitats dels diversos intervinents de l’obra, tot i que no va\nser possible concretar-les de forma amistosa.\nA continuació, detalla que l’Autoritat Portuària de Barcelona (a partir d’ara APB)\nva presentar una demanda judicial i la sentència, dictada el 5 de setembre de\n2013, va quantificar els danys totals en 69.726.000 euros, 57.000.000 dels quals\ncorresponien a danys materials. Segons la sentència, el 70% de la responsabilitat\nrecau en l’APB, i el 30%, en les empreses que van intervenir a l’obra. Afegeix que\nel document judicial va ser recorregut i apel·lat per totes les parts afectades i que\narran de l’accident la posada en explotació del Moll Prat ha patit un endarreriment\nd’uns dos anys aproximadament. Per acabar la seva intervenció, ofereix la\ninformació per escrit al Sr. Bolaños.\nEl Sr. Bolaños manifesta que desconeixia que s’hagués presentat una apel·lació\na la sentència, així com que totes les parts afectades l’haguessin recorregut.\nConclou que, com que la sentència no és ferma i les conseqüències de l’accident no\nestan encara resoltes, restaran atents a la resolució final.\nLa Sra. Escarp reitera que la sentència està recorreguda i que el seu Grup\nespera a conèixer la informació.\nLa Sra. Sanz demana poder rebre tota la informació corresponent al cas.\nEl Sr. Portabella també es mostra interessat en tenir la informació relacionada.\nEs dóna per tractada.\nDel Grup Municipal ICV-EUiA:\n2. Que comparegui el/la responsable del govern municipal per tal d'explicar la\nubicació provisional prevista per al CEIP la Maquinista i el seu calendari d'execució.\nSol·licitem que aquesta resposta també sigui lliurada per escrit a la mateixa\ncomissió.\nLa Sra. Sánchez explica que aquest punt es tractarà conjuntament amb el punt\nnúm. 18 de l’ordre del dia, si cap dels presents té res en contra.\nEs dóna per tractada.\nDel Grup Municipal UpB:\n3. Que comparegui el/la responsable del govern municipal d'Hàbitat Urbà per tal\nde donar compte de la sentència del Tribunal Superior de Justícia de Catalunya en\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nreferència al Pla de Millora Urbana de la Rotonda i les conseqüències d'aquesta\nsentència.\nEl Sr. Puigdollers recorda que el Tribunal Superior de Justícia de Catalunya (a\npartir d’ara TSJC) va dictar una sentència en data 17 de març de 2014 que diu que\nen el Pla Especial de Millores de l’edifici conegut com La Rotonda es va deixar de\nposar a informació pública l’Estudi de Mobilitat, un pas que el TSJC considera\nimportant. A continuació, comenta que de la sentència es pot interpretar que\ns’hauria de fer aquest tràmit, però recorda que el Govern municipal ha presentat\nun recurs al Tribunal Suprem (a partir d’ara TS) que està pendent de resolució i\nque, per tant, encara s’ha de veure com acaba el cas.\nEl Sr. Portabella incideix en què el seu Grup ha vist des del principi alguns\naspectes que no els agradaven sobre La Rotonda i en què en diverses ocasions han\nintervingut en relació al projecte. Considera que la sentència, més enllà de si\nl’Ajuntament la recorre o no, ha de fer reflexionar tots els Governs que han estat\nimplicats en aquest projecte sobre el tipus d’obres arquitectòniques que es fan a la\nciutat i les seves finalitats. A continuació, afegeix que desconeix com acabarà el\nprojecte perquè hi ha elements que ja no es poden recuperar i perquè ja no és el\nmateix arquitecte el que dirigeix les obres i en aquest sentit proposa fer una\nreflexió profunda sobre l’edifici i sobre fins a quin punt s’hauria de protegir.\nTot seguit i en paral·lel al cas del TSJC, esmenta que els veïns han portat a\njudici la llicència d’obres que es va atorgar i creu que si la sentència, que encara\ns’ha de conèixer, acaba donant la raó als veïns, aquesta podria ser un impediment\nper al manteniment de l’edifici. Dit això, assenyala que ell va visitar l’edifici fa molt\nde temps i que a dins ja no hi quedava pràcticament res, ja que el projecte només\ncontemplava conservar la part més característica de la cúpula de l’edifici. Per tot\nplegat, lamenta que el projecte acabi a mans de la justícia i que els tribunals\npuguin acabar reconeixent que el projecte ha estat un error.\nPer acabar, indica que el més intel·ligent, des del punt de vista del seu Grup,\nseria actuar d’immediat si és que hi ha un error en la llicència d’obres per evitar a\nposteriori danys més grans i demana més sensibilitat cap als edificis significatius\nde la ciutat i cap a aquells pels quals els veïns es mobilitzen.\nLa Sra. Escarp entén que, com ha explicat el Sr. Puigdollers, la qüestió respecte\na la llicència d’obres resta encara pendent de sentència i que en tot cas s’hauria de\ntornar a obrir un període d’exposició al públic de l’Estudi de Mobilitat, que és el que\nva quedar pendent. Per altra banda, comenta que la reflexió al voltant de la\ncatalogació d’edificis implica parlar de molts aspectes sobre el valor patrimonial de\nla ciutat.\nPer tancar la seva intervenció, demana a tots els Grups estar a l’aguait de la\nresolució del cas i pregunta si la sentència s’ha recorregut en cassació i no és\nferma.\nEl Sr. Bolaños comenta que, tot i que potser s’han comès errors durant el\nprocediment, ara no es pot prendre cap decisió i s’ha d’esperar el dictamen de la\njustícia.\nLa Sra. Sanz exposa que comparteix amb UpB la preocupació pel projecte i\ndestaca que tot i que el Pla de Millora Urbana es va aprovar amb el suport de tots\nels Grups municipals posteriorment s’han anat veient les dificultats per garantir el\nmanteniment de La Rotonda. En aquest sentit, puntualitza que la sentència del\nTSJC afecta la tramitació del contingut i no el Pla en sí. Finalment, reflexiona que,\nen tot cas, la sentència porta a la perfecta ocasió per repensar el projecte i per\npreservar el patrimoni de l’edifici que en el seu moment no es va incloure al Pla de\nConservació.\nEl Sr. Puigdollers, en relació a la pregunta de la Sra. Escarp, confirma que la\nsentència s’ha recorregut en cassació davant del Suprem i que, per tant, encara no\nés ferma. També veu amb bons ulls fer una reflexió sobre aquest tema i mirar de\ntrobar una sortida prèvia a les decisions definitives dels Tribunals.\nEl Sr. Portabella incideix en els problemes de La Rotonda que preocupen al seu\nGrup, que afecten a la part patrimonial. Exposa que l’edifici posseïa una part\nmodernista, que estava protegida, i una altra de noucentista i contemporània, obra\nde l’arquitecte Sagnier i que no estava protegida i va acabar derruïda. Dit això, fa\n\n4877\n\n\f4878\n\nGASETA MUNICIPAL DE BARCELONA\n\nNÚM. 26\n\nesment que el fet que un edifici tingui només una part catalogada tenint una part\nmodernista i una noucentista és únic a Barcelona.\nA continuació, recorda com l’any 1999 un privat va comprar l’edifici i com durant\nuna època no es va poder actuar en ell perquè no es va donar la llicència\nd’actuació ni autorització municipal. Al cap del temps, segueix explicant, un\ninforme del Districte de Sarrià-Sant Gervasi que, segons el parer del seu Grup,\nhauria d’haver valorat d’una altra manera l’edifici va permetre atorgar la llicència.\nSeguidament, esmenta l’actualització del Catàleg de Patrimoni de la ciutat i\ncomenta el cas particular de l’avinguda del Tibidabo, considerat en el document\ncom un Conjunt Protegit, tot i que enlloc s’ha definit què vol dir exactament\naquesta definició. Per concloure, insisteix en què més enllà de l’Estudi de Mobilitat\no de la llicència, el seu Grup vol que hi hagi una reflexió sobre el valor patrimonial,\nsobre la identitat de la ciutat i sobre el que significa el patrimoni per a la identitat\nd’aquesta.\nEs dóna per tractada.\nIII) Propostes a dictaminar\na) Ratificacions\nb) Propostes d'acord\n4. Aprovar la Modificació de l’Addenda al Conveni de col·laboració en el\nmanteniment i conservació de les rondes de Barcelona i del tram municipal de la\nGran Via Nord (signat el 14 de maig de 2012), la qual va ser aprovada pel Plenari\ndel Consell Municipal en sessió del dia 20/12/2013. Notificar aquest acord als\ninteressats.\nEs dictamina amb el posicionament favorable de CIU, PSC i UpB, amb el\nposicionament contrari del PP i amb la reserva de vot d’ICV-EUiA.\n5. Aprovar com a soci únic de Barcelona d’Infraestructures Municipals, SA la\ndistribució en favor de l’Ajuntament de Barcelona de part de la prima d’emissió\nd’accions de la Societat, per import de 5.143.612,42 euros, a satisfer mitjançant el\nlliurament a l’Ajuntament de les 51.000 accions de Foment de Ciutat Vella, SA\nnúmeros 1 a 51.000, ambdós inclosos, titularitat de Barcelona d’Infraestructures\nMunicipals, SA. Facultar el Tinent d’Alcalde d’Hàbitat Urbà, en nom de l’Ajuntament\nde Barcelona, i indistintament el Director General o Secretari del consell\nd’administració de Barcelona d’Infraestructures Municipals, SA en nom de la\nmateixa, per a què efectuïn els tràmits adients per a l’efectivitat del present acord.\nEl Sr. Portabella anuncia que s’abstindran a la votació en coherència amb el que\nhan defensat durant tota la reestructuració de Barcelona d’Infraestructures\nMunicipals, SA (a partir d’ara BIMSA). Reitera que el seu Grup s’ha mostrat crític\ndes del primer moment amb què s’hagi fet un pla de concentració d’empreses\nmunicipals en comptes d’haver fet un procés de descentralització.\nEs dictamina amb el posicionament favorable de CIU i PP i amb l'abstenció del\nPSC, ICV-EUiA i UpB.\n6. Resoldre les al·legacions que s’han presentat a l’expedient EM 2013-07/10\ndurant el termini d’informació pública d’acord amb l’informe annex de la Gerència\nAdjunta d’Infraestructures i Coordinació Urbana d’Hàbitat Urbà; i aprovar\ndefinitivament la memòria justificativa del canvi de forma de gestió de l’entitat\nmunicipal que opera al districte de Ciutat Vella i, en conseqüència, aprovar\ndefinitivament la modificació dels estatuts de Foment de Ciutat Vella, SA,\nreestructurar les seves funcions i el canvi de la seva denominació social què\npassarà a ser Foment de Ciutat, SA. Facultar el Tinent d’Alcalde d’Hàbitat Urbà, en\nnom de l’Ajuntament de Barcelona i el secretari de Foment de Ciutat Vella, SA, en\nnom de la Societat, per a què efectuïn els tràmits adients per a l’efectivitat dels\npresents acords.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Sanz comenta que, com ja havien anunciat, el seu Grup votarà en contra\nde la dissolució de les Pros. Manifesta que si es vol donar un servei de proximitat i\ntransversal al ciutadà no pot fer-se des d’una entitat que no és present a tot el\nterritori i que, a més, actua des del centre de Barcelona i pensant especialment en\nCiutat Vella. Acaba la seva intervenció recordant que aquest servei de proximitat\nque les Pros oferien és molt necessari a la Ciutat.\nEs dictamina amb el posicionament favorable de CIU i PP, amb el posicionament\ncontrari del PSC i ICV-EUiA i amb l'abstenció d’UpB.\n7. Autoritzar i disposar la despesa de 76.198.169 euros a favor de Barcelona\nSagrera Alta Velocitat, SA amb càrrec a la partida D/0703/87290/93311\n“Aportacions patrimonials BSAV” dels pressupostos 2016-2020 pels imports anuals\nsegüents: 2016; 11.504.587€; 2017: 14.955.033€; 2018: 18.187.586€; 2019:\n18.669.907; 2020: 12.881.056.\nEl Sr. Llort comença la seva intervenció recordant que la societat Barcelona\nSagrera Alta Velocitat (constituïda per Adif, Renfe, la Generalitat de Catalunya i\nl’Ajuntament de Barcelona) s’encarrega d’executar les obres no ferroviàries del\nconjunt de La Sagrera. Explica que aquestes obres es fan amb un crèdit que es va\npactar amb un grup de cinc bancs i que, segons el conveni signat el 2004 i ratificat\nel 2009, s’ha de retornar amb la venda d’una sèrie de patrimoni immobiliari que\nels quatre membres cedien a la Societat. Dit això, manifesta que a hores d’ara\naquest crèdit està vençut perquè el límit de 200 milions d’euros a 31 de desembre\nde 2013 es va superar i que durant el 2014 només s’han fet despeses ordinàries.\nVeient la situació, la Societat va renegociar el crèdit i es van modificar les\ncondicions: si abans el retorn del crèdit s’avalava amb els aprofitaments\nurbanístics, amb el nou acord els cinc bancs exigeixen que tots els socis de la\nSocietat avalin el crèdit.\nAmb aquesta modificació en mà, segueix explicant, l’Adif té el 37,5% de les\naccions de la Societat; Renfe, el 2,5%, la Generalitat, un 25%; i l’Ajuntament, la\nresta. Si el 2016, quan s’ha de fer efectiva la primera quota del crèdit, la Societat\nno ha aconseguit vendre el patrimoni que els socis li han cedit, els socis hauran de\nfer front a les quotes en funció del percentatge de l’accionariat, tal com van\nacordar amb els bancs. A continuació, comenta que ja hi ha alguns aprofitaments\nurbanístics al mercat.\nAmb aquests canvis de condicions, explica que l’Ajuntament ha de fer dos\ntràmits. Per una banda, la Comissió de Govern ha d’autoritzar els membres\nmunicipals del Consell d’Administració de Barcelona Sagrera Alta Velocitat que\nvotin en el Consell a favor que el Director de la Societat subscrigui aquest crèdit.\nD’altra banda, el tràmit ha de passar pel Consell Plenari municipal, ja que l’aval\nd’aquest crèdit comporta que l’Ajuntament de Barcelona tingui una provisió\nplurianual de 76 milions, descrita en aquest punt, entre els anys 2016 i 2020. A\nmés, explica que la plurianualitat requereix el tràmit que ara es debat i també\nhaurà de tenir el vistiplau del Plenari.\nConclou afegint que si algun dels socis de Barcelona Sagrera Alta Velocitat no\nacceptés aquestes condicions fins ara negociades o pactades, s’hauria de dissoldre\nla Societat i els quatre socis implicats haurien de retornar de forma immediata els\n200 milions que es van disposar d’inici.\nEl Sr. Portabella pregunta al Sr. Llort si aquestes noves condicions s’han aprovat\na les altres institucions afectades.\nEl Sr. Llort explicita que ahir ho havia de tractar el Consell de Govern de la\nGeneralitat, que el cas ja comptava amb l’informe favorable del Departament\nd’Economia, però que desconeix si finalment es va arribar a aprovar. Indica també\nque la votació està pendent als Consells d’Administració de la setmana vinent tant\nde Renfe com de l’Adif.\nLa Sra. Escarp explica que veient que aquesta qüestió estava a l’Ordre del Dia\nva demanar tota la informació, tant des del sector d’Hàbitat Urbà com des del de\nFinançament i confirma que el seu Grup hi votarà a favor.\n\n4879\n\n\f4880\n\nGASETA MUNICIPAL DE BARCELONA\n\nNÚM. 26\n\nEl Sr. Portabella pregunta finalment al Sr. Llort si en cas de no quedar aprovat\nper part de els quatre socis implicats l’acord perdria el valor o si només el tindria\nper part de les institucions que ho haguessin aprovat.\nEl Sr. Llort respon al Sr. Portabella que els quatre socis, mitjançant l’òrgan\noportú, han d’adoptar l’acord d’informar-ho favorablement i autoritzar-ho.\nEl Sr. Portabella manifesta que el seu Grup farà una reserva de vot a l’espera de\ncom segueix el projecte, perquè veu que a mesura que avança es van efectuant\najustos. Entén que aquest tràmit pretén protegir la continuïtat del projecte, un\naspecte amb el qual hi estan d’acord. De totes maneres, adverteix que es poden\ndonar algunes circumstàncies que obliguin a l’Ajuntament a assumir notables\nresponsabilitats a nivell econòmic.\nEs dictamina amb el posicionament favorable de CIU, PSC i PP i amb la reserva\nde vot d’ICV-EUiA i UpB.\nDistricte de l'Eixample\n8. Aprovar definitivament, de conformitat amb l'article 68 de la Carta Municipal\nde Barcelona, el Pla de Millora Urbana per a l’ordenació de l’edificació de la\nparcel·la de la plaça de la Sagrada Família, núm. 12, i la creació d’un nou interior\nd’illa públic, promogut per Cel Urbà, SL, amb les modificacions a què fa referència\nl’informe de la Direcció de Serveis de Planejament; i resoldre les al·legacions\npresentades en el tràmit d’informació pública de l’aprovació inicial, de conformitat\namb l’informe de l’esmentada Direcció de valoració de les al·legacions; informes,\ntots dos, que consten a l’expedient i a efectes de motivació, s’incorporen a aquest\nacord.\nLa Sra. Escarp explica que el seu Grup farà una reserva de vot, amb dues\napreciacions. Argumenta, per una banda, que entén l’interès públic per recuperar\nun interior d’illa, però lamenta que en aquest cas concret, conegut com a Niça, hi\nha hagut manca de diàleg, tot i que no coneix exactament el procés participatiu del\nDistricte. D’altra banda, reflexiona al voltant de la Sagrada Família i proposa obrir\nmés el zoom a l’entorn per tenir una idea del conjunt en general de les demandes\nveïnals i del que s’hi pot fer i abordar així també els habitatges de Lepant o el\ncarrer Provença, per exemple.\nLa Sra. Sanz inicia el seu torn de paraula anunciant el vot en contra del seu\nGrup al Pla de Millora Urbana. Recordant el comentari de la Sra. Escarp respecte a\nla participació, demana conèixer els mecanismes de diàleg veïnal i recorda que\nprecisament els veïns s’han constituït recentment en plataforma per reivindicar\nl’espai i com a senyal de queixa per les males negociacions que han tingut amb el\nDistricte.\nA continuació, explica que el seu Grup va presentar al·legacions al projecte i que\ntotes elles han estat desestimades. Detalla que les seves al·legacions destacaven,\nper una banda, que amb el projecte es perdia un equipament cultural i un espai al\nbarri, i que, tot i ser d’un promotor, el Districte podia haver intentat que l’espai es\npreservés com a equipament cultural. A més, incidien en què el centre comercial\ntindrà un impacte molt gran en els entorns de la Sagrada Família, una zona que ja\nté molts supermercats i on els veïns creuen que no cal un centre comercial.\nFinalment, fent èmfasi en allò que també ha comentat la Sra. Escarp, les\nal·legacions del seu Grup també apostaven perquè els entorns de la Sagrada\nFamília no només fossin els que hi ha just al davant, sinó tots.\nConcloent la seva intervenció, apunta que no té sentit dotar d’un espai de\ndiscussió per al barri i que al mateix temps no es consideri que tots els entorns són\nentorns i també advoca per a que hi hagi diàleg amb tots els veïns i veïnes i\nentitats.\nEl Sr. Portabella exposa que el seu Grup farà una reserva de vot, indica que la\nproposta els sembla bé i tendirien a votar-hi a favor, però considera que també ha\nde tenir en compte els entorns.\nEs dictamina amb el posicionament favorable de CIU, amb la reserva de vot del\nPSC, PP i UpB i amb el posicionament contrari d’ICV-EUiA.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n9. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic per a la regulació dels habitatges\ndotacionals i l’equipament situats al carrer d’Alí Bei, núms. 100-102, promogut pel\nPatronat Municipal de l’Habitatge.\nEs dictamina amb el posicionament favorable de tots els Grups.\nDistricte de Sants-Montjuïc\n10. Aprovar provisionalment, de conformitat amb l'article 66.3 de la Carta\nMunicipal de Barcelona, la modificació puntual del Pla General Metropolità per a la\ntransformació urbanística de La Marina de la Zona Franca, d’iniciativa municipal,\namb les modificacions a què fa referència l’informe de la Direcció de Serveis de\nPlanejament; resoldre les al·legacions presentades en el tràmit d’informació\npública de l’aprovació inicial, de conformitat amb l’informe de l’esmentada Direcció\nde valoració de les al·legacions; informes, tots dos, que consten a l’expedient i a\nefectes de motivació s’incorporen a aquest acord; i trametre l’expedient a la\nSubcomissió d’Urbanisme de Barcelona per a la seva aprovació definitiva.\nLa Sra. Escarp exposa que el seu Grup farà una reserva de vot i recorda que\naquest pla contempla una reserva d’espai d’equipament a l’actual emplaçament del\nBanc dels Aliments. Per aquest motiu, demana a la resta dels Grups municipals un\ncompromís per trobar una ubicació definitiva del Banc dels Aliments abans de tirar\nendavant aquesta modificació.\nLa Sra. Sanz anuncia que el seu Grup també farà reserva de vot a l’espera de\nveure com es resolen alguns aspectes i explica que han presentat al·legacions al\nprojecte en dues direccions. En aquest sentit, recorda que ICV-EUiA no comparteix\nla reducció de les càrregues d’urbanització proposades en aquest projecte inicial i\nque el seu Grup tampoc està d’acord amb la disminució dels equipaments locals\nprevistos per fer a canvi un equipament de ciutat.\nEl Sr. Portabella confirma que el seu Grup també farà una reserva de vot per\nalguns aspectes que no veuen clars, tot i que deixa clar que considera el punt\npositiu perquè fa viable el projecte. Seguidament, indica que el seu Grup no entén\ncom, en referència a la Disposició Addicional Segona, s’ha suprimit fer un procés\nparticipatiu amb les entitats i els ciutadans. A més, incideix en què a l’aprovació\ninicial, a la Disposició Addicional Cinquena, es parlava literalment que la iniciativa\nper la formulació del planejament del Sector 14 corresponia a l’Ajuntament de\nBarcelona, un punt que ha estat substituït i que ara no queda clar.\nEl Sr. Vives apunta que l’Ajuntament atendrà les peticions fetes pels diferents\nGrups.\nEs dictamina amb el posicionament favorable de CIU i amb la reserva de vot del\nPSC, PP, ICV-EUiA i UpB.\nDistricte de les Corts\n11. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic integral per a la regulació de la Biblioteca\nde les Corts situada al carrer dels Comtes de Bell-lloc, núms. 192-200, d’iniciativa\nmunicipal.\nEs dictamina amb el posicionament favorable de tots els Grups.\n12. Aprovar definitivament, de conformitat amb l'article 68 de la Carta Municipal\nde Barcelona, el Pla especial integral per a la regulació de l’equipament de les\nantigues Cristalleries Planell, situat al carrer d’Europa, núms. 38-40, d’iniciativa\nmunicipal, amb els ajustos a què fa referència l’informe de la Direcció de Serveis\nde Planejament; resoldre les al·legacions presentades en el tràmit d’informació\npública de l’aprovació inicial, en el sentit que figura a l’informe de l’esmentada\nDirecció de valoració de les al·legacions, informes, tots dos, que consten a\nl’expedient i a efectes de motivació s’incorporen a aquest acord.\n\n4881\n\n\f4882\n\nGASETA MUNICIPAL DE BARCELONA\n\nNÚM. 26\n\nLa Sra. Sanz explica que el seu Grup farà una reserva de vot. A continuació\nexplica que el seu Grup valora molt positivament el projecte que el Govern vol\nimpulsar a l’edifici però recorda que el Districte preveia ubicar en aquesta\ninstal·lació una residència per a persones amb discapacitat intel·lectual. Arran\nd’això, recorda que el seu Grup va presentar una proposició al Plenari de Les Corts\nper trobar una alternativa al projecte i que aquesta va ser aprovada per\nunanimitat. En aquest mateix sentit, recorda que el Govern municipal va proposar\nuna ubicació alternativa de la residència en un solar del carrer Benavent, un\nplantejament que, com comenta, no s’ha concretat i no té calendari ni pressupost\nni projecte. Per tot plegat, demana al Govern municipal poder disposar de tota la\ninformació possible al respecte de cara al pròxim Plenari.\nEs dictamina amb el posicionament favorable de CIU, PSC, PP i UpB i amb la\nreserva de vot d’ICV-EUiA.\n13. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic per a la regulació de l’ampliació del Centre\nCívic Joan Oliver “Pere Quart”, al carrer del Comandant Benítez, núm. 6,\nd’iniciativa municipal.\nEs dictamina amb el posicionament favorable de tots els Grups.\nDistricte de Sarrià-Sant Gervasi\n14. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic de concreció de l’ús d’aparcament amb\nampliació i recuperació del jardí de la parcel·la del carrer de Ferran Valls i\nTaberner, núm. 8, promogut per la Comunitat de propietaris de la finca del carrer\nde Ferran Valls i Taberner, núm. 8, amb les modificacions a què fa referència\nl’informe de la Direcció de Serveis de Planejament, que consta a l’expedient i a\nefectes de motivació s’incorpora a aquest acord.\nLa Sra. Sanz exposa que s’abstindrà en aquest punt perquè el seu Grup creu\nque aquest espai té un valor i que, per tant, s’ha de conservar. També justifica la\nseva postura perquè els preocupa que aquest cas generi precedents en altres\nespais verds i que altres jardins, alguns amb més valor que aquest, puguin acabar\nsent destruïts.\nEs dictamina amb el posicionament favorable de CIU, PSC, PP i UpB i amb\nl'abstenció d’ICV-EUiA.\n15. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic de concreció de la titularitat, del tipus i de\nl’ordenació de l’Hospital CIMA de Barcelona (Pg. de Manuel Girona – carrer\nd’Eduard Conde), promogut per Sanitas de Hospitales.\nEs dictamina amb el posicionament favorable de tots els Grups.\nDistricte de Nou Barris\n16. Aprovar provisionalment, de conformitat amb l'article 66.3 de la Carta\nMunicipal de Barcelona, la modificació del Pla General Metropolità per a la regulació\nde la nova església de Sant Rafael a la plaça de Ca n’Ensenya, d’iniciativa\nmunicipal, amb les modificacions a què fa referència l’informe de la Direcció de\nServeis de Planejament; resoldre les al·legacions presentades en el tràmit\nd’informació pública de l’aprovació inicial, de conformitat amb l’informe de\nl’esmentada Direcció de valoració de les al·legacions; informes, tots dos, que\nconsten a l’expedient i a efectes de motivació s’incorporen a aquest acord; i\ntrametre l’expedient a la Subcomissió d’Urbanisme de Barcelona per a la seva\naprovació definitiva.\nLa Sra. Sanz apunta que el seu Grup votarà en contra d’aquesta proposta per\ndues qüestions. En primer lloc, qüestiona la gestió feta des del Districte de Nou\nBarris perquè quan el projecte es va presentar a la Comissió Consultiva\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nd’Urbanisme del Districte era diferent al que havia proposat anteriorment\nl’Arquebisbat. Comenta com, tractant-se de l’aprovació inicial, van demanar temps\nper estudiar la nova proposta i que, finalment, van disposar del document el\nmateix dia que s’havia de votar en el Consell Plenari del Districte del mes de maig.\nAl·lega que com a conseqüència d’això el seu Grup no va tenir temps per estudiar\nla proposta.\nEn segon lloc, manifesta el desacord amb la ubicació i la volumetria proposada\nde la nova església per la proximitat amb els edificis existents i el mercat. En\naquest sentit, deixa clar que els preocupa l’espai públic resultant davant del\nmercat, que empitjoraria l’espai actual. Dit això, valora que el projecte respecti\nl’espai del Casal de Joves de la Guineueta, que era una de les exigències veïnals, i\nque espera que el pla no tingui altres modificacions i que aquest espai es respecti.\nEl Sr. Portabella manifesta que el seu grup votarà a favor de la mesura perquè,\nentre d’altres aspectes, en el conjunt de l’operació es guanyen 168 metres\nquadrats de verd. Per tot plegat, considera que la proposta s’adapta a l’entorn i és\nequilibrada i per tant hi votaran favorablement.\nEs dictamina amb el posicionament favorable de CIU, PP i UpB, amb la reserva\nde vot del PSC i amb el posicionament contrari d’ICV-EUiA.\nDistricte de Sant Andreu\n17. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic per a la regulació de l’equipament situat al\ncarrer de Virgili, núm. 18, per ampliar el Casal de barri Can Portabella, d’iniciativa\nmunicipal (BIM/SA).\nEs dictamina amb el posicionament favorable de tots els Grups.\n18. Aprovar provisionalment, de conformitat amb l'article 66.3 de la Carta\nMunicipal de Barcelona, la Modificació puntual del Pla general metropolità en el\nsubàmbit 2 del sector IV de “La Maquinista”, d’iniciativa municipal, amb les\nmodificacions, respecte al document aprovat inicialment, a que fa referència\nl’informe de la Direcció de Serveis de Planejament; resoldre les al·legacions\npresentades en el tràmit d’informació pública de l’aprovació inicial, de conformitat\namb l’informe de l’esmentada Direcció de valoració de les al·legacions; informes,\ntots dos, que consten a l’expedient i a efectes de motivació s’incorporen a aquest\nacord; i trametre l’expedient a la Subcomissió d’Urbanisme de Barcelona per a la\nseva aprovació definitiva.\nLa Sra. Sánchez explica que aquest punt es tracta conjuntament amb la\ncompareixença que demanava ICV-EUiA al punt número 2 i dóna la paraula al\nGovern.\nEl Sr. Civit explica els canvis introduïts en aquest projecte respecte a l’aprovació\ninicial i després de l’estimació parcial de les al·legacions presentades. En primer\nlloc, destaca la reducció de 3.000 metres quadrats del sostre comercial, que\npassen a tenir un ús residencial. A continuació destaca que els altres 6.000 metres\nquadrats de sostre comercial que s’han reduït es destinaran a usos no estrictament\ncomercials, com poden ser oficines, serveis o activitats complementàries a l’ús\ncomercial, com ara la restauració. Indica que, a més, s’ha limitat la superfície neta\nde venda comercial, un paràmetre que no es fixava a l’aprovació inicial i que ara\nespecifica que en cap cas es podran superar els 30.000 metres quadrats de sostre\ncomercial.\nD’altra banda, s’han incrementat les superfícies dels espais lliures i de les zones\nverdes en 450 metres quadrats, a fi de complir amb els requeriments derivats de\nl’augment de 3.000 metres quadrats d’ús residencial. Com a conseqüència d’això,\ns’han ajustat les valoracions del 10% d’aprofitament de cessió, que s’estimen en\nun valor de 5,76 milions d’euros. A més, diu que s’ha deixat constància a la\nmemòria del Document de la possibilitat que en un futur planejament general es\npuguin traslladar 15.000 metres quadrats de sostre a habitatge amb algun règim\nde protecció al costat del centre de “La Maquinista”. També s’ha incorporat un\n\n4883\n\n\f4884\n\nGASETA MUNICIPAL DE BARCELONA\n\nNÚM. 26\n\nestudi sobre l’impacte del centre comercial i de la seva ampliació en el petit comerç\nde la zona.\nPer acabar, resumeix que els canvis incorporats suposen que els 47.000 metres\nquadrats d’habitatge passen a ser 50.000 metres quadrats i que els 45.000 metres\nquadrats d’ús comercial passen a ser 36.000 metres quadrats, 30.000 dels quals\nseran superfície neta de comerç i la resta, 6.000, per altres usos com ara la\nrestauració o l’oci. A més, l’edificabilitat es manté i seguirà sent de 92.000 metres\nquadrats, i també es conserva la reserva d’habitatges de protecció pública, de\n15.000 metres quadrats amb 118 habitatges.\nFinalment, recorda que aquests ajustos s’han realitzat a partir de l’estimació\nparcial de les al·legacions i que, de produir-se el trasllat d’edificabilitat a la\nparcel·la veïna, les alçades poden veure’s reduïdes a la meitat.\nEl Sr. Vives afegeix que l’escola provisional “La Maquinista”, que es necessària\nper poder construir l’edifici definitiu, es projectarà al solar de propietat municipal\nubicat a la cantonada dels carrers Joan Comorera i Fernando de Pessoa. Detalla\nque els cursos 2015/2016 i 2016/2017 es faran en aquest emplaçament temporal,\nmentre es fan les obres de l’escola nova. Dins el mateix projecte, explica que\naquest mes de gener es començarà a construir, per compte de l’Ajuntament, la\npassera que ha d’unir els carrers Joan Comorera i Ferran Junoy. L’obra, que\nentrarà en funcionament a l’agost de 2015, permetrà garantir l’accessibilitat de la\nzona.\nLa Sra. Sanz comença la intervenció saludant als veïns i veïnes i comerciants del\nDistricte de Sant Andreu que estan presents a la Comissió i lamentant que el pacte\nentre CiU i PP que es presenta avui suposa un “pelotazo”. Incideix en què la\nproposta va en contra dels interessos dels veïns i veïnes i en que les modificacions,\npràcticament inexistents, són de maquillatge. A continuació, assegura que el\nGovern municipal va presentar el projecte com si l’operació fós necessària per a\nl’escola provisional quan considera que és totalment el contrari i que s’anteposa\nl’ampliació del centre comercial de “La Maquinista”. En aquest mateix sentit,\nexposa com el seu Grup va presentar propostes com ara presentar un Pla Especial\ni de Millora Urbana per regular l’escola al carrer Ferran Junoy, entre el carrer Sao\nPaulo i el passeig de Potosí, i el Govern municipal els va dir que no. Afegeix que el\nprojecte ha estat un desgavell i que ha enfrontat als veïns, un fet que considera\nreprovable.\nA continuació, reitera que el seu Grup no comparteix ni com s’ha plantejat el\nprocés i es mostra en desacord amb vincular el 10% de l’aprofitament urbanístic\nque rep l’Ajuntament a la construcció de l’escola perquè considera que no pot ser\nque el centre comercial pagui el centre, sinó que ha de ser cosa de l’Ajuntament i\nla Generalitat. Per tot plegat, assenyala que la modificació vincula l’escola amb\nl’especulació i ha estat un xantatge.\nRespecte a la modificació d’usos, lamenta que s’elimini tot l’ús industrial i\nrecorda com ahir, a la Comissió d’Economia, es van fer moltes reflexions sobre la\nnecessitat de reindustrialitzar la ciutat. Així, denuncia que carregar-se el sòl\nindustrial i inflar la bombolla comercial és una proposta especulativa que va contra\na l’interès públic i es pregunta quina compensació n’obté la ciutat. A més, incideix\nque el procés suposa una pèrdua de la riquesa i de la qualitat de vida de la ciutat.\nContinua la seva intervenció lamentant que la proposta sigui totalment contrària\nal comerç de barri i recorda que, tot i que al pla anterior ja hi havia un ús\ncomercial, llavors no estava vinculat a l’ampliació del centre comercial i aquest\npodia haver esdevingut un eix de comerç de barri.\nFa esment del pacte també entre CiU i PP dels horaris comercials i ho utilitza\ncom un argument més que confirma que s’està enfonsant el comerç de barri. En\naquest sentit, recorda com l’Eix Comercial de Sant Andreu ha explicat en vàries\nocasions al Districte les dificultats que estan tenint i, en referència a aquesta\nentitat, també comenta que han presentat al·legacions al pla.\nRespecte a la volumetria de la proposta, incideix en què es tracta de torres\naïllades amb alçades que van des de la planta baixa més 20 o planta baixa més 24\nque no tenen res a veure amb els voltants de l’entorn. Apunta que el projecte\ntambé va en detriment del model de mobilitat sostenible i del Pla de Mobilitat\nperquè és una aposta pel vehicle privat.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nFinalment, comenta que pel que fa a l’habitatge protegit, la proposta és del tot\ninsuficient perquè al·lega que incompleix el Pla d’Habitatge vigent, que proposa\nque sempre que sigui possible s’arribi al 50%, i tampoc dóna resposta a\nl’emergència habitacional de la ciutat.\nPer acabar, sentencia que amb la proposta ni es dóna cobertura a les exigències\nsocials ni a les veïnals i comercials del Districte ni es modifica de manera que es\npuguin compaginar tots els usos que aquell entorn ha de tenir.\nLa Sra. Escarp avança que el seu Grup votarà en contra de la modificació\nd’aquest Pla General. Després de saludar els veïns i comerciants, cita l’alcalde\nXavier Trias i la frase “no es pot construir la ciutat fent un urbanisme de les\nplusvàlues”, que aquest ha dit en vàries ocasions. Després d’això, manifesta la\nvoluntat de conèixer si hi ha plusvàlues en una operació en què els terrenys han\nquintuplicat el seu valor i han passat de valdre 12 milions d’euros a 57 milions.\nLamenta, a més, que es tracta d’un nou pacte amb el PP i recorda els anteriors\ncasos similars, com els acords pel Port Vell, l’Ordenança de Terrasses o la\nprivatització dels aparcaments municipals. En relació al pacte de “La Maquinista”,\ncomenta que s’ha fet girant l’esquena als ciutadans i comerciants i reitera, en el\nmateix sentit que la Sra. Sanz, com s’han enfrontat diferents veïns per la ubicació\nde l’escola.\nPel que fa a la modificació de l’aprovació inicial, expressa que s’ha jugat amb la\nconfusió pels metres comercials i d’habitatge, així com amb l’escola. Lamenta que\namb “La Maquinista” s’ha utilitzat la idea de fer una escola i diu que amb el cas\ndels aparcaments el Govern ha fet una actuació similar, en dir que s’han privatitzat\nper fer habitatge.\nA continuació, destaca que amb la modificació es passen 3.000 metres quadrats\nd’usos comercials a habitatge però que en el còmput general no es perden metres\nquadrats. A més, incideix en que es donen noms diferents per als metres quadrats\ncomercials que queden (usos comercials nets, recreatius i culturals i uns altres que\nseran escales i ascensors) però que majoritàriament es tracta de sostre comercial.\nTambé destaca que s’incrementa el nombre d’habitatges, i que si abans es parlava\nque eren 588 ara ja en són 625.\nPel que fa a la construcció de l’escola, recorda que hi ha hagut tres propostes\nd’instal·lació provisional del CEIT “La Maquinista” i que el canvi d’ubicació no s’ha\npactat. També incideix en què en l’aprovació inicial es deia que ho pagava\nl’Ajuntament i ara diuen que a l’Estudi de Sostenibilitat Econòmica s’atribueix per\nerror que l’Ajuntament ho ha de pagar i es dóna per fet que algú altre ho pagarà.\nPer acabar, fa esment dels equipaments del solar del carrer Potosí, i comenta,\nrecordant al Sr. Puigdollers, que ha estat sota litigi durant anys i que era un lloc on\nsempre s’havia previst equipaments i on hi acabarà havent habitatge. Sentencia\nque s’ha fet negoci amb el projecte i acaba preguntant si les obres de la passera\nles assumirà l’Ajuntament.\nEl Sr. Bolaños anuncia el vot favorable del seu Grup i comenta que no està\nd’acord amb les precisions de les Sres. Sanz i Escarp. Per una banda, destaca que\nles alçades del projecte i també el sostre comercial es rebaixen amb la modificació\ndel projecte. Pel que fa als equipaments, manifesta que el solar afectat porta molts\nanys sense cap utilitat i que precisament els Grups que han comparegut (en\nreferència a ICV-EUiA i PSC) han esta anys governant i no van fer-hi res. Així,\nrecorda que hi haurà equipaments, aparcament i habitatges en un solar que porta\nbuit fa molts anys.\nTambé defensa que la zona que deixa de ser industrial és el frontal de La\nSagrera i que la transformació urbanística prevista, de més de 3 quilòmetres, ha\nd’acabar esdevenint un gran parc i un espai consolidat com ja és l’altre costat de\nles vies del tren. En referència als comentaris sobre les zones industrials, expressa\nque els Governs anteriors i els Grups que estan contra la desaparició de l’ús\ncomercial podrien haver apostat per aquestes zones en casos com el projecte de\nLa Verneda Industrial, que contemplava requalificar 700.000 metres quadrats\nindustrials per fer-hi 8.300 pisos, una gran part dels quals també en mans de\nprivats.\nRespecte a la ubicació provisional del col·legi, exposa que es podria haver\ngestionat millor i abans i aclareix que, amb la solució actual, “La Maquinista” no\n\n4885\n\n\f4886\n\nGASETA MUNICIPAL DE BARCELONA\n\nNÚM. 26\n\nacaba pagant l’escola, sinó que paga un aprofitament urbanístic que l’Ajuntament\npodrà usar per al que vulgui. També puntualitza que l’Ajuntament només avança\ndiners i que el col·legi el pagarà la Generalitat. Per acabar, fa un incís i recorda que\nl’escola porta anys en barracons i que ja estava prevista en el Pla d’Equipaments\nEducatius 2008-2011, que havien d’haver fet els partits que governaven llavors.\nConclou la seva intervenció lamentant que hi hagi Grups que intenten donar lliçons\nde moralitat quan en el seu moment van inaugurar el centre comercial.\nEl Sr. Portabella recorda que el seu Grup és contrari des de fa temps al projecte\nperquè considera que trenca el model comercial de barri i de proximitat.\nIgualment, lamenta que la zona es concentrarà en una activitat econòmica\ncomercial i que, per contra, el seu Grup creu en la mixtura dels usos i que en els\nbarris hi hagi comerç i també oficines i habitatge, però que en el cas de “La\nMaquinista” l’habitatge estarà vinculat a una activitat econòmica.\nA continuació, admet que, tal i com va quedar clar a les quatre al·legacions que\nel seu Grup va fer, UpB defensa un model comercial contrari al d’aquest punt i un\nmodel de ciutat amb una indústria que tampoc defensa aquest expedient. Respecte\na les paraules del Sr. Bolaños sobre La Verneda Industrial, puntualitza que el seu\nGrup mai va votar a favor del projecte.\nPer tot plegat, entén que en cap cas pot votar a favor d’un expedient que posa\nen risc el comerç de proximitat i que seran bel·ligerants perquè hi està en joc un\nenorme impacte sobre el barri i la ciutat. A més, troba que la liberalització horària\nrecentment aprovada també dificulta la competitivitat de comerços. Per finalitzar,\naugura que hi haurà desequilibris entre barris i districtes.\nEl Sr. Vives agraeix la disposició del PP a arribar a un acord per millorar el punt.\nLamenta que s’utilitzi l’expressió “pelotazo”, que és una qüestió pràcticament\ndelictiva i que a més fa referència a actuacions com les que, per exemple, han\nportat a la situació actual de La Sagrera, que precisament van tirar endavant\nGrups que avui són aquí. D’altra banda, parla del tractament demagògic de la\nqüestió i comenta que molts dels qui parlen del projecte no coneixen ni han estat\nmai a la zona industrial afectada, que recorda que és de 30 hectàrees. També\nlamenta que molts dels qui estan en contra d’aquest punt hagin proposat canvis de\nqualificació en terrenys industrials del Districte.\nEn al·lusió als comentaris de la Sra. Sanz, recorda com els mateixos que fan\nservir la paraula “pelotazo” han col·locat a Cerdanyola del Vallès 250.000 metres\nquadrats de sòl comercial a un sol grup per fer-hi un centre comercial. En aquest\nsentit, reitera que en aquest cas no hi ha interessos i que tampoc n’hi ha en el cas\nde “La Maquinista”, i entén que hi hagi preocupació i fins i tot indignació d’alguns\nveïns.\nAcaba la seva exposició donant per assegurat que s’està fent el que cal i que el\nprojecte és un guany per Sant Andreu, per la creació de llocs de treball i perquè es\npreveuen equipaments.\nLa Sra. Sanz, en resposta al Sr. Vives, li comenta que com a veïna regidora de\nSant Andreu ha parlat amb veïns i comerciants i que veu un “pelotazo” amb el\nprojecte perquè s’ha canviat el valor del sòl i s’ha incrementat el benefici del\npromotor privat.\nLa Sra. Sanz continua la seva intervenció. En referència al projecte de La\nVerneda Industrial, incideix en què no s’eliminava tot el sòl industrial i es garantia\nuna barreja d’usos mentre que en aquest cas es passa de 72.000 metres quadrats\na 0. Titlla de sorprenent la proposta, encara més quan ben a prop es vol impulsar\nel polígon industrial de Bon Pastor i del Torrent de l’Estadella i quan fins i tot hi ha\nuna comissió amb sindicats, empreses i veïns per aquest projecte. També, en\nrelació a paraules del Sr. Bolaños, comenta que els equipaments que es volen fer\nal carrer Ferran Junoy es podrien fer sense necessitar aquest pla per a “La\nMaquinista” i que tot i que s’ha parlat d’ubicar-hi una escola bressol, un institut i\nun centre de formació professional, a la pràctica no apareix en cap document. Com\na comentari final, incideix en què, tot i els canvis, l’ampliació del centre comercial\nseguirà sent la mateixa. Reitera que el model urbà de Barcelona és una barreja\nd’usos però que el Govern municipal fa actuacions que van en contra d’aquesta\ndirecció i sentencia que el PP, que dóna la mà al Govern en l’aprovació del pla, té\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nl’experiència de Madrid, on governa i on existeix un model esgotat de bombolla\ncomercial i segregació d’usos.\nLa Sra. Escarp vol fer dues apreciacions. Primer de tot, en relació als comentaris\ndels Srs. Bolaños i Vives sobre els anteriors Governs; reconeix que es poden haver\ncomès errors i es podrien haver fet coses millor o pitjor, però manifesta que, en tot\ncas, la Barcelona actual ha passat per 32 anys de Governs socialistes i de progrés.\nEn aquest sentit, diu que cal mirar enrere i modificar coses però sempre en base a\nla conjuntura. Parla de 2005, quan es volien unes coses i exemplifica que llavors\nningú no s’imaginava que una crisi econòmica pogués portar el 2013 a replantejar\nmolt del que s’havia planejat. Per altra banda, incideix en què si es parla d’altres\nprojectes també es pot parlar d’un centre comercial (no recorda si el de\nCerdanyola o el de Viladecans) que va tirar endavant amb un conseller de Territori\ni Sostenibilitat de CiU. Per tot plegat, demana centrar-se en Barcelona perquè té\nun model comercial propi.\nEl Sr. Bolaños diu, en relació a les paraules de la Sra. Sanz, que el Govern\nsocialista no ho va fer tot malament però que els més de 400.000 metres quadrats\nde centres comercials de la ciutat devien aconseguir les llicències, en gran part, a\niniciativa del PSC i amb el suport d’ICV-EUiA. Lamenta, a més, que alguns Grups\nvagin en contra del projecte per demagògia i que, per contra, a Cerdanyola\nprecisament ICV, que governa amb el PSC, defensés el centre comercial. També,\nen relació a les paraules de la Sra. Sanz, demana no comparar casos com acaba de\nfer amb Madrid.\nA continuació, reitera que els Governs anteriors van donar la llicència i van\naprovar els plans per fer el centre comercial de “La Maquinista”, de la mateixa\nmanera que ara es planteja una ampliació en una part que és mig industrial i mig\ncomercial. Es mostra contrari a què el frontal de La Sagrera- Sant Martí sigui sòl\nindustrial i que amb el nou planejament es pugui consolidar La Verneda Industrial i\nel Bon Pastor, millorant comunicacions de la zona.\nSeguint amb el cas de La Verneda, comenta que ICV-EUiA va votar el 2008 amb\nel PSC una aprovació inicial per requalificar centenars de milers de metres\nquadrats d’allà, en un projecte que mantenia una part del sòl industrial, però que\nreconvertia més de 700.000 metres quadrats industrials a usos residencials i que,\na més, afectava 3.500 treballadors industrials de la zona. En la mateixa línia, fa\nesment que aquell pla incloïa plans d’habitatge protegit però també molts de\nlliures, un fet que considera que, segons les paraules de la Sra. Sanz, també seria\nun pelotazo. També pregunta quants equipaments s’han fet a La Verneda i recorda\nque els Governs anteriors no hi van fer res.\nRetornant al projecte de “La Maquinista”, assegura que l’Ajuntament exigirà a la\nGeneralitat complir amb els compromisos. Indica que si hi ha nous habitatges,\ncaldran nous equipaments, i recorda que aquests estaven planejats fa anys, tot i\nque no s’ha fet res. Conclou la seva intervenció opinant que també hi ha molts\nveïns de Sant Andreu i de municipis propers a Barcelona que estan a favor de “La\nMaquinista”, i reitera que entén que alguns veïns i comerciants puguin estar contra\nl’ampliació, però no que n’estiguin partits que en el seu moment van donar suport\na la creació del centre comercial, en al·lusió a ICV.\nEl Sr. Portabella es qüestiona quina millora ofereix aquest projecte per a\nBarcelona. Continua la seva intervenció parlant de com estan patint els eixos\ncomercials, en part per la liberalització horària, i com estan canviant els hàbits a la\nciutat. Diu que hi ha una concentració de vendes i productes que està perjudicant\nSant Andreu, Poblenou, Nou Barris o la carretera de Sants i la Creu Coberta. Per\ntot això, advoca per reflexionar sobre el model comercial i la descentralització de la\nciutat. Menciona que l’ Eix Comercial de Sant Andreu, un dels primers que van\ncrear-se a la ciutat, està patint la crisi, inclòs el carrer Gran de Sant Andreu, el\nmés important i que ara té comerços tancats. En aquest sentit, considera que\ncaldria centrar els esforços comercials en aquestes zones abans que en centres\ncomercials.\nPer altra banda, vol evitar que la despesa del centre comercial es concentri en\npoques mans i que siguin transnacionals, en comptes de gent d’aquí. Comenta que\nl’Informe Econòmic de la ciutat de l’últim trimestre, que es va conèixer ahir,\nconstata que Barcelona està sortint de la crisi però que segueix desapareixent\n\n4887\n\n\f4888\n\nGASETA MUNICIPAL DE BARCELONA\n\nNÚM. 26\n\nclasse mitjana, que creix la classe amb menys poder adquisitiu i, que cada cop hi\nha més atur de llarga durada que es queda sense suport econòmic de les\nadministracions. També incideix en què el pes de la indústria i el R+D està baixant\na la ciutat i recorda, a més, que a ahir a la Comissió d’Economia, Empresa i\nOcupació tots els grups estaven a favor de defensar la reindustrialització. Acaba el\nseu incís recordant que el seu Grup no vol aquest model de ciutat ni que els\ncarrers deixin d’estar vius.\nLa Sra. Sanz, per al·lusions del Sr. Bolaños, li demana de fer debats sobre la\nciutat, la mobilitat i el comerç de barri i diu que amb les seves intervencions posa\nde manifest que no té arguments per defensar aquest projecte.\nEs dictamina amb el posicionament favorable de CIU i PP i amb el posicionament\ncontrari del PSC, ICV-EUiA i UpB.\nDistricte de Sant Martí\n19. Aprovar definitivament, de conformitat amb l'article 68 de la Carta Municipal\nde Barcelona, el Pla de millora urbana de la finca situada al carrer de Pujades,\nnúms. 428-448, promogut per Trafalgarseis, SL, amb les modificacions a què fa\nreferència l’informe de la Direcció de Serveis de Planejament; resoldre les\nal·legacions presentades en el tràmit d’informació pública de l’aprovació inicial, de\nconformitat amb l’informe de l’esmentada Direcció de valoració de les al·legacions;\ninformes, tots dos, que consten a l’expedient i a efectes de motivació s’incorporen\na aquest acord.\nLa Sra. Sanz anuncia que el seu Grup farà una reserva de vot perquè van\npresentar al·legacions per falta de concreció de la volumetria del pla, i volen\nvalorar l’opció final escollida. Explica que aquest Pla de Millora Urbana deixava\nobertes quatre possibilitats i que després d’estudiar les al·legacions se n’ha\nconcretat una, que el seu Grup vol estudiar perquè té dubtes que sigui la que\nrelaciona millor l’edifici amb l’espai públic i queda més ben integrada en el paisatge\nurbà.\nEs dictamina amb el posicionament favorable de CIU, PSC, PP i UpB i amb la\nreserva de vot d’ICV-EUiA.\nIV) Part decisòria / Executiva\na) Ratificacions\nb) Propostes d'acord\n20. Acordar la declaració d’especial interès públic i utilitat municipal les obres\nconsistents en la construcció d’un edifici plurifamiliar de 17 habitatges i 6 places\nd’aparcament, compost de planta baixa i tres plantes pis al carrer Leiva, núm. 75\nde conformitat amb l’Ordenança Fiscal 2.1 de l’any 2010; concedir a La\nCooperativa del Teu Barri SCCL la bonificació del 42,5% sobre la quota de l’Impost\nde Construccions, Instal·lacions i Obres generada per la concessió de la llicència\nd’obres amb núm. 03-2009LM19237, que ascendeix a 27.080,43 euros; donat que\ns’ajusta a allò establert en l’apartat b.1) article 7.A3 de l’esmentada ordenança, en\ntant que les obres s’executen per iniciativa privada, destinades a habitatge\nconcertat amb protecció oficial de preu concertat; i donar trasllat a l’Institut\nMunicipal d’Hisenda als efectes pertinents.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Bolaños expressa l'abstenció del PP, la Sra. Sanz expressa\nel vot favorable d’ICV-EUiA i el Sr. Portabella expressa el vot favorable d’UpB.\nS'aprova.\n21. Acordar la declaració d’especial interès públic i utilitat municipal les obres\nconsistents en la construcció d’un edifici plurifamiliar de 4 habitatges i 9 places\nd’aparcament, compost de planta baixa i dos plantes pis al carrer Leiva, núms. 8488 de conformitat amb l’Ordenança Fiscal 2.1 de l’any 2010; concedir a La\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nCooperativa del Teu Barri SCCL, la bonificació del 42,5% sobre la quota de l’Impost\nde Construccions, Instal·lacions i Obres generada per la concessió de la llicència\nd’obres amb núm. 03-2009LM19254 que ascendeix a 1.523,05 euros; donat que\ns’ajusta a allò establert en l’apartat b.1) article 7.A3 de l’esmentada ordenança, en\ntant que les obres s’executen per iniciativa privada, destinades a habitatge\nconcertat amb protecció oficial de preu concertat; i donar trasllat a l’Institut\nMunicipal d’Hisenda als efectes pertinents.\nEl Sr. Vives expressa el vot favorable de CIU, la Sra. Escap expressa el vot\nfavorable del PSC, el Sr. Bolaños expressa l'abstenció del PP, la Sra. Sanz expressa\nel vot favorable d’ICV-EUiA i el Sr. Portabella expressa el vot favorable d’UpB.\nS'aprova.\n22. Iniciar l’expedient per a la contractació del manteniment del clavegueram de\nBarcelona (2015-2022), mitjançant tramitació ordinària, amb la utilització del\nprocediment obert, i amb un pressupost total de licitació de 103.719.460,03 €,\n(10% d’IVA inclòs). Aprovar les actuacions preparatòries efectuades, el plec de\nclàusules administratives particulars i el plec de prescripcions tècniques reguladors\ndel contracte. Convocar la licitació per a la seva adjudicació. Autoritzar\nl’esmentada quantitat amb càrrec a les partides i als pressupostos que s’indiquen\nen aquest mateix document amb el següent desglossament: pressupost net\n94.290.418,24 euros, tipus impositiu del 10 % d’IVA i import d’IVA de\n9.429.041,84 euros, condicionada a l’existència de crèdit adequat i suficient en els\nreferits pressupostos.\nLa Sra. Escarp consulta si ja s’inicia l’expedient i si al Plenari ja hi anirà la\nconvocatòria del concurs i l’adjudicació en comptes del plec de condicions.\nEl Sr. Puigdollers li ho confirma i explica que anirà en aquesta Comissió\ndelegada pel Govern.\nLa Sra. Sanz valora positivament que aquest expedient vagi finalment a la\nComissió i que, per tant, el Govern hagi rectificat.\nEl Sr. Ramírez agraeix que l’aprovació d’aquest plec de clàusules es faci per\naquesta Comissió. Comenta que el document és molt tècnic, i aplaudeix la\nincorporació d’alguns processos, com la gestió del coneixement, la incorporació de\nles TIC, la maquinària mòbil que es farà servir o la inspecció de la xarxa de\nclavegueram o el manteniment detallat de les instal·lacions. Per contra, constata\nque alguns aspectes no els agraden tant, com ara la solvència econòmica o algun\nexpedient informatiu justificatiu sobre la no aplicació del Decret d’Alcaldia de\ncontractació pública responsable, que no podrà ser possible. Per tant, conclou que\nel seu Grup valora el punt positivament, però s’abstindrà.\nLa Sra. Sanz valora positivament que el Govern hagi rectificat i agraeix les\nexplicacions, ja que considera que es tracta d’un plec molt complex. Dit això,\nexpressa que el seu Grup s’abstindrà perquè considera que la creació de BCASA\n(Barcelona Cicle d’Aigua S. A.) és una oportunitat per agrupar els serveis que\nCLABSA (Clavegueram de Barcelona S. A.) feia indirectament i per generar des de\ndins de l’empresa pública tot el manteniment. Per contra, hi veu el risc que\ndesprés d’això se segueixin externalitzant algunes de les potes fonamentals\nd’aquesta empresa, motiu pel qual demana garantir les condicions laborals dels\ntreballadors i que es compleixin les condicions de les contractes amb controls i\ninspeccions.\nEl Sr. Portabella anuncia el vot favorable del seu Grup perquè entén que CLABSA\nfa el mateix que abans i que només ha canviat la planificació i la direcció. També\naplaudeix les millores de sostenibilitat i entén que es mantindran els llocs de\ntreball.\nEl Sr. Vives expressa el vot favorable de CIU, la Sra. Escarp expressa el vot\nfavorable del PSC, el Sr. Ramírez expressa l'abstenció del PP, la Sra. Sanz\nexpressa l'abstenció d’ICV-EUiA i el Sr. Portabella expressa el vot favorable d’UpB.\nS'aprova.\n\n4889\n\n\f4890\n\nGASETA MUNICIPAL DE BARCELONA\n\nNÚM. 26\n\nDistricte de Sarrià-Sant Gervasi\n23. Aprovar inicialment, de conformitat amb l'article 66.3 de la Carta Municipal\nde Barcelona, la modificació del Pla General Metropolità per a la creació d’un\nequipament i obtenció d’espai lliure amb l’ordenació de les finques situades als\ncarrers de Saragossa, núms. 29 i 31, d’Alfons XII, núms. 38-40 i 42-48, i de\nBellesguard, núms. 17 i 19.X, d’iniciativa municipal; exposar-la al públic pel\ntermini d’un mes; i precisar que l’esmentat termini s’amplia d'un mes en cas que\ncoincideixi totalment o parcialment amb el mes d’agost.\nLa Sra. Escarp avisa que faran una abstenció per donar tràmit a l’expedient i així\nfer possible l’obertura del tràmit d’exposició pública per poder presentar\nal·legacions i agraeix les explicacions del Sr. Puigdollers.\nEl Sr. Bolaños veu amb bons ulls l’expedient però explica que faran una\nabstenció perquè es tracta d’una aprovació inicial.\nLa Sra. Sanz també agraeix les explicacions del Sr. Puigdollers i comenta que el\nseu Grup s’abstindrà perquè el projecte pugui tirar endavant. Per una banda,\nvalora positivament l’obtenció de la finca de Can Ferrer, molt reclamada pels veïns\ndel barri, però també pensa que el sostre que l’Ajuntament va comprar a Vil·la\nUrània, al mateix Districte, també podria servir per ubicar-hi habitatge. A més,\ndemana temps perquè fins ahir el seu Grup no va tenir accés al document i volen\nveure l’equilibri econòmic de l’operació i si el valor de l’edificabilitat que\nl’Ajuntament cedeix s’ajusta als valors dels sòls de la zona que l’Ajuntament rep.\nEl Sr. Portabella votarà favorablement el punt perquè que el seu Grup està\nd’acord amb el projecte. Defensa que Vil·la Urània es consolidi com a sòl\nd’equipament i verd, i aplaudeix que es mantingui l’edifici històric, un fet que\nconsidera molt important, i que es construeixi un petit annex al costat, un aspecte\nque veuen correcte. Per altra banda, fan una bona valoració que la resta de\nl’edificabilitat es traslladi a Can Ferrer, ubicat a Galvany, que recorda que és el\nbarri amb menys equipaments de la ciutat.\nEl Sr. Vives expressa el vot favorable de CIU, la Sra. Escarp expressa l'abstenció\ndel PSC, el Sr. Bolaños expressa l'abstenció del PP, la Sra. Sanz expressa\nl'abstenció d’ICV-EUiA i el Sr. Portabella expressa el vot favorable d’UpB. S'aprova.\nc) Proposicions\nV) Part d'impuls i control\na) Proposicions / Declaracions de Grup\nDel Grup Municipal PSC:\n24. La Comissió d'Hàbitat Urbà i Medi Ambient acorda: Que l'Ajuntament de\nBarcelona requereixi a Red Eléctrica de España l'aturada de les obres de la línia de\nmolt alta tensió (MAT), fins que no s'elabori una solució racional dimensionada\nd'acord amb les necessitats econòmiques, socials i ambientals del territori, i que\ncompti amb el corresponent informe d'impacte sobre el medi ambient i la població.\nLa Sra. Andrés comença la seva explicació recordant que fa uns mesos l’Àrea\nMetropolitana va aprovar una moció per requerir a Red Eléctrica de España (a\npartir d’ara REE) que aturés les obres de la subestació a Santa Coloma de\nGramenet i la resta d’actuacions, fins que no s’arribés a un acord sobre la\nimplantació de la xarxa de 400 kilowatts en territori metropolità amb les\nadministracions implicades. Recorda com el president de REE es va comprometre\nel mes de maig passat a paralitzar les obres de la subestació i a obrir un període\nde reflexió conjunta per donar una solució al problema de la MAT amb el seu pas\nper la ciutat. Segons explica, l’espai de treball entre REE i el Ministerio de Industria\ns’ha obert i el seu Grup entén que l’Ajuntament de Barcelona s’hi ha de sumar. A\ncontinuació, argumenta que Barcelona s’ha de preocupar perquè la xarxa prevista\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nté una connexió que creua pel Besòs i que previsiblement entrarà a la ciutat pel\nDistricte de Nou Barris, i també ha de vetllar per la problemàtica que hi ha a\nCollserola, on els traçats i línies s’han de racionalitzar i on cal retirar tot allò que té\nuna funció marginal però que genera un fort impacte sobre el parc. Precisament,\napunta que la Federació d’Associacions de Veïns i Veïnes de Barcelona ha fet\nreiterades demandes sobre la retirada de les torres d’alta tensió que ja no tenen\nl’ús d’abans. Per tot plegat, demana el suport dels Grups en aquest cas i acaba\nrecordant que la Comissió Europea ha demanat mesurar l’impacte ambiental\nd’aquesta infraestructura i l’impacte sobre les persones.\nEl Sr. Ramírez avança que el seu Grup farà un vot contrari perquè REE ja ha\nsuspès la construcció de la subestació a Santa Coloma i perquè l’Ajuntament de\nBarcelona ja va aprovar per unanimitat una moció demanant que es busqui alguna\nsolució, com ara el soterrament de la línia, per al pas de la MAT per la zona més\npropera a Barcelona, concretament pels barris d’Oliveres i de Can Franquesa de\nSanta Coloma. En qualsevol cas, vol recordar que el 2006 i el 2008 es fan\nformalitzar dos acords entre l’Ajuntament de Santa Coloma i REE amb què\ns’aprovava instal·lar la subestació de 400 kilowatts en aquest terme municipal.\nTambé incideix en que el 2011, a l’últim Consell de Ministres del Govern de\nZapatero, es va declarar el projecte de la MAT d’Utilitat Pública i que, tot i que\nl’acord es va intentar impugnar al Tribunal Suprem, aquest ho va desestimar. A\ncontinuació, comenta que hi ha un termini de dos mesos per contestar el dictamen\nde la Comissió Europea. Explica que el seu Grup entén que les obres ja estan i\nfinalment incideix en la importància d’aquesta infraestructura per evitar talls de\nsubministraments i per garantir el manteniment de la xarxa elèctrica a Barcelona i\nl’Àrea Metropolitana.\nLa Sra. Sanz expressa que el seu Grup donarà suport a la proposta perquè\nconsidera que no té sentit dissenyar la MAT abans de tenir acabat el nou Pla\nEspecial de Collserola, ja que l’actual és de 1987 i no contempla la declaració del\nparc natural. Incidint en la Comissió Europea, assenyala que el seu recent avís\nqüestiona la línia i també el fet que en el procés de transformació a la MAT no es\nfes cap informe sobre l’impacte ambiental abans d’autoritzar el projecte. També\ncomenta que l’avaluació ambiental de REE és de fa 40 anys i assegura que des de\nllavors les lleis ambientals han canviat força. A més, defensa que la MAT pot tenir\nefectes molt negatius en el medi ambient i en les persones, i assegura que, tot i\nque la ubicació de la línia ha anat variant, el Govern de Barcelona se n’ha desentès\nfins al punt que ha estat l’Ajuntament de Santa Coloma el que de moment ha\naconseguit una moratòria. Conclou la seva intervenció reiterant que el seu Grup no\nestà a favor de la MAT perquè no creu en aquest model energètic i elèctric i\nlamenta que Espanya no aposti per energies més netes.\nEl Sr. Portabella anuncia que el seu Grup hi votarà a favor i recorda que ja ho\nvan fer quan la proposició es va abordar a l’Àrea Metropolitana. En aquest sentit,\ndemana un estudi sobre l’impacte ambiental, que la línia es dimensioni en funció\nde les necessitats actuals i reitera que el seu Grup creu en l’energia de quilòmetre\nzero. Afegeix que s’ha de parlar del traçat al seu pas per Collserola, motiu pel qual\nestà d’acord amb requerir a REE una solució més racional.\nEl Sr. Vives donarà suport en nom del seu Grup a la proposició i comenta que\nespera que tothom posi seny en aquest cas, sobretot REE.\nLa Sra. Andrés agraeix el suport a la proposició i diu al Sr. Ramírez que les\ncoses canvien i s’han d’actualitzar i adaptar-se als nous temps i que en el cas del\nmodel energètic cada cop es va cap a un model més eficient i sostenible.\nEl Sr. Ramírez respon a la Sra. Andrés dient que el seu Grup dóna ple suport a\nles iniciatives que milloren la sostenibilitat i que la proposició, en tot cas, tampoc\ndiscuteix el tipus d’energia. Conclou la seva intervenció recordant que el seu Grup\nmunicipal a Santa Coloma ha demanat amb els altres Grups de l’Ajuntament\nrectificar algunes parts del recorregut de la línia.\nEl Sr. Vives expressa el vot favorable de CIU, la Sra. Andrés expressa el vot\nfavorable del PSC, el Sr. Ramírez expressa el vot contrari del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova amb el redactat següent:\n\n4891\n\n\f4892\n\nGASETA MUNICIPAL DE BARCELONA\n\nNÚM. 26\n\nLa Comissió d'Hàbitat Urbà i Medi Ambient acorda: Que l'Ajuntament de\nBarcelona requereixi a Red Eléctrica de España l'elaboració d'una solució racional\nper a la línia de Molt Alta Tensió (MAT), dimensionada d'acord amb les necessitats\neconòmiques, socials i ambientals del territori, i que compti amb el corresponent\ninforme d'impacte sobre el medi ambient i la població.\nDel Grup Municipal PP:\n25. La Comissió d'Hàbitat Urbà i Medi Ambient acorda: Instar al Govern\nmunicipal a redactar un pla especial urbanístic que descarti l'ús religiós a la Plaça\nde Toros de la Monumental situada a la Gran Via de les Corts Catalanes 749, per\ntal d'evitar la seva conversió en una mesquita.\nEl Sr. Bolaños indica que davant les informacions sorgides d’un possible projecte\nd’una gran mesquita a la plaça de La Monumental, i tenint en compte que aquesta\nté un possible ús religiós, el seu Grup proposa eliminar aquest ús concret perquè\nl’equipament no pugui albergar cap projecte religiós.\nLa Sra. Escarp comença la seva intervenció destacant que ha escoltat l’alcalde\ndient que no hi ha cap proposta al respecte i, dit això, comenta que La\nMonumental té altres vocacions abans que convertir-se en una gran mesquita i que\nels veïns de Fort Pienc volen recuperar-la com a un espai per a usos socials o\nculturals.\nEn aquest sentit, considera que s’ha de pensar en l’espai com en una reserva\nd’equipament que ha de tenir relació amb el projecte dels barris de Les Glòries, el\nFort Pienc i la Sagrada Família. Dit això, exposa que el seu Grup no és partidari de\ngrans centres de culte, tot i el respecte absolut a tots els cultes, sinó que pensa\nmés en atendre’ls en un àmbit més pròxim. Tot seguit, comenta que li resulta\ncuriós fer una proposició per demanar un Pla Especial per prohibir una cosa, ja que\nsempre se solen fer per determinar usos en positiu. Per tot això, comenta que el\nseu Grup es posicionarà en contra de la proposició i aconsella a l’Ajuntament que si\nvol recuperar La Monumental ha de parlar amb els propietaris, tot i que creu que\nara no és el moment.\nLa Sra. Sanz avisa que també votaran en contra de la proposició perquè\nconsideren que és oportunista i demagoga i que si el debat és sobre la necessitat\nde la mesquita no s’ha d’abordar en la Comissió d’Urbanisme. Indica que aquesta\nplaça de toros està qualificada per acollir tot tipus d’equipaments previstos en\nl’article 212.1 de les normes urbanístiques del Pla General Metropolità, de la\nmateixa manera que ho estan molts edificis de la ciutat que tenen els usos\nconcrets, com l’Ajuntament, la seu del Districte de Nou Barris o la de l'Eixample, el\nPalau de la Generalitat i el de Justícia de Lluís Companys, el Mercat del Ninot, el\nCamp Nou o el Teatre Borràs. Després de posar aquests exemples, pregunta al Sr.\nBolaños si també proposen retirar l’ús religiós en aquests casos. A continuació,\nexpressa que modificar l’ús religiós és discriminatori i incoherent, i conclou la seva\nintervenció dient que si la proposta de mesquita és real els promotors hauran de\npresentar un pla especial i s’haurà de parlar en aquesta Comissió.\nEl Sr. Portabella exposa que la proposició és poc freqüent pel fet de voler\nprohibir i que podria obrir una caixa de pandora que podria complicar l’urbanisme\nde la ciutat. A més, lamenta que la proposició sorgeixi arran d’una notícia que s’ha\ndesmentit. A continuació, comenta que el seu Grup no es creu la notícia perquè\nl’edifici està declarat Bé Cultural d’Interès Local i té protegida la façana i l’arena a\nl’aire lliure. També indica que a la notícia es parla d’una capacitat per a 40.000\npersones, quan a la plaça hi ha 2.000 places, i d’un minaret de 300 metres\nd’alçada, quan la normativa de l’Ajuntament de Barcelona no ho permet. Com\naltres companys, considera complicada la proposta de fer Plans Especials\nUrbanístics per negar coses. Per tot plegat, anuncia que el seu Grup hi votarà en\ncontra.\nEl Sr. Vives manifesta que s’han esgrimit arguments clars i que no entén la\nproposició, i més quan el mateix Sr. Bolaños ha admès que la notícia s’ha\ndesmentit. A continuació, anuncia que s’abstindran perquè el seu Grup no es vol\nposicionar al voltant d’una qüestió inexistent.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nEl Sr. Bolaños tanca el debat lamentant els vots contraris i l’abstenció perquè\nconsidera que aquesta era una bona oportunitat per eliminar la possibilitat futura\nd’un projecte que, per al seu Grup, no hauria de poder ser mai realitat. Reitera que\nel Pla ha sortit vàries vegades a la premsa i que considera que davant una situació\nexcepcional calia una proposta i un procediment excepcional.\nEl Sr. Portabella respon al Sr. Bolaños que entén les seves argumentacions però\nli recorda que en aquest cas l’Ajuntament té dret a retracte.\nEl Sr. Vives expressa l'abstenció de CIU, la Sra. Escarp expressa el vot contrari\ndel PSC, el Sr. Bolaños expressa el vot favorable del PP, la Sra. Sanz expressa el\nvot contrari d’ICV-EUiA i el Sr. Portabella expressa el vot contrari d’UpB. Es\nrebutja.\nDel Grup Municipal ICV-EUiA:\n26. La Comissió d'Hàbitat Urbà i Medi Ambient acorda instar al govern municipal\na: 1) Suspendre la tramitació de la MPGM a l'àmbit dels entorns del canòdrom. 2)\nModificar el document per donar resposta als acords de l'Ajuntament amb les\nentitats veïnals, agrupades en la Taula de Treball Canòdrom, mantenint la\nsuperfície prevista a la MPGM del 2011 i els equipaments acordats. 3) Manifestar el\ncompromís de l'Ajuntament amb els equipaments previstos: escola bressol, centre\nde barri, residència per a gent gran i centre de dia, casal de gent gran, residencia\nper a discapacitats psíquics, poliesportiu i pàrquing soterrat. 4) Convocar el consell\nde barri de Congrés i Indians per explicar els canvis. 5) Procedir a un nou període\nd'exposició al públic.\nLa Sra. Sanz exposa que la proposició té una transacció. Recorda que aquest\ntema s’ha abordat en vàries Comissions i al Plenari del Districte de Sant Andreu.\nEn referència al cas del Canòdrom, explica que quan l’espai estava en desús hi va\nhaver una taula de treball entre veïns i Districte d’on van sortir unes necessitats\nbàsiques i després, a l’hora d’aprovar inicialment el pla, les peticions ja no sortien\nal document, motiu pel qual el seu Grup es va abstenir. Tot seguit, explica que\ndurant el procés d’al·legacions s’ha exigit la incorporació dels equipaments que\ns’havien planificat i que, a més, a la última Comissió d’Hàbitat Urbà es va parlar de\nl’aprovació de l’edifici del Canòdrom com a un espai per ubicar empreses culturals i\nel seu Grup va insistir en col·locar-hi també els equipaments.\nDesprés de tot, considera que el Districte i Hàbitat Urbà s’han anat passant la\npilota sobre la incorporació dels equipaments al pla. Vist això, la proposició\npresentada demana tornar al punt d’inici del projecte i fa la transacció per\nincorporar al projecte les al·legacions presentades pels veïns i pel seu Grup que\nincloïen la necessitat de tenir l’escola bressol, el centre de barri, la residència per\ngent gran i el centre de dia, el casal de gent gran i la residència per discapacitats\npsíquics, el poliesportiu i el pàrquing soterrat.\nEl Sr. Escudé demana a la Sra. Sanz que presti atenció i llegeix una proposició:\n“Primer Punt. Instar la ponència de la modificació del Pla General Metropolità de\nl’àmbit dels entorns del Canòdrom per mantenir íntegrament la superfície de sòl\nque tant el Pla General Metropolità vigent com l’anterior modificació del Pla\nGeneral l’any 2011 reservava per a equipaments públics de tal manera que es\ndonin compliment als acords presos amb la taula del treball del Canòdrom pel que\nfa al programa funcional de l’àmbit. Segon. Manifestar el compromís del Districte\nde Sant Andreu amb els equipaments previstos: escola bressol, centre de barri,\nresidència per a gent gran i centre de dia, casal de gent gran, residència per a\ndiscapacitats psíquics, poliesportiu i pàrquing soterrat. Tercer. Convocar un Consell\nde Barri extraordinari del Congrés i Indians abans de l’aprovació definitiva\nd’aquesta modificació per explicar-la als veïns i veïnes incorporant-ne les\nconclusions a la memòria participativa del projecte”.\nTot seguit, comenta que la proposició que ha presentat ICV és un calc de la\nproposició que el PSC va presentar fa quatre dies al Plenari del Districte de Sant\nAndreu i lamenta que ella no ha ni citat al seu Grup.\nA continuació, confirma que el seu Grup hi votarà a favor i explica que la\nmodificació que està en tràmit substitueix el PGM a l’àmbit de l’antic Canòdrom,\n\n4893\n\n\f4894\n\nGASETA MUNICIPAL DE BARCELONA\n\nNÚM. 26\n\nque va ser aprovat inicialment el febrer de 2011 i que establia reserves de sòl per\nals equipaments que acaba de llegir la Sra. Sanz. La modificació es va encallar\ndurant la seva tramitació, i ara la nova modificació del Pla elimina part de les\nreserves de sòl i perd la possibilitat d’encabir alguns dels equipaments acordats,\nun fet que el seu Grup no comparteix. Per això, vol recuperar la superfície íntegra\nde sòl de l’anterior pla i proposa també acordar de nou amb les entitats veïnals els\nequipaments, entre els quals veu molt necessària l’escola bressol i el centre de\nbarri.\nEl Sr. Bolaños defensa que votaran a favor de la proposta, perquè comparteix el\nfons, però recorda a la Sra. Sanz que el projecte del Canòdrom porta molts anys a\ndebat, que la seva rehabilitació va anar al Plan E del Govern de Zapatero i que a\nl’últim mandat, quan ICV-EUiA tenia responsabilitats al Govern, no es va concretar\nres.\nEl Sr. Portabella també diu que votarà a favor de la proposició perquè indica que\nels usos que s’han volgut donar al Canòdrom, des de voler-hi posar el Museu d’Art\nContemporani al principi fins als vivers actuals, han estat erràtics. A continuació,\nexposa que els veïns estan nerviosos perquè veuen la dificultat de treballar amb\ndos espais, un edifici protegit i catalogat i un annex on han d’anar els\nequipaments. La proposició, afegeix, confirma el que ja està acordat amb els veïns,\nmotiu pel qual hi donen suport, i conclou la seva intervenció demanant que no hi\nhagi retards en el projecte.\nEl Sr. Vives manifesta que el seu Grup votarà a favor de la proposició i agraeix\nla transacció d’ICV, que no interromp el tràmit i permet obrir el debat sobre la\nincorporació de més equipaments. En relació a les paraules del Sr. Portabella,\ncomenta que el Pla va néixer d’una manera esbiaixada i que confia que aquest pas\najudi a tirar endavant el projecte.\nLa Sra. Sanz respon agraint els vots favorables de tots els grups. Puntualitza al\nSr. Escudé que tant el PSC com ICV-EUiA volien presentar la mateixa proposició al\nDistricte i que van acordar que un dels dos Grups la retiraria i que finalment ICVEUiA va presentar una altra reivindicació veïnal. En aquest sentit, recorda que el\nseu Grup ha parlat de la suspensió de llicències i del projecte, mentre que el PSC\nno ho incorporava a la proposició de Sant Andreu recorda que en tot cas ambdues\nproposicions són semblants perquè ambdós Grups van de la mà en aquesta\nqüestió.\nEn relació al que deia el Sr. Bolaños, dóna la raó a que el procés ha donat\nmoltes voltes, i li recorda que precisament per aquest mateix motiu el seu Grup\nlamenta que quan hi havia la taula de treball amb compromisos aquests van\nacabar sense sortir al document. Insisteix en que la voluntat de la proposició és\ntirar endavant el compromís i recorda com PP, PSC i UpB ja van donar suport a\nl’aprovació inicial en el seu moment i ningú es va adonar que els equipaments\nacordats no apareixien al document.\nEl Sr. Escudé dóna la raó a la Sra. Sanz quant a la qüestió de la proposició\nsimilar però puntualitza que ell només es referia al fet que podien haver estat més\nimaginatius i no escriure o copiar directament la proposició presentada pel PSC a\nSant Andreu.\nEl Sr. Vives expressa el vot favorable de CIU, el Sr. Escudé expressa el vot\nfavorable del PSC, el Sr. Bolaños expressa el vot favorable del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova amb el redactat següent:\nLa Comissió d'Hàbitat Urbà i Medi Ambient acorda instar al govern municipal a:\n1) Modificar el document per donar resposta als acords de l'Ajuntament amb les\nentitats veïnals, agrupades en la Taula de Treball Canòdrom, mantenint els\nequipaments acordats. 2) Manifestar el compromís de l'Ajuntament amb els\nequipaments previstos: escola bressol, centre de barri, residència per a gent gran i\ncentre de dia, casal de gent gran, residencia per a discapacitats psíquics,\npoliesportiu i pàrquing soterrat. 3) Convocar el consell de barri de Congrés i\nIndians per explicar els canvis abans de l'aprovació provisional.\nDel Grup Municipal UpB:\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n27. La Comissió d'Hàbitat Urbà i Medi Ambient acorda instar el govern municipal\na concretar una proposta de connexió del verd entre el Parc de les Aigües i el Parc\ndel Guinardó, en l'àmbit de la plaça de la Font Castellana.\nEl Sr. Portabella presenta un mapa per explicar la proposició, i comenta que\naquesta pretén buscar una petita peça per unir el Parc de les Aigües amb els Tres\nTurons i el Parc del Guinardó i que també s’uniria a l’espai verd de Can Batlló i la\nCarretera de les Aigües. Reconeix que es tractaria de pocs metres quadrats que\ntindrien un alt valor estratègic i que permetria potenciar la idea dels corredors\nverds a la ciutat. En aquest sentit, recorda que resolent el lligam entre el passeig\nde Sant Joan i Pi i Margall, que diu que està en vies de solució, es podria arribar\ndes del mar als Tres Turons a través d’un corredor verd. Reitera que es tracta\nd’una petita peça que donaria accés a un gran verd i que milloraria la biodiversitat\nde la ciutat i la cohesió social i, per tot això, demana el vot favorable dels Grups a\nla seva proposició.\nLa Sra. Escarp anuncia el vot favorable del seu Grup perquè comparteix els\narguments del Sr. Portabella i destaca que hi ha dues peces, els terrenys dels\nantics Talleres Muñoz i una part al carrer Tenerife (just al costat de Can Baró), que\npodrien fer aquesta connectivitat.\nEl Sr. Ramírez també comparteix els arguments i confirma el vot favorable del\nseu Grup perquè entén que la proposta encaixa dins el Pla del Verd i la\nBiodiversitat. En aquest sentit, proposa que s’obri un espai participatiu veïnal i que\nquan el Govern materialitzi la proposta concreti un calendari d’execució i de\nrecursos.\nLa Sra. Sanz també comunica el vot favorable a la proposició perquè creu que té\nun gran sentit i perquè el projecte s’inclou al Pla de Biodiversitat i del Verd. Així,\nconfia en què el corredor cívic pugui acabar baixant del passeig de Sant Joan amb\nDiagonal cap a baix i incideix en què aquest Pla ha de tenir un sentit final de lligar\nels pulmons verds de Collserola i Ciutadella.\nEl Sr. Puigdollers també es mostra a favor de la proposició i puntualitza que el\nPla de Biodiversitat, en el seu punt 2, ja parla de planificar el verd cercant la\nconnectivitat i indica que ja s’està treballant en aquest cas.\nEl Sr. Puigdollers expressa el vot favorable de CIU, la Sra. Escarp expressa el\nvot favorable del PSC, el Sr. Ramírez expressa el vot favorable del PP, la Sra. Sanz\nexpressa el vot favorable d’ICV-EUiA i el Sr. Portabella expressa el vot favorable\nd’UpB. S'aprova.\nb) Proposicions amb contingut de Declaració institucional\nc) Precs\nDel Grup Municipal PP:\n28. Que el Govern municipal presenti en el termini de 6 mesos un Pla per\nsoterrar tot el cablejat elèctric i telefònic de la ciutat de Barcelona.\nEl Sr. Ramírez explica que a molts barris, especialment a prop de Collserola però\ntambé a Sarrià, Sants, Poble Sec, Sant Andreu, Poblenou o Eixample, hi ha\ncablejat aeri de subministrament elèctric i telefònic sense soterrar. A continuació,\ndemana soterrar els cables per qüestions de seguretat i perquè hi hagi menys\nvulnerabilitat als efectes dels fenòmens meteorològics. A més, incideix en què la\nmesura permetrà garantir el subministrament elèctric i telefònic i millorarà\nl’accessibilitat a la via pública, ja que hi ha alguns pals en voreres que dificulten el\npas dels vianants. Per tot plegat, demana que el Govern municipal presenti en un\ntermini de sis mesos un pla per soterrar tot el cablejat elèctric i telefònic de la\nciutat.\nEl Sr. Vives accepta el prec i reconeix que els sis mesos potser són laxes, però\nque fa temps que s’està estudiant aquest Pla i que s’haurà d’executar en termini\nmés o menys llarg, ja que l’operació tindrà un alt cost. Tot i això, considera bona la\nproposta.\n\n4895\n\n\f4896\n\nGASETA MUNICIPAL DE BARCELONA\n\nNÚM. 26\n\nEl Sr. Ramírez agraeix l’acceptació del prec i entén, per les declaracions del Sr.\nVives, que el Pla s’allargarà. Demana, de totes maneres, disposar d’un document\nde treball i un mapa de l’estat del cablejat per identificar els problemes. Recorda\nque Barcelona és un referent de ciutat smart i que entén que el recent presentat\nPla Director de les TIC ha d’ajudar a gestionar el pla de soterrament del cablejat.\nEs dóna per tractat.\nDel Grup Municipal ICV-EUiA:\n29. Que el Govern municipal faci arribar immediatament una còpia a tots els\nGrups Municipals dels estudis sobre la Sagrada Família i els seus entorns.\nLa Sra. Sanz demana que es facilitin immediatament els estudis sobre els\nentorns de la Sagrada Família, perquè el 2012 el seu Grup es va assabentar que el\nGovern Municipal havia encarregat un estudi sobre això que va costar 18.000\neuros i que presentava vuit propostes. Manifesta que el maig de 2013 el seu Grup\nva preguntar i demanar per escrit els continguts de l’estudi, una informació que\nmesos després, al desembre, va sortir publicada a La Vanguardia. Per tot plegat,\nexplica que es va tornar a demanar una còpia de l’estudi, en aquest cas al gerent\nd’Hàbitat Urbà i 14 mesos després, lamenta que encara no s’ha rebut l’estudi. En\naquest sentit, recorda que la resposta a les iniciatives escrites sol ser d’un mes i\nque, en tot cas, com que recentment s’ha constituït la Comissió de Seguiment de\nla Sagrada Família, considera que seria bo disposar de la informació relativa als\ntreballs d’aquest entorn per una qüestió de transparència democràtica i per\ntreballar en igualtat de condicions.\nEl Sr. Vives indica que desconeix la casuística específica però confirma que\nfacilitarà l’estudi de manera immediata.\nLa Sra. Sanz agraeix l’acceptació del prec i demana que l’estudi, així com si hi\nha altres informacions, es lliurin tan ràpid com sigui possible.\nEs dóna per tractat.\nd) Preguntes\nDel Grup Municipal PSC:\n30. Quin és el calendari d'execució de l'edifici de reallotjaments de l'actuació\nEuropa - Anglesola i quina és la solució prevista per a l'accés dels diferents edificis\nR1, R2 i R3 del sector?\nLa Sra. Escarp pregunta per la rampa en règim de concessió en l’àmbit EuropaAnglesola i la construcció de l’edifici R3 de reallotjament d’aquest projecte. Creu\nque hi ha un acord i vol confirmar si n’hi ha hagut un amb la propietat perquè\nsiguin menys de 50 anys. A més, demana tenir un compromís de posar data\nconcreta als reallotjaments.\nEl Sr. Vives desconeix les precisions, però confirma que el compromís dels\npromotors de fer l’edifici R3 és ferm, que hi ha un acord per fer les dues rampes,\nuna de les quals es cediria després a l’Ajuntament de Barcelona, i que ara s’està\nbuscant finançament per l’edifici R2. Per acabar, destaca el treball conjunt i apunta\nque en acabar la Comissió es facilitarà a tots els Grups la informació disponible.\nLa Sra. Escarp manifesta satisfacció veient que hi ha un acord.\nLa Sra. Sánchez felicita a tots els Grups que han fet que aquest acord tan\nnecessari sigui possible i destaca que quan hi ha diàleg hi ha solucions.\nEs dóna per tractada.\n31. Quina informació té el govern de la ciutat de la proposta de recentralització\ndels ajuts a la rehabilitació d'edificis d'habitatges proposat per la Ministre de\nFomento i quin és el seu posicionament al respecte? Aquesta proposta de\nfinestreta única, aportarà més o menys recursos dels actuals a la ciutat de\nBarcelona per ajuts a la rehabilitació?\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLa Sra. Andrés comença la seva intervenció assenyalant que la rehabilitació és\nuna aposta de sempre de l’Ajuntament de Barcelona, que, de fet, per aquest motiu\nhi ha el Pla Empenta i que el seu Grup es mostra preocupat per si no es poden fer\ntots els projectes de rehabilitació que queden pendents. En aquest sentit, demana\nsaber quina informació té el Govern de la ciutat sobre la proposta de\nrecentralització dels ajuts a la rehabilitació d’habitatges proposat pel Ministerio de\nFomento i també conèixer el posicionament del Govern municipal respecte aquesta\nrecentralització i si, arran d’això, hi haurà més o menys recursos per a Barcelona.\nEl Sr. Vives comenta que manté una bona comunicació amb el Ministerio, que no\nli consta res en aquest sentit i que, per tant, no pot respondre res.\nLa Sra. Andrés comenta que el seu Grup ha tingut notícies que des del Ministerio\nde Fomento s’està preparant una llei per crear una finestreta única de gestió de la\nrehabilitació i que, per això, demana saber si és cert i en quina mesura pot\nrepercutir als ajuts que es donen.\nEs dóna per tractada.\nDel Grup Municipal PP:\n32. Quines són les actuacions realitzades i les actuacions a realitzar fins l'any\n2018, en el marc de la capitalitat mundial del mòbil al MWC (respecte a les\ninfraestructures), més enllà de les previsions pel congrés del proper mes de\nfebrer? Sol·licitem disposar d'una còpia per escrit de la resposta que es doni en\nComissió.\nEl Sr. Bolaños pregunta respecte la capitalitat mundial del mòbil de Barcelona i\nper saber si s’està aprofitant aquest nomenament més enllà del Congrés de Mòbils.\nEn aquest sentit, valora que el congrés és un èxit, però advoca perquè la ciutat i\nles administracions facin més per tal que aquest talent que ve a Barcelona durant\nuns dies deixi valor afegit a la ciutat durant molt més temps.\nEl Sr. Vives indica al Sr. Bolaños que li facilitarà per escrit les sis actuacions que\ns’estan fent a la ciutat, que comprenen, entre d’altres, la millora de cobertura o la\ndinamització de la indústria del mòbil. A continuació, puntualitza que la capitalitat\nno l’han donada a Barcelona sinó que la ciutat se l’ha guanyat i, en aquest sentit,\nrecorda que en els últims tres anys s’han fet moltes start-up’s al voltant del món\nde les smart cities. Així, considera que Barcelona és la primera ciutat del món en\naquest tipus de projectes i que, per aquest motiu, costa trobar professionals que\npuguin cobrir les necessitats laborals en aquest camp. Tot i això, coincideix amb el\nSr. Bolaños amb què cal aconseguir una simbiosi més potent entre el món smart i\nel del mòbil i el Mobile Capital.\nEs dóna per tractada.\nDel Grup Municipal ICV-EUiA:\n33. Quina valoració fa el Govern municipal de l'ús ciutadà de la zona\nmonumental del Park Güell? Sol·licitem que aquesta resposta sigui lliurada per\nescrit a la mateixa comissió.\nLa Sra. Sanz demana una valoració de l’ús ciutadà de la zona monumental del\nPark Güell i una resposta per escrit. A continuació, comenta que les dades que ha\nvist el seu Grup, facilitades pel Districte de Gràcia, mostren una certa contenció de\nl’accés especialment per part dels turistes. En aquesta línia, exposa que el 7,9%\ndels 970.000 accessos han estat de veïns que han accedit de manera gratuïta a la\nzona, visitants de Gaudir+Barcelona o alumnes de visites escolars i que, segons\ncalcula, hi ha una mitjana de 947 ciutadans al mes, o el que és el mateix, una\nmitjana diària de 31,3 ciutadans. Amb aquestes dades, desitja tenir una valoració\nmunicipal de la iniciativa.\nEl Sr. Vives respon que passarà la informació per escrit a la Sra. Sanz i destaca\nque la valoració és molt positiva. Manifesta que la solució presa és complexa i té\npros i contres però que aquesta aconsegueix preservar el patrimoni monumental,\n\n4897\n\n\f4898\n\nGASETA MUNICIPAL DE BARCELONA\n\nNÚM. 26\n\nque diu que tenia un deteriorament galopant. A més, reitera que, com en qualsevol\nprojecte d’aquestes característiques, la mesura s’haurà d’anar ajustant.\nLa Sra. Sanz comparteix amb el Sr. Vives la necessitat de preservació del Park\nGüell pel que suposa aquest monument per la ciutat i expressa que al seu Grup li\npreocupa que la proposta de tancar la zona monumental pugui generar efectes\nnegatius en l’ús que fa la ciutadania del parc. A continuació, considera que les\ndades demostren que no hi ha un bon ús ciutadà i recorda que als diferents\nConsells de Barri o en el Plenari del Districte els veïns han expressat dificultats per\npassejar pel parc des que s’ha tancat l’accés.\nEn un altre sentit, indica que només tres Oficines d’Atenció Ciutadana (OAC) de\nla ciutat permeten accedir al registre Gaudir+Barcelona i que aquesta opció\ns’hauria de poder fer a tot el territori per tal que tots els barcelonins puguin\ndisposar d’aquesta acreditació per accedir al parc de manera àgil i ràpida.\nEs dóna per tractada.\nDel Grup Municipal UpB:\n34. Quants arbres s'han retirat de la plaça de les Glòries Catalanes? Quants\nd'aquests han estat replantats i on?\nEl Sr. Portabella comenta que en la modificació de la plaça de Les Glòries hi\nhavia un roure i 236 alzines i recorda que des d’un primer moment el Govern va\ndir que serien traslladades. Constata que primer es van podar adequadament i que\nllavors es va fer el trasllat correctament, però manifesta que quan les alzines ja\ntenen una mitjana de 30 anys i es trasplanten, pot ser que els costi sobreviure. En\naquest sentit, pregunta si ara s’agafaran les alzines i les replantaran temporalment\na la zona que queda alliberada prop de la plaça.\nEl Sr. Vives indica que el contingut de la pregunta formulada era saber el\nnombre d’arbres retirats i replantats i proposa que, donat que la consulta és\ndiferent, s’expliqui als diferents Grups el criteri i la metodologia que se segueix en\naquest cas.\nEl Sr. Portabella reitera que la preocupació essencial i la pregunta era saber si\nles alzines que s’han trasplantat es tornaran a trasplantar en uns anys.\nEl Sr. Vives concreta que al procés de Les Glòries hi ha 415 arbres i que\nd’aquests s’han recuperat 222 unitats d’alzines, 187 de les quals són al viver de\nLes Glòries; 14, a Can Cortada; 21 a Meridiana Sud; i 156 arbres han anat al viver\nestacionari per a la seva recuperació. A més, comenta que hi ha 37 exemplars que\nno eren trasplantables que han anat a la planta de compostatge. Per acabar la\nintervenció, proposa fer una sessió específica per anar explicant les novetats del\nprojecte.\nEl Sr. Portabella considera que és un eufemisme que es parli d’arbres no\ntrasplantables quan són arbres que van a compostatge i, en tot cas, agrairà que\ntot plegat es pugui explicar amb més detall.\nEl Sr. Vives puntualitza que hi ha arbres que són com una tija i que és molt\ncomplicat trasplantar-los, motiu pel qual és millor fer-ne compostatge i buscar-ne\nd’altres en millors condicions.\nEs dóna per tractada.\n35. Quin és el capteniment del Govern municipal sobre el procés participatiu i el\ncalendari d'execució de la MPGM de l'àmbit de Vallcarca?\nEl Sr. Portabella manifesta que la modificació del Pla General Metropolità a\nVallcarca ha estat plena d’entrebancs per problemes de conjuntura econòmica,\ndificultats tècniques, manca de sòl i demandes veïnals. A continuació, expressa\nque tot plegat ha acabat provocant que després de diverses reunions la Comissió\nde Seguiment de Vallcarca acordi la necessitat de revisar el planejament i\ncomençar el projecte de nou. En aquest sentit, destaca que l’Associació\nInternacional d’Arquitectes farà de mediadora en el procés i que ara s’ha\nd’aconseguir compaginar de nou la part privada i la pública. Afegeix, a més, que\nper al seu Grup una de les principals preocupacions és el termini per tirar endavant\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nel projecte, ja que la zona està empantanegada des de fa temps. Per tot plegat,\npregunta al Govern municipal sobre el capteniment i sobre els plans a fer a curt\ntermini.\nEl Sr. Vives reitera que el planejament ha estat desafortunat i que ara cal\nredefinir els criteris perquè sigui viable i favorable al barri. Tot seguit, esmenta que\ns’ha definit un procés participatiu sobre l’operació, els resultats del qual es podrien\ntenir de cara a l’octubre. Considera que aleshores es podrà determinar com\nqueden les peces i com es podran fer els canvis en el planejament urbanístic.\nEs dóna per tractada.\ne) Seguiment Proposicions / Declaracions de Grup\nDel Grup Municipal PP:\n36. Es requereix al govern municipal que informi sobre les gestions realitzades i\nl'estat d'execució del prec M1115/7793, acceptat en la sessió de 20 de juny de\n2013: Instar al Govern municipal a presentar un Pla per tal de concentrar el\npersonal d’Hàbitat Urbà i Medi Ambient en edificis de propietat municipal per tal de\nreduir costos de lloguer i millorar la funcionalitat, en un termini de 3 mesos.\nEl Sr. Bolaños fa un prec perquè considera que la despesa en els lloguers de\nl’àrea d’Hàbitat Urbà és molt elevada i llastra altres inversions. Reconeix que s’han\nfet canvis en aquest sentit com el cas de B:SM, que ha passat a estar en una\noficina de l’Eixample i que aconsegueix reduir la factura dels lloguers de la ciutat.\nTenint en consideració aquest exemple, el seu Grup proposa que Hàbitat Urbà\ndugui a terme un procés similar per tal que es redueixi la despesa en lloguers, que\nen el seu conjunt suposa uns 20 milions a l’any a la Ciutat.\nEl Sr. Vives explica que s’ha tingut l’oportunitat de moure l’àrea d’Hàbitat Urbà a\nalgun edifici però que al final el trasllat s’ha acabat descartant sempre per\nqüestions de negociacions o per dificultats del moviment i també pel fet que s’hagi\ncanviat de gerent de l’àrea i que, com a conseqüència d’això, el moviment s’hagi\nretardat. En aquest sentit, assenyala que s’està treballant per definir el canvi i\naconseguir estalviar i que s’anirà informant al respecte.\nEs dóna per tractada.\nVI) Mocions\nNo havent-hi altres assumptes per tractar, la Presidència aixeca la sessió a les\n19,33 h.\n\n4899\n\n\f4900\n\nGASETA MUNICIPAL DE BARCELONA\n\nNÚM. 26\n\nAcords\nAcords de les sessions del mes de setembre de 2014\nCOMISSIÓ DE PRESIDÈNCIA I RÈGIM INTERIOR\nSessió de 17 de setembre de 2014.\nPart Decisòria / Executiva\nPropostes d’acord\n1. Autoritzar, de conformitat amb allò disposat a l’article 8.1 del Reglament\nOrgànic Municipal, la compatibilitat sol·licitada per la Ima. Sra. Míriam Casanova\nDoménech entre la seva activitat com a Regidora de l’Ajuntament de Barcelona,\nque exerceix en règim de dedicació parcial, i l’activitat pública com a Professora\nuniversitària associada a temps parcial de la Universitat de Barcelona, per al\nperíode comprés entre els dies 15 de setembre de 2014 i 14 de setembre de 2015,\ni pròrrogues que es puguin produir, d’acord amb allò que preveuen els articles 75\nde la Llei 7/1985, de 2 d’abril, reguladora de les Bases de Règim Local; 167.1 del\nText Refós de la Llei municipal i de règim local de Catalunya, aprovat per Decret\nLegislatiu 2/2003, de 28 d’abril; i 5 i 9 de la Llei 53/1984, de 26 desembre,\nd’incompatibilitats del personal al servei de les Administracions Públiques.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n2. Que el Govern municipal presenti en un termini de 3 mesos a la Comissió de\nSeguiment de l'Ordenança de mesures per fomentar i garantir la convivència\nciutadana a l'espai públic de Barcelona, un informe que contempli: - Anàlisi de les\nmesures d'informació dirigides a les persones no residents a Barcelona entorn les\nnormes i mesures incloses en l'Ordenança. - Anàlisi de les actuacions realitzades\nper l'Ajuntament de Barcelona d'aplicació de l'art. 83 de mesures específiques a\naplicar en el cas dels no residents a Barcelona. - Propostes de millora, a nivell\ninformatiu i de protocols, per aquest àmbit d'aplicació de l'Ordenança.\nDel Grup Municipal d’ICV-EuiA:\n3. La Comissió de Presidència i Règim Interior insta al Govern municipal a crear\ntotes les condicions necessàries per a resoldre la situació dels treballadors i les\ntreballadores de BCN Audiovisual -empresa subcontractada per BTV per a prestar\nel servei- que els ha portat a convocar una vaga els propers dies 19 de setembre i\n3 d'octubre per a millorar les seves condicions laborals.\nDel Grup Municipal d’UpB:\n4. La Comissió de Presidència i Règim Interior acorda instar al govern de la\nGeneralitat de Catalunya a revisar el Text refós de la Llei de Protecció dels\nAnimals.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nCOMISSIÓ D'ECONOMIA, EMPRESA I OCUPACIÓ\nSessió de 17 de setembre de 2014.\nPart Decisòria / Executiva\nPropostes d’acord\n1. Primer. Aprovar inicialment les modificacions de crèdit, consistents en\ntransferències de crèdit, en el Pressupost General de l’Ajuntament de Barcelona de\nl’exercici 2014, per un import de 9.760.000,00 euros, de conformitat amb la\ndistribució d’aplicacions pressupostàries que consta a l’expedient, referència\ncomptable 14090990. Segon. Exposar-lo al públic durant un termini de quinze dies\nhàbils per tal que es puguin formular les reclamacions que es considerin oportunes.\n2. Estimar els recursos de reposició presentats contra l’acord de la Comissió\nd’Economia, Empresa i Ocupació del Consell Municipal, de 22 de gener de 2014 per\nles persones següents: César Ares Castro (CA 15), M. Isabel Paredes Aznar (CA\n19), Francisco Cabanillas Salgado (CA 40), Kiosko Corcega, SL (CA 45), Eloy\nGarcia Pérez (CA 72), Pascual Monte Collado (CA 76), Kiosko Rosellón SL (CA\n104), M. Rosario Sancho Zalacaín (CA 148), Guadalupe Lusilla del Pozo (160),\nFrancisco Palomino Dueñas (CA 173), Immaculada Rivas Roig (CA 192), Khaled\nBen Ali Bahlous Abbbessi (CA 232), Francisco Sánchez Oliver (CA 239), Rosa M.\nMartínez París (CA 256), Montserrat Fernández Martín (CA 261), Felipe Alonso\nSánchez (CA 287), Saturnino Pascual Santamaria (CA 303), M. Olímpia Rozas\nFernández (CA 308), Josep M. Pons Vilallonga (CA 320), Beba Silva Pereira (CA\n324), Pilar Portes Barcelo (CA 343), M. Carmen Vilaclara Rubio (CA 377), Jordi\nGómez Priu (CA 381), Marcos Adan Clemente (CA 401) i, en conseqüència,\nadjudicar-los la concessió de l’ús privatiu de domini públic municipal mitjançant\nquioscos situats a la via pública per a la venda de diaris, revistes, llibres i altres\npublicacions periòdiques; formalitzar-ne la concessió a favor dels adjudicataris, i\ndesestimar, per les raons exposades en l’informe de la Direcció de Patrimoni, els\nrecursos de reposició presentats contra el mateix acord municipal per Adolfo Lopez\nIbáñez (CA 203), Manuel García Roldán (CA 249), Rosario Garcia Sala (CA 355), i\nAngel Alcoverro Marco (CA 369).\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n3. La Comissió d’economia, empresa i ocupació insta al Govern municipal a crear\nuna Taula de treball amb la participació dels grups polítics municipals sobre\nEconomia col·laborativa, amb la compareixença en la corresponent sessió dels\ndiferents agents implicats i rellevants en aquest àmbit, quan s'escaigui i així ho\nacordi la Taula de treball, en funció del tema a tractar, amb l’objectiu de debatre i\nassolir un pacte per l’adaptació d’aquest nou sector al model de ciutat, cercant la\nregulació que el faci un valor afegit al model econòmic i al turisme de qualitat de\nBarcelona.\nDel Grup Municipal del PP:\n4. La Comissió d'Economia, Empresa i Ocupació acorda: Reclamar al Govern de\nla Generalitat de Catalunya el 100% de la recaptació de l'impost turístic\ncorresponent a la ciutat de Barcelona.\n\n4901\n\n\f4902\n\nGASETA MUNICIPAL DE BARCELONA\n\nNÚM. 26\n\nDel Grup Municipal d’ICV-EUiA:\n5. La Comissió d’Economia, Empresa i Ocupació acorda: - Reclamar al Govern de\nla Generalitat de Catalunya la modificació de l’Impost sobre estades en\nestabliments turístics en els sentits següents: - El 100% de la recaptació de\nl’impost sobre estades en establiments turístics a cada municipi es transferirà al\nseu ajuntament. - La destinació d’aquests recursos serà decidida per l’ajuntament\ncorresponent per tal de compensar les externalitats negatives que genera el\nturisme, o d’altres. - Instar al Govern municipal i a l’Alcalde Trias a adreçar-se a\nles entitats municipalistes, Federació de Municipis de Catalunya i Associació de\nMunicipis de Catalunya, per tal de liderar conjuntament aquesta reclamació.\nDel Grup Municipal d’UpB:\n6. La Comissió d'Economia, Empresa i Ocupació acorda instar el govern\nmunicipal a potenciar el coneixement dels serveis d'atenció ciutadana en l'àmbit\ndel consum, com l'OMIC i la Junta Arbitral, i a vetllar per agilitzar-ne els\nprocediments.\nCOMISSIÓ D'HÀBITAT URBÀ I MEDI AMBIENT\nSessió de 18 de setembre de 2014.\nPart Decisòria / Executiva\nPropostes d’acord\n1. Aprovar la declaració d’interès públic i utilitat municipal de l’activitat de\npública concurrència que inclou desfilades i conferències de moda per a públic\nespecialitzat, així com una àrea oberta als compradors i al públic en general\nprevista en els espais exteriors del Recinte Modernista de Sant Pau, incloent un\nespai de restauració al Pavelló de Sant Rafael, ubicat al carrer Sant Antoni Maria\nClaret, 167, de conformitat amb l’Ordenança Fiscal 2.1 de l’any 2013. Concedir al\nConsorci de Comerç, Artesania i Moda de Catalunya, de conformitat amb\nl’Ordenança Fiscal 2.1 de l’any 2013 la bonificació del 70% sobre la quota de\nl’Impost de Construccions, Instal·lacions i Obres (ICIO) generada per la concessió\nde la llicència d’espectacles públics i activitats recreatives de caràcter\nextraordinari, el 26 de juny de 2014, per resolució del gerent del Districte d’HortaGuinardó. L’impost suma la quantitat de 1.926,25 euros i aplicant la bonificació del\n70%, la quota resultant exigible és de 577,87 euros, donat que s’ajusta a allò\nestablert en l’article 7è de l’esmentada ordenança, ja que el titular de la llicència\nés una entitat de caràcter públic; l’activitat es realitza en terrenys qualificats\nd’equipaments (clau 7b) i acompleix una funció d’interès social. Donar trasllat a\nl’Institut Municipal d’Hisenda als efectes pertinents.\n2. Acordar la declaració d’especial interès i utilitat municipal la llicència d’obres\nper a la restauració de la façana principal del Centre Especial Carrilet ubicat al\ncarrer Campoamor, número 5 i de conformitat amb l’Ordenança Fiscal 2.1 de l’any\n2013; concedir al Centre Especial Carrilet, SCCL la bonificació del 65% sobre la\nquota de l’Impost de Construccions, Instal·lacions i Obres (ICIO) generada per la\nconcessió de la llicència, en data 1 de juliol de 2014, que suma la quantitat de\n141,36 euros, essent la quota total de l'ICIO de 217,48 euros i aplicant la\nbonificació del 65% la quota resultant exigible és de 76.12 euros (35% restant)\ndonat que s’ajusta a allò establert en l’article 7è de l’esmentada ordenança, ja que\nel titular de la llicència és una entitat sense ànim de lucre, les obres es realitzen en\nterrenys qualificats d’equipaments (clau 7a) i acompleixen una indiscutible funció\nd’interès social com és la realitzada per un equipament docent; i donar trasllat a\nl’Institut Municipal d’Hisenda als efectes pertinents.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n3. Aprovar la declaració d’interès públic i utilitat municipal de les obres\nconsistents en la instal·lació d’un ascensor a la finca de rambla del Carmel, 2 A, de\nconformitat amb l’Ordenança Fiscal 2.1 de l’any 2013. Concedir a la Comunitat de\nPropietaris de la finca de la rambla del Carmel, 2 A, de conformitat amb\nl’Ordenança Fiscal 2.1 de l’any 2013 la bonificació del 90% sobre la quota de\nl’Impost de Construccions, Instal·lacions i Obres generada per la concessió de la\nllicència d’obres per a la instal·lació d’un ascensor en edifici plurifamiliar, en data 6\nde juny de 2013 (essent la quota total de 1.709,90 euros, i aplicant la bonificació\ndel 90%, la quota resultant exigible és de 170,99 euros); donat que s’ajusta a allò\nestablert en l’article 7è de l’esmentada ordenança, ja que es tracta d’unes obres\nque afavoreixen les condicions d’accés i habitabilitat de les persones amb\ndiscapacitat i aquestes no s’integren en obres o construccions d’abast general. En\ndata 2 de maig de 2014 la comunitat de propietaris va liquidar la quantitat de\n1.709,90 euros en concepte d’impost sobre construccions, instal·lacions i obres;\nper tant, amb la concessió de la bonificació correspon la devolució de 1.538,91\neuros. Aplicar el mateix tipus de bonificació al cost total de l’obra que resulti de la\ninspecció final de la obra i donar trasllat a l’Institut Municipal d’Hisenda als efectes\npertinents.\n4. Aprovar la declaració d’interès públic i utilitat municipal de les obres\nconsistents en la instal·lació d’un ascensor a la finca de Pantà de Tremp, 45-47, de\nconformitat amb l’Ordenança Fiscal 2.1 de l’any 2013. Concedir a la Comunitat de\nPropietaris de la finca del carrer Pantà de Tremp, 45-47, de conformitat amb\nl’Ordenança Fiscal 2.1 de l’any 2013 la bonificació del 90% sobre la quota de\nl’Impost de Construccions, Instal·lacions i Obres generada per la concessió de la\nllicència d’obres per a la instal·lació d’un ascensor en edifici plurifamiliar, en data\n23 de gener de 2014 (essent la quota total de 3014.14 euros, i aplicant la\nbonificació del 90%, la quota resultant exigible és de 301,41 euros); donat que\ns’ajusta a allò establert en l’article 7è de l’esmentada ordenança, ja que es tracta\nd’unes obres que afavoreixen les condicions d’accés i habitabilitat de les persones\namb discapacitat i aquestes no s’integren en obres o construccions d’abast general.\nEn data 10 de desembre de 2013 la comunitat de propietaris va liquidar la\nquantitat de 3014,14 euros en concepte d’impost sobre construccions,\ninstal·lacions i obres; per tant, amb la concessió de la bonificació correspon la\ndevolució de 2.712,73 euros. Aplicar el mateix tipus de bonificació al cost total de\nl’obra que resulti de la inspecció final de la obra i donar trasllat a l’Institut\nMunicipal d’Hisenda als efectes pertinents.\n5. Denegar a la CP de la finca del carrer Àngel Marquès, 11 la bonificació del\n90% sobre la quota de l’Impost de Construccions, Instal·lacions i Obres generada\nper la concessió de la llicència d’obres, en data 19 d’abril de 2012, per a la\ninstal·lació d’un ascensor per l’exterior d’un edifici aïllat plurifamiliar d’habitatges,\nsense modificar el nombre d’habitatges, donat que segons disposa l’article 7è 1.1\nde l’Ordenança Fiscal 2.1 de l’any 2012, per tal de gaudir dites bonificacions serà\nnecessari que el subjecte passiu sol·liciti la declaració d’especial interès o utilitat\nmunicipal de les obres, construccions o instal·lacions a executar i la bonificació en\nels terminis següents: a) en el moment de sol·licitar la corresponent llicència\nd’obres o instal·lació; b) abans de ser concedida la llicència, juntament amb la\npresentació de la corresponent autoliquidació provisional de l’impost. En el present\ncas, la llicència d’obres es va sol·licitar el 22 de desembre de 2011 i es va concedir\nper resolució de la Regidora del Districte, de 19 d’abril de 2012, i la bonificació es\nva demanar per instància l’any 2014, per tant, fora del termini fixat a l’ordenança\nfiscal referida anteriorment. Procedeix, en conseqüència, la desestimació de la\nbonificació sol·licitada.\n6. Aprovar la declaració d’interès públic i utilitat municipal de les obres\nconsistents en la instal·lació d’un ascensor a la finca del carrer Hedilla, 84-88, de\nconformitat amb l’Ordenança Fiscal 2.1 de l’any 2013. Concedir a la Comunitat de\nPropietaris de la finca del carrer Hedilla, 84-88, de conformitat amb l’Ordenança\n\n4903\n\n\f4904\n\nGASETA MUNICIPAL DE BARCELONA\n\nNÚM. 26\n\nFiscal 2.1 de l’any 2013 la bonificació del 90% sobre la quota de l’Impost de\nConstruccions, Instal·lacions i Obres generada per la concessió de la llicència\nd’obres per a la instal·lació d’un ascensor en edifici plurifamiliar, en data 12 d’agost\nde 2013 (essent la quota total de 1.507,5 euros, i aplicant la bonificació del 90%,\nla quota resultant exigible és de 150,75 euros); donat que s’ajusta a allò establert\nen l’article 7è de l’esmentada ordenança, ja que es tracta d’unes obres que\nafavoreixen les condicions d’accés i habitabilitat de les persones amb discapacitat i\naquestes no s’integren en obres o construccions d’abast general. En data 13 de\njuny de 2013 la comunitat de propietaris va liquidar la quantitat de 1.507,5 euros\nen concepte d’impost sobre construccions, instal·lacions i obres; per tant, amb la\nconcessió de la bonificació correspon la devolució de 1.356,75 euros. Aplicar el\nmateix tipus de bonificació al cost total de l’obra que resulti de la inspecció final de\nla obra i donar trasllat a l’Institut Municipal d’Hisenda als efectes pertinents.\n7. Declarar d’interès i utilitat municipal les obres per a la reforma interior de\nl'Hotel Condes de Barcelona (Casa Enric Batlló, catalogat B) actualment de 4*, per\na transformar-lo en 5*GL (exp. 02-2013LL41143) i, de conformitat amb\nl’Ordenança Fiscal 2.1 de l’any 2014, concedir a Gesinmo 99, SL (NIF B62095393)\nla bonificació del 50% sobre la quota de l’Impost sobre Construccions,\nInstal·lacions i Obres generat per la concessió de la llicència el 6 de maig de 2014\nper les obres corresponents a l’edifici de passeig de Gràcia, núm. 75 (que suposa\nuna bonificació de 39.583,65 euros, donat que les obres s’ajusten a allò establert a\nl’article 7è de l’esmentada Ordenança Fiscal 2.1 de l’any 2014 ja que es realitzen\nen un edifici catalogat d’interès local (nivell de protecció B); donar trasllat a\nl’Institut Municipal d’Hisenda als efectes pertinents.\n8. Ratificar el decret de l'Alcalde, de 3 de setembre de 2014, pel qual s'esmena,\nd'acord amb l'article 105.2. de la Llei 30/1992, de règim comú de les\nadministracions públiques i del procediment administratiu comú, els errors\nmaterials continguts en el plec de clàusules administratives particulars i en el plec\nde clàusules tècniques del contracte de manteniment del clavegueram de\nBarcelona (2015-2022), recollides en el document Annex a aquesta resolució;\ns'amplia el termini per a la presentació de proposicions fins al dia 30 de setembre\nde 2014 i s'ordena la publicació de l'acord al DOUE, al BOE i al Perfil del\nContractant.\n9. Aprovar inicialment, de conformitat amb l'article 66.3 de la Carta Municipal de\nBarcelona, la Modificació puntual del Pla General Metropolità a la Barceloneta;\nd’iniciativa municipal; exposar-la al públic pel termini d’un mes.\n10. Aprovar inicialment, de conformitat amb l'article 66.3 de la Carta Municipal\nde Barcelona, la Modificació puntual del Pla General Metropolità a l’illa de la\nbarriada de Plus Ultra-La Vinya, d’iniciativa municipal; exposar-la al públic pel\ntermini d’un mes.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PP:\n11. La Comissió d'Hàbitat Urbà i Medi Ambient acorda: Reprovar l'actuació i\nresposta del Govern municipal davant la problemàtica de proliferació\nd'apartaments turístics il·legals i els problemes de convivència al barri de la\nBarceloneta, tenint en compte el retard en l'aprovació del planejament urbanístic\nespecial per a apartaments turístics, la manca d'un pla de xoc en matèria\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nd'inspecció, i les mesures insuficients adoptades per la Regidora de Ciutat Vella\nque han agreujat la situació.\nDel Grup Municipal d’ICV-EUiA:\n12. La Comissió d’Hàbitat Urbà i Medi Ambient acorda: 1. Instar al Govern de la\nGeneralitat a modificar la Llei 9/2011, de 29 de novembre, de promoció de\nl’activitat econòmica, i el Decret 159/2012, de 20 de novembre, d’establiments\nd’allotjament turístic i d’habitatges d’ús turístic; en els apartats que regulen que\nels habitatges d’ús turístic passin d’estar contemplats a la Llei del dret a l’habitatge\na estar-ho a la Llei de Turisme de Catalunya i que permeten l’obertura d’habitatges\nd’ús turístic mitjançant comunicació prèvia d’inici d’activitat. 2. Instar al Govern de\nla Generalitat a modificar urgentment la legislació vigent per tal que els habitatges\nd’ús turístic requereixin la tramitació de llicència municipal prèvia a l’inici d’activitat\nen el marc de la Llei del dret a l’Habitatge. Així com, a garantir que l’Ajuntament\nde Barcelona pugui desenvolupar normativa pròpia en matèria d’habitatges d’ús\nturístic. 3. Fer arribar aquesta Proposició al Molt Honorable President de la\nGeneralitat, i a la FAVB.\nDel Grup Municipal d’UpB:\n13. La Comissió d'Hàbitat Urbà i Medi Ambient acorda instar el Govern municipal\na evitar la densificació hotelera en zones sensibles de la ciutat, com la Barceloneta,\ni en conseqüència descarti la conversió del Palau de Mar en un hotel.\nCOMISSIÓ DE QUALITAT DE VIDA, IGUALTAT, JOVENTUT I ESPORTS\nSessió de 19 de setembre de 2014.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. La Comissió de Qualitat de Vida, Igualtat, Joventut i Esports acorda: Instar a\nl'IMD, davant la impossibilitat de les persones amb mobilitat reduïda que es\ndesplacen amb scooter d'utilitzar el transport públic -metro, autobús-, a crear una\ncomissió de participació amb les entitats de l'àmbit amb l'objectiu d'analitzar i\nelaborar unes propostes que permetin a l'organisme competent la regulació de\nmesures que permetin l'accés d'aquests vehicles en els transports públics de la\nciutat.\nDel Grup Municipal del PP:\n2. La Comissió de Qualitat de Vida, Igualtat, Joventut i Esports acorda: Que el\nGovern municipal insti als instituts i entitats públiques empresarials municipals\ncreades per l'Ajuntament de Barcelona, que tinguin més de 50 treballadors, a que\ncompleixin amb la reserva i la incorporació efectiva del 2% de persones amb\ndiscapacitat a les seves plantilles, tal i com disposa la legislació vigent.\nDel Grup Municipal d’ICV-EUiA:\n3. La Comissió de Qualitat de Vida, Igualtat, Joventut i Esports acorda instar el\ngovern municipal a posar a debat i a votació a la propera sessió d'aquesta\n\n4905\n\n\f4906\n\nGASETA MUNICIPAL DE BARCELONA\n\nNÚM. 26\n\nComissió, prèvia consulta a la Comissió Mixta sobre Llançaments d'Habitatges i al\nConsell de l'Habitatge Social de Barcelona, el Reglament per a l'adjudicació\nd'habitatges d'emergència social per pèrdua d'habitatge aprovat recentment pel\nConsorci de l'Habitatge de Barcelona.\nDel Grup Municipal d’UpB:\n4. La Comissió de Qualitat de Vida, Igualtat, Joventut i Esports acorda instar el\ngovern municipal a que proposi al Consell Municipal de l'esport la creació d'un grup\nde treball en el seu si que tingui per objectiu la planificació de la promoció\ninternacional i la identificació de Barcelona com a referent mundial en polítiques i\nequipaments públics per a la promoció esportiva.\nCOMISSIÓ DE CULTURA, CONEIXEMENT, CREATIVITAT I INNOVACIÓ\nSessió de 16 de setembre de 2014.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. La Comissió de Cultura, Coneixement, Creativitat i Innovació acorda que el\nGovern municipal presenti, en un termini de dos mesos, un informe sobre l'estat\nactual dels EAP de la ciutat, incloent els recursos humans i econòmics i l'àmbit\nd'actuació i activitat, a fi de valorar si estan en disposició de donar servei de\nmanera adequada en el moment actual.\nDel Grup Municipal d’UpB:\n2. La Comissió de Cultura, Coneixement, Creativitat i Innovació acorda instar al\nGovern municipal a prioritzar el projecte de museïtzació del patrimoni arqueològic\nvinculat a la Vil·la Romana de La Sagrera que ha de permetre generar un punt\nemblemàtic i de referència, en estreta i compatible combinació amb la futura\nestació de La Sagrera.\nCOMISSIÓ DE SEGURETAT I MOBILITAT\nSessió de 18 de setembre de 2014.\nPart d’Impuls i control\nProposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. La Comissió de Seguretat i Mobilitat acorda: 1. Instar, a través dels\nrepresentants de l'Ajuntament de Barcelona, a l'Àrea Metropolitana de Barcelona a\nelaborar un Pla d'Actuació per donar compliment a l'art. 8 del RD 1544/2007, que\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nsitua en almenys el 5% de totes les llicències de taxi les que han de correspondre\na vehicles adaptats, que inclogui les mesures de promoció i planificació necessàries\nper assolir aquest objectiu amb un horitzó de 5 anys. 2. Instar a que s'estudiï dins\nd'aquest Pla l'establiment d'ajuts, així com l'assessorament i acompanyament per\nl'obtenció d'altres ajuts existents, per tal de facilitar aquesta adaptació.\nDel Grup Municipal d’UpB:\n2. La Comissió de Seguretat i Mobilitat acorda instar al govern municipal a que,\nd'acord amb els eixos d'actuació del Pla de Mobilitat Urbana 2013-2018, s'estudiï i\nes defineixi un pla de gestió pública dels centres de distribució de mercaderies.\n\n4907\n\n\f4908\n\nGASETA MUNICIPAL DE BARCELONA\n\nNÚM. 26\n\n30-9-2014\n\nDISPOSICIONS GENERALS\nModificacions de crèdit Pressupost 2014\nTRANSFERÈNCIES\nAprovades per acord de la Comissió de Govern de 28 de maig de 2014\nExpedient núm. 3-066/2014\nCe.Ce.\n\nPos. Pres.\n\nTipus\nAss.\n703 D/50000/92911 MC7(0)\n703 D/46701/44111 MC8(0)\n\nDescripció\nFons de contingència L.O.\n2/2012\nAutoritat Transport Metropolità\n(ATM)\nTOTAL\n\nAltes\n\nBaixes\n0\n\n5.991.283,75\n\n5.991.283,75\n\n0\n\n5.991.283,75\n\n5.991.283,75\n\nAprovades per acord de la Comissió de Govern de 23 de juliol de 2014\nExpedient núm. 3-102/2014\nCe.Ce.\n\nPos. Pres.\n\nTipus\nAss.\n703 D/48528/92011 MC7(0)\n\nDescripció\nFundació Julio Muñoz Ramonet\n\n0\n\n32.010,00\n\n801 D/48528/92011 MC8(0)\n\nFundació Julio Muñoz Ramonet\n\n32.010,00\n\n0\n\n104 D/27000/92921 MC7(0)\n\nDespeses imprevistes\n\n0\n\n4.000,00\n\n610 D/22610/92521 MC8(0)\n\n4.000,00\n\n0\n\n401 D/22610/92312 MC7(0)\n\nDespeses compra serveis.\nComunicació corporativa\nDespeses compra serveis\n\n0\n\n630,4\n\n401 D/22109/92012 MC7(0)\n\nAltre material de consum\n\n0\n\n1.367,11\n\n101 D/22603/92521 MC8(0)\n\nPublicacions en diaris oficials\n\n1.997,51\n\n0\n\n101 D/27000/92011 MC7(0)\n\nDespeses imprevistes\n\n0\n\n10.000,00\n\n101 D/16200/92011 MC8(0)\n\nFormació de personal\n\n10.000,00\n\n0\n\n48.007,51\n\n48.007,51\n\nTOTAL\n\nAltes\n\nBaixes\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n4909\n\nAprovades per acord de la Comissió de Govern de 23 de juliol de 2014\nExpedient núm. 3-103/2014\nCe.Ce.\n\nPos. Pres.\n\n101\n\nTipus\nAss.\nD/76521/15131 MC8(0)\n\n703\n\nD/60900/15131 MC7(0)\n\nDescripció\nTransf. Capital a Regesa\nEquipament Illa Mercat Guinardó\nInversions\nTOTAL\n\nAltes\n\nBaixes\n\n1.351.641,80\n\n0\n\n0\n\n1.351.641,80\n\n1.351.641,80\n\n1.351.641,80\n\nAprovades per acord de la Comissió de Govern de 23 de juliol de 2014\nExpedient núm. 3-104/2014\nCe.Ce.\n\nPos. Pres.\n\nTipus\nAss.\n607 D/63220/93314 MC8(0)\n\nDescripció\n\nAltes\n215.000,00\n\n0\n\n36.600,00\n\n0\n\n104 D/27000/92921 MC7(0)\n\nManteniment equipaments Horta\nGuinardó\nInversions IMI_Sistemes\ninformació Qualitat de Vid\nDespeses imprevistes\n\n0\n\n130.627,80\n\n104 D/27000/92017 MC7(0)\n\nDespeses imprevistes\n\n0\n\n84.372,20\n\n201 D/51000/23911 MC7(0)\n\nFons de Contingència Social\n\n0\n\n36.600,00\n\n251.600,00\n\n251.600,00\n\n703 D/60979/23018 MC8(0)\n\nTOTAL\n\nBaixes\n\n\f4910\n\nGASETA MUNICIPAL DE BARCELONA\n\nNÚM. 26\n\nDecrets de l’Alcaldia\nDecret. D’acord amb el que es preveu a l’article 2 de l’Ordre de la Generalitat\nde 14 d’aril de 2014, i fent ús de les atribucions que em confereix l’article 13 de la\nCarta Municipal de Barcelona, disposo:\nFixar com a festes locals a celebrar durant l’any 2015 en el terme municipal de\nBarcelona, els dies 1 de juny i 24 de setembre.\nBarcelona, 18 de setembre de 2014. L’alcalde Xavier Trias i Vidal de Llobatera.\n(Ref.3157/14)\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n \n\nCARTIPÀS\nDecret. Vista la petició rebuda de la portaveu del Grup Municipal del Partit dels\nSocialistes de Catalunya de 12 de setembre de 2014, que comunica un canvi de\nconseller al Consell Municipal del Districte de Nou Barris, i d’acord amb l’article 16\nde les Normes reguladores del funcionament dels Districtes, disposo:\nNomenar la Sra. Damaris Sánchez Duran membre del Consell Municipal del\nDistricte de Nou Barris en substitució de la Sra. Núria Ponce Pérez.\nBarcelona, 18 de setembre de 2014. L’alcalde, Xavier Trias i Vidal de Llobatera.\n(Ref. 3158/14)\n***\nDecret. En ús de les facultats atribuïdes a aquesta alcaldia per l’article 13 de la\nCarta Municipal de Barcelona, i d’acord amb l’establert a l’article 7 dels Estatuts de\nl’Institut Municipal d’Hisenda, disposo:\nDesignar el Sr. Carlos Vivas i Urieta, director Executiu de Pressupostos i Política\nFiscal, vocal del Consell Rector de l’Institut Municipal d’Hisenda de Barcelona.\nBarcelona, 18 de setembre de 2014. L’alcalde, Xavier Trias i Vidal de Llobatera.\n(Ref. 3159/14)\n***\nDecret. En ús de les facultats atorgades a aquesta Alcaldia per l’article 13 de la\nCarta Municipal de Barcelona i d’acord amb el que preveu l’article 14.3 de la Llei\n26/2010 de 3 d’agost, de Règim jurídic i del procediment de les administracions\npúbliques de Catalunya, disposo:\nDesignar suplents dels membres del Consell Rector de l’IMEB quan per causa\njustificada no poden assistir a les seves sessions, a les persones següents:\n1. Membre titular: Im. Sr. Jaume Ciurana i Llevadot\nSuplent: vocal Margarita Tossas Marqués\n2. Membre titular. Sra. Marta Clari i Padrós\nSuplent: Vocal Rosa Mach Ferrach\nBarcelona, 19 de setembre de 2014. L’alcalde, Xavier Trias i Vidal de Llobatera.\n(Ref. 3163/14)\n***\nDecret. Vista la petició rebuda de la portaveu del Grup Municipal Popular de 19\nde setembre de 2014, que comunica un canvi de conseller al Consell Municipal del\nDistricte de l’Eixample, i d’acord amb l’article 16 de les Normes reguladores del\nfuncionament dels Districtes, disposo:\nNomenar el Sr. José Lluch Vallmitjana membre del consell Municipal del Districte\nde l’Eixample en substitució del Sr. Óscar Soriano Mullor.\nBarcelona, 23 de setembre de 2014. L’alcalde, Xavier Trias i Vidal de Llobatera.\n(Ref. 3268/14)\n***\nDecret. En ús de les atribucions conferides a aquesta Alcaldia per l’article 13 de\nla Carta Municipal de Barcelona, disposo:\nDesignar el senyor Albert Civit i Fons, gerent d’Hàbitat Urbà, membre del\nConsell Rector de l’Institut Municipal d’Informàtica en substitució del Sr. Albert\nVilalta i Cambra.\nBarcelona, 23 de setembre de 2014. L’alcalde Xavier Trias i Vidal de Llobatera.\n(Ref. 3271/14)\n\n4911\n\n\f4912\n\nGASETA MUNICIPAL DE BARCELONA\n\nNÚM. 26\n\nPERSONAL\nConcursos de personal\nBASES GENERALS QUE HAN DE REGIR LA CONVOCATÒRIA DE DOS\nCONCURSOS PER A LA PROVISIÓ DE DOS LLOCS DE TREBALL\n(Aprovades per decret de l’Alcaldia)\nDe conformitat amb les Bases Marc aprovades pel Consell Plenari del dia 22 de\njuliol de 1988, es convoquen per a la seva provisió pel personal de plantilla\nd'aquest Ajuntament els llocs de treball que consten a l'annex, d'acord amb les\ncondicions específiques que s'indiquen en aquest mateix annex per a cadascun\nd'ells i amb els requisits comuns que es fixen a continuació:\nREQUISITS COMUNS A TOTS ELS CONCURSOS\nA part dels requisits addicionals de cada concurs, per a optar a qualsevol\nconvocatòria és necessari:\n– Trobar-se en servei actiu a l’Ajuntament o a un Institut Municipal, i no\npertànyer a les classes de Guàrdia Urbana ni Servei de Prevenció i\nExtinció d’Incendis i Salvament (SPEIS).\n– Tractar-se de personal funcionari o contractat laboral fix de l’Ajuntament\nde Barcelona. El personal funcionari de l’Ajuntament adscrit a un Institut\nMunicipal i el personal laboral fix de l’Ajuntament posteriorment\nsubrogat a un Institut podrà participar igualment en els concursos.\nTambé hi podran participar els contractats laborals fixos d’Instituts\nMunicipals que hagin efectuat la corresponent adhesió a l’Acord Marc de\nCondicions de Treball, d’acord amb la clàusula preliminar cinquena de\nl’esmentat Acord.\n– Haver prestat un mínim d'un any de serveis com a funcionari de carrera\no amb contracte laboral indefinit a l’Ajuntament o Institut Municipal.\n– Haver transcorregut un mínim de dos anys des de l'última destinació\nobtinguda per concurs.\nMÈRITS COMUNS A TOTS ELS CONCURSOS\n1.\n2.\n\n3.\n\nAntiguitat. Es valorarà per anys complets de serveis, inclosos els serveis\nanteriors en altres administracions públiques que hagin estat formalment\nreconeguts, a raó de 0,10 punts i fins a un màxim d'1 punt.\nGrau personal consolidat. S'avaluarà fins a un màxim d'1 punt segons el\nbarem següent:\n– Per posseir com a grau un nivell superior al del lloc de treball convocat:\n1 punt.\n– Per posseir com a grau el mateix nivell del lloc de treball convocat:\n0,75 punts.\n– Per posseir com a grau un nivell inferior en dos al del lloc de treball\nconvocat: 0,50 punts.\n– Per posseir com a grau un nivell inferior en quatre al del lloc de treball\nconvocat: 0,25 punts.\nNivell del lloc de treball actualment ocupat o, si és el cas, l'últim ocupat,\nfins a un màxim d'1 punt segons el barem següent:\n– Pel desenvolupament d'un lloc d'igual nivell al del lloc de treball\nconvocat: 1 punt.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n–\n\n4.\n\nPel desenvolupament d'un lloc de treball inferior en dos nivells al del\nlloc de treball convocat: 0,50 punts.\n– Pel desenvolupament d'un lloc de treball de nivell superior al nivell del\nlloc de treball base de la categoria del concursant: 0,25 punts.\n– A aquests efectes, s'ha d'entendre per nivell del lloc de treball\ndesenvolupat, el nivell de complement de destinació efectivament\nacreditat en la nòmina corresponent, quan es tracti d'un nivell superior\nal del grau personal consolidat de cada aspirant, i el nivell del lloc de\ntreball ocupat per adscripció o trasllat quan aquest sigui inferior al grau\npersonal que hagi pogut consolidar a la carrera administrativa.\nCursos de formació i perfeccionament. Es valoraran fins a 2 punts, sempre\nque tinguin relació directa amb el lloc de treball a cobrir, i es puntuaran, si\ns'escau, en funció de les matèries, la durada i l'avaluació.\n\nJUNTA DE VALORACIÓ\nEstarà formada pels membres següents:\n– Presidència:\nEl director de Recursos Humans, com a titular.\n– Vocalies:\nEl/la gerent o director/a de Serveis que per a cada concurs s'indiqui\nexpressament a l'annex, que en cas d'absència del president titular,\nexercirà la presidència de la Junta.\nUn cap de Personal de sector d'actuació o districte.\nUn/a tècnic/a especialista en la matèria objecte del concurs.\nUn/a tècnic/a de la Direcció de Recursos Humans, qui també tindrà la\ncondició de secretari/ària de la Junta de Valoració.\nA més, a tots els concursos hi podran assistir, en els termes previstos a les\nBases Marc, els representants designats conjuntament per la Junta de Personal i el\nComitè d'Empresa.\nPROCEDIMENT I NORMES GENERALS\nLes persones que compleixin les condicions exigides hauran de presentar la\nsol·licitud, a la qual adjuntaran la relació de mèrits al·legats classificats segons\nl'ordre d'aquesta convocatòria, i els documents acreditatius corresponents, al\nRegistre General o a qualsevol dels registres municipals, en el termini de quinze\ndies hàbils a comptar de l'endemà de la publicació d'aquesta convocatòria en la\nGaseta Municipal.\nEls requisits i mèrits al·legats s'han d'entendre sempre referits a la data\nd'acabament de l'esmentat termini.\nPer a cada concurs s'ha de presentar una instància i la documentació separada,\nper a la qual cosa, es podrà utilitzar l'imprès normalitzat de què es disposa a\nl'Oficina d'Informació de Personal i a les seus dels districtes.\nEn cas d'empat en la puntuació, per dirimir-lo s'atendrà a l'antiguitat de serveis\nprestats a la Corporació des de la data d'incorporació en la plantilla, amb caràcter\nindefinit.\nEn els casos en què entre els mèrits complementaris s'estableixi la redacció d'un\ninforme o memòria, aquest no podrà excedir de cinc pàgines, excepte en aquells\ncasos en què les bases específiques del concurs determinin un nombre superior de\npàgines, donades les característiques del lloc de treball a cobrir. L'informe s'haurà\nde presentar conjuntament amb la sol·licitud i el curriculum vitae.\nEls llocs de treball objecte de la present convocatòria tenen com a règim horari\nel de 37 hores i 30 minuts setmanals.\nPer a la valoració dels mèrits, la Junta podrà disposar dels sistemes d'acreditació\ni de comprovació que consideri més escaients en cada cas i per a cada tipus de\nmèrits, i podrà convocar les persones que optin a les places per precisar o ampliar\naspectes concrets en relació als mèrits al·legats.\n\n4913\n\n\f4914\n\nGASETA MUNICIPAL DE BARCELONA\n\nNÚM. 26\n\nLes destinacions adjudicades són irrenunciables un cop s'ha pres possessió del\nlloc. Malgrat això, quan una persona hagi obtingut una plaça en diferents\nconcursos convocats, haurà d'optar per una d'elles, dins del termini dels tres dies\nhàbils següents al de l'exposició en el tauler d'anuncis del departament de Personal\nde la proposta de la Junta de Valoració de l'últim concurs en què hagi obtingut la\nplaça.\nPer a tot allò no estipulat expressament en aquesta convocatòria, s'estarà a allò\nque disposen les Bases Marc aprovades pel Consell Plenari el dia 22 de juliol de\n1988 i la normativa legal i reglamentària corresponent.\nANNEX\nConcurs núm. 115/2014-C. Un lloc de treball de tècnic/a 2 de la família\nProfessional Serveis d’Arts (AC) adscrit al Servei de Coordinació de Centres de la\nDirecció Executiva Sistema Mpal. d’Arxius de la Direcció de Serveis Generals de la\nGerència de Recursos. (Nivell 24)\nConcurs núm. 116/2014-C. Un lloc de treball de suport 2 de la família\nprofessional General (GE) adscrit al Departament d'Operacions i Processos\nd'Atenció Especialitzada de la Direcció d’Atenció Ciutadana de la Direcció de\nComunicació i Atenció Ciutadana de la Gerència de Recursos. (Nivell 20)\nTècnic/a 2 de la família Professional Serveis d’Arts (AC) adscrit al Servei\nde Coordinació de Centres de la Direcció Executiva Sistema Mpal. d’Arxius\nde la Direcció de Serveis Generals de la Gerència de Recursos.\nConcurs núm. 115/2014-C\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\nEs convoca la provisió per concurs de mèrits d’un lloc de treball de TÈCNIC/A 2\nde la família Professional Serveis d’Arts (AC) adscrit al Servei de Coordinació de\nCentres de la Direcció Executiva Sistema Mpal. d’Arxius de la Direcció de Serveis\nGenerals de la Gerència de Recursos.\n1. Classificació del lloc convocat\nDenominació:\nTècnic/a 2 (80.20.AC.10 segons catàleg vigent)\nÀmbit funcional:\nTècnic\nTipus de lloc:\nTècnic\nVinculació:\nFuncionarial\nSubgrup d’accés:\nA1 i A2\nDestinació:\nNivell 24\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n24 (582,92 € mensuals)\n969 € mensuals segons catàleg vigent\n\n3. descripció funcional\n3.1. Descripció funcional del lloc convocat (Tècnic/a 2)\n3.1.1 Missió\nRealitzar funcions tècniques pròpies de la seva família professional, en les\nmatèries i processos que siguin competència de l’òrgan on presten els seus\nserveis, de manera autònoma, d’acord amb la normativa i directrius establertes.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n3.1.2 Funcions bàsiques\n1. Les funcions bàsiques del lloc de treball són:\n•\nDefinir procediments, normes, protocols i sistemes per al desenvolupament\nde l’actuació en l’àmbit de la seva família professional dins de l’òrgan on\npresten els seus serveis.\n•\nPlanificar la implantació i gestionar serveis competència de l’òrgan on\ns’adscriuen, i controlar la qualitat i compliment de la seva execució.\n•\nAssessorar tècnicament sobre procediments relatius a les matèries,\nassumptes i processos que siguin objecte de l’òrgan on presten els seus\nserveis.\n•\nSupervisar informes, dictàmens i propostes de resolució realitzats per altres\ntècnics, i elaborar els de major complexitat.\n•\nPlanejar i desenvolupar treballs tècnics i estudis en l’àmbit de la seva\nfamília professional, sobre les matèries competència de l’òrgan on presten\nels seus serveis.\n•\nExercir l’actuació inspectora i/o supervisió tècnica, si correspon a l’òrgan on\npresten els seus serveis.\n2. Aquest tipus de tècnic actua en un àmbit tàctic i amb component tècnic,\ncontribuint a la millora de protocols i processos del seu àmbit funcional o de la\nseva família professional.\n3. Requereixen de coneixements en un camp tècnic, científic o especialitzat.\n4. Les tasques d’aquest lloc de treball es desenvolupen habitualment dins d’un\nmarc normatiu i procediments estandarditzat,\n5. Disposen de llibertat per implantar l’operativa de l’òrgan on presta els seus\nserveis i rebre supervisió sobre els resultats.\n6. Requereixen de la capacitat de comunicació i influència necessària per\ninteractuar amb la ciutadania o amb personal de la Corporació Municipal influint-los\ni donant-los servei en el seu àmbit de competència.\n7. Poden supervisar tasques realitzades per altres tècnics i administratius de\nl’òrgan on presta els seus serveis.\n3.2. Descripció funcional de l’òrgan al qual està adscrit el lloc (Servei de\nCoordinació de Centres de la Direcció Executiva d’Arxius)\n3.2.1. Funcions\n•\nCoordinar i fer el seguiment dels projectes d’implantació dels sistema AIDA\namb els equips d’arxivers corresponents.\n•\nMarcar les línies bàsiques d’actuació dels arxius municipals de districte i\ncentrals, i fer-ne l’avaluació.\n•\nPlanificar i fer el seguiment dels recursos i de les infraestructures dels\narxius municipals centrals i de districte.\n•\nImpulsar\nles publicacions destinades a donar a conèixer els fons\ndocumentals dels centres i la història de Barcelona.\n•\nImpulsar el programa comú de difusió\ni comunicació i coordinar les\nactivitats dels arxius de districte i de sector.\n•\nVetllar per les polítiques de preservació de la documentació municipal.\n•\nEfectuar l’anàlisi de les necessitats formatives i els programes específics de\nformació per al personal de l’Arxiu Municipal.\n•\nGestionar, coordinar i supervisar els recursos humans i materials assignats\nal Departament.\n•\nPlanificar i fer el seguiment dels indicadors de gestió i coordinar la memòria\nanual.\n•\nAdministrar i fer el seguiment del programari de gestió d’arxius.\n•\nCoordinar la recerca de recursos externs (mecenatge, convenis i acords,\netc.).\n4. Requisits de participació\n•\nPertànyer al grup A, subgrup A1 de les categories de Tècnic/a Superior en\nArt i Història, Professor Superior d’Orquestra i Banda, Tècnic/a Superior\nArxivística o bé pertànyer al grup A, subgrup A2 de la categoria de Tècnic/a\nMitjà Biblioteconomia.\n\n4915\n\n\f4916\n\nGASETA MUNICIPAL DE BARCELONA\n\nNÚM. 26\n\nPortar un mínim d’un any de serveis com a funcionari/a de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix, podran participar en la present convocatòria aquells/es\ntreballadors/res de l’Ajuntament de Barcelona en règim laboral fix del mateix grup,\nsubgrups i categories establerts en aquesta convocatòria sempre i quan la seva\ncategoria estigui inclosa en les declarades funcionarials en virtut dels acords del\nConsell Municipal de 21 de desembre de 2012, de 24 de juliol de 2013 i 20 de\ndesembre de 2013.\n•\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística o equivalent. Restaran\nexempts d'acreditar els coneixements de llengua catalana en la\nconvocatòria, els i les candidates que es troben en una de les situacions que\ns'indiquen a continuació i així ho indiquin expressament a l'apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n•\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− En gestió documental, tractament arxivístic i sistemes d’informació\nfins a 2 punts\n− En planificació, gestió i implantació de projectes arxivístics fins a 2 punts\n− En comandament de personal i coordinació d’equips de treball fins a 2\npunts\n2. Altres mèrits que tinguin relació amb el lloc de treball, fins a 1 punt.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nExercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Valoració de les competències professionals requerides per a l’òptim\ndesenvolupament de les funcions vinculades al lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Tècnic/a 2 de la família professional de Serveis\nd’Arts (AC) d’acord amb el Sistema d’Ordenació Municipal (SOM):Compromís\nprofessional, Treball en equip, Orientació al servei públic, Pensament analític,\nRecerca d’informació i actualització de coneixement, Flexibilitat i obertura al canvi,\nRigor i organització i Comunicació i influència.\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Agustí Abelaira Dapena, director de Serveis generals de la gerencia de\nRecursos o persona en qui delegui.\nVocals:\n− Sr. Joaquim Borràs Gòmez, arxiver en Cap o persona en qui delegui.\n− Sra. Núria Bosom Palau, cap del Servei de coordinació de centres o persona\nen qui delegui.\n− Sra. Francesca Otalora, cap de personal de la gerència de Recursos o\npersona en qui delegui.\n− Sr. José Mª Martínez de Eulate, Assessor Tècnic del Departament de\nSelecció de la Gerència de Recursos Humans, o persona en qui delegui.\n− Representant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de la Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\n\n4917\n\n\f4918\n\nGASETA MUNICIPAL DE BARCELONA\n\nNÚM. 26\n\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\nSuport 2 de la família professional General (GE) adscrit al Departament\nd'Operacions i Processos d'Atenció Especialitzada de la Direcció d’Atenció\nCiutadana de la Direcció de Comunicació i Atenció Ciutadana de la\nGerència de Recursos.\nConcurs núm. 116/2014-C\nConvocatòria per a la provisió definitiva per concurs de mèrits d’un lloc de\ntreball de suport 2 de la família professional General (GE) adscrit al Departament\nd'Operacions i Processos d'Atenció Especialitzada de la Direcció d’Atenció\nCiutadana de la Direcció de Comunicació i Atenció Ciutadana de la Gerència de\nRecursos.\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.2 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012, de\n24 de juliol de 2013 i de 20 de desembre de 2013.\nEs convoca la provisió per concurs de mèrits d’un lloc de treball de Suport 2 de\nla família professional General (GE) adscrit al Departament d'Operacions i\nProcessos d'Atenció Especialitzada de la Direcció d’Atenció Ciutadana de la Direcció\nde Comunicació i Atenció Ciutadana de la Gerència de Recursos.\n1. Classificació del lloc convocat\nDenominació:\nSuport 2 (90.20.GE.10 segons catàleg vigent)\nÀmbit funcional:\nSuport\nTipus de lloc:\nSuport\nVinculació:\nFuncionària\nSubgrup d’accés:\nC1\nDestinació:\nNivell 20\nSistema de provisió:\nConcurs de mèrits\nClasse de lloc:\nLloc de promoció\nEl lloc de treball objecte de la present convocatòria té jornada ordinaria.\n2. Esquema retributiu\nDestinació:\nComplement específic:\n\n20 (439,70 € mensuals segons catàleg vigent)\n792 € mensuals segons catàleg vigent\n\n3. Descripció funcional\n3.1.Descripció funcional del lloc convocat (Suport 2 de la família GE)\n3.1.1. Missió\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nRealitzar la gestió integral o supervisió d’un o més processos administratius, en\nles matèries i processos que siguin competència de l’òrgan on presten els seus\nserveis, d’acord amb la normativa establerta i amb la supervisió d’un superior.\n3.1.2. Funcions\n1. Les funcions bàsiques dels llocs de treball són:\n•\nExecutar i integrar un o més processos de naturalesa diversa i/o\nespecialitzada\nde\nl’òrgan\non\nestà\nadscrit,\ncontrolant\nel\nseu\ndesenvolupament.\n•\nElaborar documentació administrativa, sobre el procés o processos sota la\nseva responsabilitat.\n•\nParticipar en la programació, planificació i control del procés o processos\nsota la seva responsabilitat, proposant alternatives.\n•\nPrestar serveis directes als ciutadans o al personal de la Corporació\nMunicipal, sobre els processos que executa, en el marc de les Competències\ni recursos de l’òrgan on presten servei.\n•\nExercir l’actuació inspectora, si correspon a l’òrgan on presten els seus\nserveis.\n2. Les tasques d’aquest lloc de treball requereixen de la supervisió periòdica\nd’un superior sobre els resultats dels processos per tal de validar l’alineament de la\nseva tasca.\n3. El lloc requereix d’autonomia per prioritzar processos i tasques dins de les\ndirectrius establertes.\n4. Les tasques d’aquest lloc de treball requereixen de l’actuació sobre un marc\nnormatiu i/o de processos estandarditzats i diversificats, dins de l’òrgan on presten\nels seus serveis.\n5. Les tasques d’aquest lloc de treball requereixen de la interacció amb la\nciutadania o amb personal de la Corporació Municipal per informar-los o assistir-los\nsobre els procediments, criteris, serveis i recursos que estan sota la seva\nresponsabilitat.\n6. Aquest lloc de treball requereix de coneixements específics i experiència sobre\nels processos tècnics i administratius diversos en l’àmbit de la seva responsabilitat.\n3.2. Descripció funcional de l’òrgan al qual està adscrit el lloc (Departament\nd'Operacions i Processos d'Atenció Especialitzada)\n3.2.1. Missió\nDesenvolupament i impuls del model d’atenció ciutadana i dels processos\nd’atenció i coordinació dels serveis d’atenció especialitzada que li siguin\nencomanats.\n3.2.2. Funcions\n•\nGarantir l’adequació de tots els serveis d’atenció a l’estratègia i les\npolítiques del model d’atenció a la ciutadania definit.\n•\nEstablir i homogeneïtzar els criteris i els processos d’atenció, per al conjunt\ndels canals d’atenció.\n•\nDirigir les operacions de la plataforma multicanal d’informació i atenció i\ntambé les del servei d’atenció diferida.\n•\nSupervisar, avaluar i coordinar els recursos externs destinats a donar\nsuport als serveis d’atenció ciutadana en el seu àmbit de gestió.\n4.Requisits de participació\n•\nPertànyer al grup C, subgrup C1 (categoria Administrativa)\n•\nPortar un mínim d’un any de serveis com a funcionari/a de carrera (*) de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona, i no pertànyer a les classes de Guàrdia Urbana ni del Servei\nde Prevenció i Extinció d’Incendis i Salvament (SPEIS).\n(*) Així mateix podran participar en la present convocatòria aquells/es\ntreballadors/res en règim laboral fix del mateix grup, subgrups i categories\nestablerts en aquesta convocatòria i que actualment pertanyin a una categoria\npròpia del règim funcionarial segons l'acord del Consell Municipal de 21 de\ndesembre de 2012 i 24 de juliol de 2013 i de 20 de desembre de 2013\n\n4919\n\n\f4920\n\nGASETA MUNICIPAL DE BARCELONA\n\nNÚM. 26\n\nHaver transcorregut un mínim de dos anys des de l'última destinació\nobtinguda per concurs, llevat que el lloc estigui declarat a extingir.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística o equivalent. Restaran\nexempts d'acreditar els coneixements de llengua catalana en la\nconvocatòria, els i les candidates que es troben en una de les situacions que\ns'indiquen a continuació i així ho indiquin expressament a l'apartat\ncorresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (C1). La no superació d’aquesta prova comportarà l’exclusió del procés.\nEn cap cas no hi poden prendre part el personal funcionari o laboral fix que\nestigui en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part el personal funcionari en situació diferent de\nservei actiu que no hagin romàs el temps mínim exigit per reingressar al servei\nactiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n•\n\n5. Mèrits valorats\nMèrits Comuns\nDe conformitat amb les bases marc d’aplicació a tots els concursos de provisió\nde llocs de treball a l’Ajuntament de Barcelona, es valorarà l’antiguitat (fins a 1\npunt), el grau personal consolidat (fins a 1 punt), el nivell del lloc de treball des del\nqual es concursa (fins a 1 punt) i els cursos de formació i perfeccionament\nrealitzats (fins a 2 punts).\nMèrits Complementaris\n1. Experiència professional fins a 6 punts, segons el barem següent:\n− En atenció a clients interns i externs\nfins a 2 punts\n− En elaboració i anàlisi d'indicadors de gestió\nfins a 2 punts\n− En gestió, participació i/o seguiment de projectes\nfins a 2 punts\n2. Altres mèrits que tinguin relació amb el lloc de treball, fins a 1 punt.\n3. Exercici o supòsit pràctic: La Junta de valoració podrà convocar les persones\ncandidates per a la realització d’una prova o supòsit pràctic relacionat amb les\nfuncions pròpies del lloc dins de l’òrgan al qual està adscrit, valorant-se fins a un\nmàxim de 5 punts. En cas de realitzar-se, aquesta prova tindrà caràcter obligatori.\n4. Exercici de valoració de les competències professionals requerides per a\nl’òptim desenvolupament de les funcions del lloc de treball.\nLa Junta de Valoració convocarà les persones aspirants que puguin assolir la\npuntuació mínima del concurs per a l’avaluació de les competències professionals\ndefinides per al lloc de treball de Suport 3 de la família professional General\nd’acord amb el Sistema d’Ordenació Municipal (SOM):Compromís professional,\nTreball en equip, Orientació al servei públic, Pensament analític, Flexibilitat i\nobertura al canvi, Autoconfiança, Rigor i organització i Comunicació i influència.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nL’exercici consistirà, com a mínim, en una entrevista individual, tot i que la\nJunta de Valoració podrà utilitzar altres sistemes d’avaluació complementaris.\nL’exercici serà valorat fins a un màxim de 6 punts.\nPuntuació mínima\n− Si s'avaluen tots els apartats la puntuació mínima és d’11,5 punts.\n− Si no s'avalua l’apartat 3 (exercici o supòsit pràctic), la puntuació mínima és\nde 9 punts.\n6. Junta de valoració\nPresident:\n− Sr. Emili Rubio Lorenzo, Director d’Atenció Ciutadana, o persona en qui\ndelegui.\nVocals:\n− Sra. Joana Serra Bosch, Cap del Departament d'Operacions i Processos\nd'Atenció Especialitzada o persona en qui delegui.\n− Sra. Victor Nieto Vendrell, Cap del Servei de Nous Canals o persona amb\nqui delegui.\n− Sra. Francesca Otàlora Sala, Cap Departament de Recursos Humans de la\nGerència de Recursos, o persona en qui delegui.\n− Sr. José Mª Martínez de Eulate, Tècnic del Departament de Selecció i\nPromoció de la Gerència de Recursos Humans i Organització o persona en\nqui delegui.\nRepresentant de la Junta de Personal o del Comitè d’Empresa\n7. Presentació de sol·licituds\nLes persones interessades podran presentar la seva sol·licitud preferentment per\nmitjans electrònics accedint a l’aplicació “TRÀMITS” de l’apartat de “Recursos\nHumans” de la Intranet Municipal, mitjançant el tràmit PROVISIÓ DE LLOCS DE\nTREBALL > SOL·LICITUD PARTICIPACIÓ CONCURS, el qual dóna accés a\ncomplimentar els diferents camps que conformen el model de “currículum vitae”\nelectrònic.\nExcepcionalment, i en aquells casos en que no es tingui accés a l’esmentat\naplicatiu de TRÀMITS, es podrà presentar la sol·licitud al Registre General o a\nqualsevol\ndels\nregistres\ndesconcentrats\nde\nl’Ajuntament,\nfent\nservir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal.\nEn ambdós mitjans de presentació de sol·licituds el termini de presentació\nd’instàncies és de 15 dies hàbils a comptar a partir del dia següent a la publicació\nde les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n8. Presa de possessió\nEl personal funcionari i laboral fix que hagi obtingut nova destinació cessarà en\nel lloc de treball que ocupa en un màxim de 10 dies a partir de l'endemà de la\npublicació de la resolució del concurs a la Gaseta Municipal. La presa de possessió\nen la nova destinació es durà a terme a l'endemà del cessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent d’un organisme autònom o ens instrumental de\nl’Ajuntament de Barcelona, la seva presa de possessió es durà a terme a partir del\nprimer dia hàbil del mes següent a la publicació de la resolució del concurs a la\nGaseta Municipal. En el cas que la publicació s’efectuï en la darrera Gaseta\nMunicipal del mes, la presa de possessió es diferirà al primer dia hàbil del segon\nmes comptat des de la publicació de l’esmentada Gaseta.\n\n4921\n\n\f4922\n\nGASETA MUNICIPAL DE BARCELONA\n\nNÚM. 26\n\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nLliures designacions\nLliure designació núm. 1/2014\nConvocatòria per a la provisió definitiva per lliure designació d’un lloc de\ntreball de Cap de Departament 1 de la família general (GE) adscrit al\nDepartament de Serveis Socials Bàsics de l’Institut Municipal de Serveis\nSocials (IMSSB)\nD’acord amb els articles 294 i 295 del Decret Legislatiu 2/2003, de 28 d’abril,\npel que es va aprovar el Text refós de la Llei municipal i de règim local de\nCatalunya, amb les bases marc que regulen la provisió de llocs de treball\nmitjançant concurs, amb l’article 22.3 de l’Acord regulador de les condicions de\ntreball dels empleats públics de l’Ajuntament de Barcelona i amb el catàleg de llocs\nde treball aprovat als acords del Consell Municipal de 21 de desembre de 2012 i de\n24 de juliol de 2013 i de 20 de desembre de 2013.\nEs convoca la provisió per lliure designació d’un lloc de treball de Cap de\nDepartament 1 de la família General (GE) adscrit al departament de Serveis\nSocials Bàsics de l’Institut Municipal de Serveis Socials (IMSSB).\n1. Classificació del lloc convocat\nDenominació:\nCap Departament 1 (40.10.GE.10 segons catàleg vigent)\nÀmbit funcional:\nComandament\nTipus de lloc:\nCap de Departament\nVinculació:\nFuncionarial\nSubgrup d’accés:\nA1 i A2\nDestinació:\nNivell 26\nSistema de provisió:\nLliure designació\nClasse de lloc:\nLloc de promoció\nEl lloc de treball objecte de la present convocatòria té jornada ordinària.\n2. Esquema retributiu\nDestinació:\nComplement específic:\n\n26 (698,20 € mensuals segons catàleg vigent)\n1.317€ mensuals segons catàleg vigent.\n\n3. Descripció funcional\n3.1. Descripció funcional del lloc convocat (Cap de departament 1 de la família\nGeneral)\n3.1.1. Missió\nDirigir els serveis, sistemes, programes i recursos del departament, d’acord amb\nels objectius, directrius i planificació de la gerència o direcció a la que pertany, per\ntal d’assolir i integrar els resultats esperats amb la qualitat, eficàcia i eficiència\nrequerida. Aquest lloc actua en un marc d’alta complexitat tècnica, de recursos i\nd’impacte organitzatiu.\n3.1.2 Funcions bàsiques\n•\nDirigir la planificació, coordinació, execució\ni control dels programes,\nprocessos i serveis del seu departament en funció dels resultats esperats\n•\nDirigir els recursos humans, econòmics, materials i tecnològics adscrits, en\nfunció dels resultats esperats\n•\nDeterminar els protocols, paràmetres tècnics, circuits i procediments per a\nla realització dels objectius assenyalats i/o dels serveis prestats, la seva\ncoordinació i control de les prestacions\n•\nExercir les delegacions que li siguin atribuïdes\n•\nDescripció funcional de l’òrgan al qual està adscrit el lloc (Departament de\nServeis Socials Bàsics)\n3.2.1. Funcions:\n•\nControlar la gestió dels diferents serveis (LAPAD, SAD, AJUTS ECONÒMICS,\nÀPATS SOCIALS ) del seu àmbit d’actuació activitat, resultats, acompliment\nd’objectius, procediments, circuits i protocols d’actuació)\n\n4923\n\n\f4924\n\nGASETA MUNICIPAL DE BARCELONA\n\n•\n•\n•\n•\n•\n•\n•\n•\n\nNÚM. 26\n\nGarantir la correcte gestió del catàleg de Serveis i Prestacions dels Serveis\nSocials bàsics en el conjunt de la ciutat.\nCoordinar amb les Direccions territorials la gestió dels processos derivats de\nl’ aplicació de la Llei de la infància.\nAnalitzar els requeriments funcionals dels serveis a prestar i elaborar les\nprescripcions tècniques dels plecs de contractació de serveis\nDissenyar els serveis, proposant models tècnics, tecnològics i de\nfinançament que millorin la qualitat, eficàcia i eficiència\nImplantar i fer el seguiment dels protocols de prestació de serveis i dels\nindicadors de gestió i dels requeriments d’informació i automatització\nd’informació.\nCoordinar i gestionar la continuïtat de la implementació, seguiment i\navaluació dels projectes i /o processos relacionats amb el Model de Serveis\nSocials Bàsics\nDirigir i coordinar l’equip de professionals del departament.\nLes que siguin delegades de la Gerència de l’IMSS\n\n4. Requisits de participació\n•\nPertànyer al grup A subgrup A1 i A2 de totes les categories.\n•\nPortar un mínim d’un any de serveis com a funcionari de carrera de\nl’Ajuntament de Barcelona i/o dels organismes autònoms adherits a l’Acord\nregulador de les condicions de treball dels empleats públics de l’Ajuntament\nde Barcelona i no pertànyer a les classes de Guàrdia Urbana ni del Servei de\nPrevenció i Extinció d’Incendis i Salvament (SPEIS).\n(*) Així mateix, podran participar en la present convocatòria aquells/es\ntreballadors/res de l’Ajuntament de Barcelona en règim laboral fix del mateix grup,\nsubgrups i categories establerts en aquesta convocatòria sempre i quan la seva\ncategoria estigui inclosa en les declarades funcionarials en virtut dels acords del\nConsell Municipal de 21 de desembre de 2012, de 24 de juliol de 2013 i de 20 de\ndesembre de 2013.\n•\nEl personal candidat haurà d’acreditar documentalment el requisit d’estar\nen possessió del certificat de nivell de suficiència de català C1 (antic C) o\nsuperior de la Direcció General de Política Lingüística del Departament de\nCultura o equivalent. Restaran exempts d'acreditar els coneixements de\nllengua catalana en la convocatòria, els i les candidates que es troben en\nuna de les situacions que s'indiquen a continuació i així ho indiquin\nexpressament a l'apartat corresponent de la sol·licitud:\n− Haver participat i obtingut plaça en un procés selectiu per accedir a\nl'Ajuntament de Barcelona, en què hi hagués establerta una prova o\nexercici del mateix nivell o superior.\n− Disposar dels títols de l’ensenyament reglat no universitari expedits pel\nDepartament d’Ensenyament d’acord amb les equivalències amb els\ncertificats de referència de la Direcció General de Política Lingüística\nd’acord amb el nivell exigit a la convocatòria.\n− Haver participat i obtingut destinació en convocatòries anteriors de\nconcurs específic o de lliure designació en la mateixa Administració, en\nquè hi hagués establerta una prova de català del mateix nivell o\nsuperior.\nEls i les candidates que no acreditin adequadament aquest requisit, hauran de\nrealitzar una prova de coneixements de llengua catalana equivalent al nivell\nrequerit (certificat C). La no superació d’aquesta prova comportarà l’exclusió del\nprocés.\nEn cap cas no hi poden prendre part el personal funcionari o laboral fix que\nestiguin en suspensió d'ocupació ni els traslladats de llocs de treball com a\nconseqüència d'un expedient disciplinari, mentre durin els efectes corresponents.\nTampoc no hi poden prendre part els funcionaris en situació diferent de servei\nactiu que no hagin romàs el temps mínim exigit per reingressar al servei actiu.\nEls requisits de participació que preveuen les bases s'han de reunir en la data en\nquè finalitzi el termini de presentació de sol·licituds que estableix aquesta\nconvocatòria i s'han de complir a la data de la presa de possessió.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\n5. Perfil del lloc:\nEs valorarà:\n− L’experiència i els coneixements relatius a les tasques descrites en l’apartat\nde les funcions.\n− La formació en les matèries relacionades amb el lloc de treball.\n− Les competències professionals requerides per a l’òptim desenvolupament\nde les funcions del lloc de treball (compromís professional, treball en equip,\norientació a servei públic, flexibilitat i obertura al canvi, comunicació i\ninfluència, visió global, lideratge i desenvolupament, direcció de persones).\n6. Presentació de sol·licituds\nLes persones interessades podran presentar la seva sol·licitud al Registre\nGeneral o a qualsevol dels registres desconcentrats de l’Ajuntament, fent servir\nnecessàriament el model de sol·licitud i currículum vitae normalitzat que es poden\ndescarregar des del portal informatiu de CONCURSOS de l’apartat de “Recursos\nHumans” de la Intranet Municipal. La instància ha d’anar adreçada a l’Institut\nMunicipal de Serveis Socials de Barcelona (C/ València 344, 2a planta).\nEl termini de presentació d’instàncies és de 15 dies hàbils a comptar a partir del\ndia següent a la publicació de les bases del concurs a la Gaseta Municipal.\nEls i les candidates són responsables de comprovar i verificar l'exactitud de la\nseva sol·licitud i les dades que hi consten.\n7. Presa de possessió\nEl personal funcionari de carrera o laboral fix que hagi obtingut nova destinació\ncessarà en el lloc de treball que ocupa en un màxim de 10 dies a partir de\nl'endemà de la publicació de la resolució del concurs a la Gaseta Municipal. La\npresa de possessió en la nova destinació es durà a terme a l'endemà del\ncessament.\nQuan la resolució de la convocatòria comporti el reingrés al servei actiu en la\ncategoria objecte de la convocatòria, la presa de possessió es durà a terme el\nsegon dia hàbil següent a la data de la publicació de la resolució del concurs a la\nGaseta Municipal.\nEn el cas del personal provinent de l’Ajuntament de Barcelona o d’un dels seus\norganismes autònoms o ens instrumentals diferents del convocant, la seva presa\nde possessió es durà a terme a partir del primer dia hàbil del mes següent a la\npublicació de la resolució del concurs a la Gaseta Municipal. En el cas que la\npublicació s’efectuï en la darrera Gaseta Municipal del mes, la presa de possessió\nes diferirà al primer dia hàbil del segon mes comptat des de la publicació de\nl’esmentada Gaseta.\nLa destinació adjudicada és irrenunciable, llevat que s'hagi obtingut una altra\ndestinació definitiva mitjançant una convocatòria pública feta en el mateix període\nde temps, per incapacitat sobrevinguda, per passar a una situació diferent a la\nd'actiu o per causes excepcionals degudament justificades i apreciades per l'òrgan\nconvocant.\n\n4925\n\n\f4926\n\nGASETA MUNICIPAL DE BARCELONA\n\nNÚM. 26\n\nNomenaments\nConcursos\nEl gerent de l’Institut Municipal d’Hisenda, en data 19 de setembre de 2014 ha\nadoptat la següent resolució:\nNomenar, de conformitat amb la proposta de la Junta de Valoració del concurs\nnúmero 157/14:\n- la Sra. Ma. Jesús Pleguezuelos Aguilar (Mat. 91.046), per a ocupar el lloc de\ntreball de Cap de Secció 1 de la família professional General (50.10.GE.10) adscrit\nal Departament de Relacions amb el Contribuent de l’Institut Municipal d’Hisenda,\namb complement de destinació nivell 24 i complement específic corresponent a\naquest lloc de treball, segons catàleg vigent.\nBarcelona, 26 de setembre de 2014. El gerent de l’Institut Municipal d’Hisenda,\nAntoni Rodríguez Sivera.\n\nEl Gerent de Recursos Humans i Organització, en data 29 de setembre de 2014,\nha adoptat la següent resolució:\nNomenar, de conformitat amb la proposta de la Junta de Valoració del concurs\nnúmero 91/2014C:\n- la Sra. Montserrat Diaz Pinteño (mat. 25271), de la categoria Auxiliar, subgrup\nC2, per ocupar un lloc de treball de Suport 3, de la família General, codi\n90.30.GE.10, amb complement de destinació de nivell 18, i adscrit a la Direcció de\nServeis a les Persones i Territori del Districte de Sant Martí .\nDonar compte de la present resolució a la Comissió de Presidència i Règim\nInterior.\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nANUNCIS\nAltres anuncis\nBIMSA\nExpedient 9BD 2009/026\nLa Comissió de Govern, en sessió del dia 03-09-2014, adoptà el següent acord:\nAprovar definitivament el projecte revisat del projecte bàsic i executiu del Casal\nde Barri Can Portabella, ubicat al carrer Virgili, núm. 18 del Districte de Sant\nAndreu per adequar-lo a les noves necessitats d’ús, noves normatives vigents i\nactualització de pressupost, d’iniciativa municipal, d’acord amb l’Informe de\nConformitat Tècnica del Projecte que figura a l’expedient administratiu i que\naquests efectes es dóna per reproduït, amb un pressupost d’1.818.181,00 euros,\nel 21% de l’impost del valor afegit (IVA) inclòs, d’acord amb allò que preveu\nl’article 235.2 del Decret Legislatiu 2/2003, de 28 d’abril, pel qual s’aprova el Text\nRefós de la Llei Municipal i de règim local de Catalunya; publicar aquest Acord al\nButlletí Oficial de la Província de Barcelona (BOPB), a la Gaseta Municipal i al\nTaulell d’Anuncis de l’Ajuntament de Barcelona; i encarregar a la societat municipal\nBIM/SA la gestió de l’actuació.\nContra aquest acord, que exhaureix la via administrativa, es pot interposar\nrecurs potestatiu de reposició davant l'òrgan que l'ha adoptat, en el termini d'un\nmes comptat des del dia següent al de la seva publicació, o es pot interposar\ndirectament recurs contenciós administratiu davant del jutjat del contenciós\nadministratiu en el termini de dos mesos comptats des de l'endemà de la present\nnotificació.\nEl recurs potestatiu de reposició s'haurà de resoldre i notificar en el termini d'un\nmes. El termini per interposar recurs contenciós administratiu serà de dos mesos\ncomptats des del dia següent de la recepció de la notificació de l'acte exprés.\nContra la desestimació tàcita del recurs potestatiu de reposició, que s'entendrà\nproduïda un cop transcorregut un mes comptat des de l'endemà a la seva\ninterposició sense que s'hagi resolt expressament, es pot interposar recurs\ncontenciós administratiu en el termini de sis mesos a comptar des del dia següent\nal que s'hagi produït la desestimació tàcita.\nTambé, es pot utilitzar qualsevol altre recurs que es cregui convenient.\nBarcelona, 16 de setembre de 2014. El secretari general, Jordi Cases i Pallarès\n***\nExpedient 9BD 2012/081\nLa Comissió de Govern, en sessió del dia 03-09-2014, adoptà el següent acord:\nAprovar definitivament el Projecte executiu de la reurbanització de la Plaça del\nCentre Cívic Baró de Viver, ubicada a l’espai lliure resultant de la nova construcció\ndel nou Centre Cívic a la parcel·la compresa entre els carrers Tucuman, Quito i\nCaracas, així com la definició de millores al carrer Tucuman (amb inclusió de\npàrquing en aquesta via), al Districte de Sant Andreu a Barcelona, d’iniciativa\nmunicipal, d’acord amb l’Informe Tècnic del Projecte que figura a l’expedient\nadministratiu i que aquests efectes es dóna per reproduït, amb un pressupost\nd’1.733.299,35 euros, el 21% de l’impost del valor afegit (IVA) inclòs, d’acord amb\nallò que preveu l’article 235.2 del Decret Legislatiu 2/2003, de 28 d’abril, pel qual\ns’aprova el Text Refós de la Llei Municipal i de règim local de Catalunya; publicar\naquest Acord al Butlletí Oficial de la Província de Barcelona (BOPB), a la Gaseta\nMunicipal i al Taulell d’Anuncis de l’Ajuntament de Barcelona; i encarregar a la\nsocietat municipal BIM/SA la gestió de l’actuació.\n\n4927\n\n\f4928\n\nGASETA MUNICIPAL DE BARCELONA\n\nNÚM. 26\n\nContra aquest acord, que exhaureix la via administrativa, es pot interposar\nrecurs potestatiu de reposició davant l'òrgan que l'ha adoptat, en el termini d'un\nmes comptat des del dia següent al de la seva publicació, o es pot interposar\ndirectament recurs contenciós administratiu davant del jutjat del contenciós\nadministratiu en el termini de dos mesos comptats des de l'endemà de la present\nnotificació.\nEl recurs potestatiu de reposició s'haurà de resoldre i notificar en el termini d'un\nmes. El termini per interposar recurs contenciós administratiu serà de dos mesos\ncomptats des del dia següent de la recepció de la notificació de l'acte exprés.\nContra la desestimació tàcita del recurs potestatiu de reposició, que s'entendrà\nproduïda un cop transcorregut un mes comptat des de l'endemà a la seva\ninterposició sense que s'hagi resolt expressament, es pot interposar recurs\ncontenciós administratiu en el termini de sis mesos a comptar des del dia següent\nal que s'hagi produït la desestimació tàcita.\nTambé, es pot utilitzar qualsevol altre recurs que es cregui convenient.\nBarcelona, 16 de setembre de 2014. El secretari general, Jordi Cases i Pallarès.\nExpedient 2BC 2014/103\n\n***\n\nEl Gerent d’Hàbitat Urbà, en data 3 de setembre de 2014, adoptà la següent\nResolució:\nAprovar el Projecte modificat del projecte d’instal·lacions complementàries del\nsistema de clavegueram de l’Av. Diagonal. Col·lector secundari d’aigües pluvials\n(costa mar), al Districte de l’Eixample de Barcelona, d’iniciativa municipal, d’acord\namb l’Informe Tècnic – Jurídic de la societat municipal BIM/sa, que figura a\nl’expedient administratiu i que a aquests efectes es dóna per reproduït, per un\nimport de 419.907,99 euros, el 21% de l’import del valor afegit (IVA) inclòs\n(aquesta diferència de pressupost respecte a l’aprovat en data 13 de gener de\n2014 que va ser per un import de 467.322,94 euros, el 21% de l’impost del valor\nafegit –IVA- inclòs, és degut a que les obres van ser adjudicades per 353.895,08\neuros derivats de la baixa ofertada per l’adjudicatària, que sumat a l’import del\npresent modificat de 62.012,99 euros, i al control de qualitat, dóna un total de\n419.907,99 euros; publicar aquesta resolució al Butlletí Oficial de la Província\n(BOP), a la Gaseta Municipal i al Taulell d’Anuncis; i encarregar a la Societat\nMunicipal BIM/SA la gestió de l’actuació.\nContra aquesta resolució, que exhaureix la via administrativa, es pot interposar\nrecurs potestatiu de reposició davant l'òrgan que l'ha adoptat, en el termini d'un\nmes comptat des del dia següent al de la seva publicació, o es pot interposar\ndirectament recurs contenciós administratiu davant del jutjat del contenciós\nadministratiu en el termini de dos mesos comptats des de l'endemà de la present\nnotificació.\nEl recurs potestatiu de reposició s'haurà de resoldre i notificar en el termini d'un\nmes. El termini per interposar recurs contenciós administratiu serà de dos mesos\ncomptats des del dia següent de la recepció de la notificació de l'acte exprés.\nContra la desestimació tàcita del recurs potestatiu de reposició, que s'entendrà\nproduïda un cop transcorregut un mes comptat des de l'endemà a la seva\ninterposició sense que s'hagi resolt expressament, es pot interposar recurs\ncontenciós administratiu en el termini de sis mesos a comptar des del dia següent\nal que s'hagi produït la desestimació tàcita.\nTambé, es pot utilitzar qualsevol altre recurs que es cregui convenient.\nBarcelona, 12 de setembre de 2014. La secretària delegada, Natàlia Amorós i\nBosch.\n***\n\n30-9-2014\n\n\fNÚM. 26\n\n30-9-2014\n\nGASETA MUNICIPAL DE BARCELONA\n\nExpedient 7BC 2013/068\nLa Comissió de Govern, en sessió del dia 17-09-2014, adoptà el següent acord:\nAprovar definitivament el Projecte de millora dels accessos a la zona de les\nbateries antiaèries del Turó de la Rovira, al Districte d’Horta-Guinardó de\nBarcelona, d’iniciativa municipal, d’acord amb l’Informe Tècnic del Projecte que\nfigura a l’expedient administratiu i que a aquests efectes es dona per reproduït,\nper un import de 2.010.019,74 euros, el 21% de l’impost del valor afegit (IVA)\ninclòs, d’acord amb allò que preveu l’article 235.2 del Decret legislatiu 2/2003, de\n28 d’abril, pel qual s’aprova el Text Refós de la Llei Municipal i de règim local de\nCatalunya (TRLLMRLC); publicar aquest Acord al Butlletí Oficial de la Província\n(BOPB), en un diari dels de més circulació de Catalunya, a la Gaseta Municipal i al\nTaulell d’anuncis de la Corporació; i encarregar a la societat municipal BIM/SA la\ngestió de l’actuació.\nContra aquest acord, que exhaureix la via administrativa, es pot interposar\nrecurs potestatiu de reposició davant l'òrgan que l'ha adoptat, en el termini d'un\nmes comptat des del dia següent al de la seva publicació, o es pot interposar\ndirectament recurs contenciós administratiu davant del jutjat del contenciós\nadministratiu en el termini de dos mesos comptats des de l'endemà de la present\nnotificació.\nEl recurs potestatiu de reposició s'haurà de resoldre i notificar en el termini d'un\nmes. El termini per interposar recurs contenciós administratiu serà de dos mesos\ncomptats des del dia següent de la recepció de la notificació de l'acte exprés.\nContra la desestimació tàcita del recurs potestatiu de reposició, que s'entendrà\nproduïda un cop transcorregut un mes comptat des de l'endemà a la seva\ninterposició sense que s'hagi resolt expressament, es pot interposar recurs\ncontenciós administratiu en el termini de sis mesos a comptar des del dia següent\nal que s'hagi produït la desestimació tàcita.\nTambé, es pot utilitzar qualsevol altre recurs que es cregui convenient.\nBarcelona, 25 de setembre de 2014. El secretari general, Jordi Cases i Pallarès.\nExpedient 10 BC 2014/038\n\n***\n\nEl Gerent d’Hàbitat Urbà, en data 22 de setembre de 2014, adoptà la següent\nresolució:\nAprovar definitivament el Projecte executiu del canvi de sentit del carrer Ciutat\nde Granada entre el lateral mar de Gran Via de les Corts Catalanes i Almogàvers,\nal Districte de Sant Martí de Barcelona, d’iniciativa municipal, d’acord amb\nl’Informe Tècnic del Projecte, que figura a l’expedient administratiu i que a aquests\nefectes es dona per reproduït, per un import de 181.599,32 euros, el 21% de\nl’impost del valor afegit (IVA) inclòs; d’acord amb allò que preveu l’article 235.2\ndel Decret legislatiu 2/2003, de 28 d’abril, pel qual s’aprova el Text Refós de la Llei\nMunicipal i de règim local de Catalunya (TRLLMRLC); publicar aquest Acord al\nButlletí Oficial de la Província (BOPB), en un diari dels de més circulació de\nCatalunya, a la Gaseta Municipal i al Taulell d’anuncis de la Corporació; i\nencarregar a la societat municipal BIM/SA la gestió de l’actuació.\nContra aquesta Resolució, que exhaureix la via administrativa, es pot interposar\nrecurs potestatiu de reposició davant l'òrgan que l'ha adoptat, en el termini d'un\nmes comptat des del dia següent al de la seva publicació, o es pot interposar\ndirectament recurs contenciós administratiu davant del jutjat del contenciós\nadministratiu en el termini de dos mesos comptats des de l'endemà de la present\nnotificació.\nEl recurs potestatiu de reposició s'haurà de resoldre i notificar en el termini d'un\nmes. El termini per interposar recurs contenciós administratiu serà de dos mesos\ncomptats des del dia següent de la recepció de la notificació de l'acte exprés.\n\n4929\n\n\f4930\n\nGASETA MUNICIPAL DE BARCELONA\n\nNÚM. 26\n\n30-9-2014\n\nContra la desestimació tàcita del recurs potestatiu de reposició, que s'entendrà\nproduïda un cop transcorregut un mes comptat des de l'endemà a la seva\ninterposició sense que s'hagi resolt expressament, es pot interposar recurs\ncontenciós administratiu en el termini de sis mesos a comptar des del dia següent\nal que s'hagi produït la desestimació tàcita.\nTambé, es pot utilitzar qualsevol altre recurs que es cregui convenient.\nBarcelona, 25 de setembre de 2014. La secretaria delegada (PD 08/11/1999),\nNatàlia Amorós i Bosch.\n\nGASETA MUNICIPAL\nPl. Sant Miquel, s/n\n\nISSN 1887-357X – Dipòsit legal: B-5.656-2007\nEs publica cada deu dies\n\n\f"}