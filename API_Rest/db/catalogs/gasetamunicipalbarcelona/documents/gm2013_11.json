{"id":"gm2013_11","catalog":"gasetamunicipalbarcelona","url":"http://w110.bcn.cat/Ajuntament/Continguts/NOVA%20ESTRUCTURA/Home/Informaci%C3%B3%20administrativa/Normativa/Normativa%20municipal/Gaseta/2013/gm2013_11.pdf","name":"Gaseta Municipal núm 11. - 30 de març de 2013","content":"SUMARI\n\nConsell Municipal\nActa sessió 1/2/2013 .................................\nAcords sessió 15/3/2013 ............................\nComissió de Govern\nActa sessió 13/3/2013 ...............................\nAcords sessió 20/3/2013 ............................\nConsells Municipals de Districte\nDistricte 7. Horta-Guinardó. Acords sessió\n12/3/2013 ............................................\nDistricte 9. Sant Andreu. Acords sessió\n12/3/2013 ............................................\nDistricte 10. Sant Martí. Acords sessió\n13/3/2013 ............................................\nDisposicions generals\nAcords dels òrgans de govern\n\nNúm. 11 / Any C\n\n1534\n1596\n\n1602\n1609\n\n1620\n1623\n1625\n\nModificacions de crèdit Pressupost 2012\nprorrogat .............................................\n\n1629\n\nAltres disposicions\nConvocatòria concessió d’ajuts econòmics\namb càrrec als fons d’acció social corresponent a l’any 2012 ..........................\n\n1631\n\nCartipàs\nNomenament vicepresident de la Fundació\nMuseu Picasso de Barcelona ...................\nNomenament membre del Consell Social de\nla Universitat de Barcelona .....................\nAnuncis\nLlicències d’obres. GENER I FEBRER 2013 ....\nAltres anuncis ..........................................\n\n1632\n1632\n\n1633\n1651\n\n30 de març de 2013\n\n\f1534\n\nGASETA MUNICIPAL DE BARCELONA\n\nNÚM. 11\n\nCONSELL MUNICIPAL\nActes\nActa de la sessió del dia 1 de febrer de 2013, aprovada el dia 15 de març\nde 2013\nAl Saló de la Reina Regent de la Casa de la Ciutat de Barcelona, el dia ú de\nfebrer de dos mil tretze, s'hi reuneix el Plenari del Consell Municipal, en sessió\nordinària, sota la presidència de l’Im. Sr. Joan Puigdollers i Fargas, qui actua per\ndelegació, segons Decret de l’Alcaldia de 13 de juliol de 2011, de l’Excm. Sr.\nAlcalde, Xavier Trias i Vidal de Llobatera. Hi concorren l’Excm. Sr. Alcalde, Xavier\nTrias i Vidal de Llobatera, els Ims. Srs. i les Imes. Sres. Tinents d'Alcalde, Joaquim\nForn i Chiariello, Sònia Recasens i Alsina, Antoni Vives i Tomàs, Teresa M. Fandos i\nPayà i Jaume Ciurana i Llevadot, i els Ims. Srs. Regidors i les Imes. Sres.\nRegidores, Mercè Homs i Molist, Francina Vila i Valls, Raimond Blasi i Navarro, Jordi\nMartí i Galbis, Eduard Freixedes i Plans, Irma Rognoni i Viader, Jordi Martí i Grau,\nAssumpta Escarp i Gibert, Sara Jaurrieta i Guarner, Carmen Andrés i Añón, Gabriel\nColomé i García (s’absenta després del punt núm. 1), Immaculada Moraleda i\nPérez, Guillem Espriu i Avendaño, David Escudé i Rodríguez, Ma. Pilar Díaz López,\nAlberto Fernández Díaz, Ángeles Esteller Ruedas, Xavier MullerasVinzia, Alberto\nVillagrasa Gil, Gloria Martín Vivas, Eduardo Bolaños Rodríguez, Óscar Ramírez\nLara, Belén Pajares Ribas, Míriam Casanova Doménech, Ricard Josep Gomà i\nCarmona, Elsa Blasco i Riera, Joaquim Mestre i Garrido, Janet Sanz Cid, Isabel\nRibas i Seix, Jordi Portabella i Calvete i Joan Laporta i Estruch, assistits pel\nSecretari General, Sr. Jordi Cases i Pallarès, que certifica.\nExcusen la seva assistència els Ims. Srs. Gerard Ardanuy i Mata, Joan Trullén\nThomàs i Jordi William Carnes i Ayats.\nHi és present l'Interventor Municipal, Sr. Antonio Muñoz i Juncosa.\nConstatada l'existència de quòrum legal, la Presidència obre la sessió a les deu\nhores.\nEs donen per llegides les actes de les dues sessions anteriors, celebrades els\ndies 21 de desembre de 2012 i 18 de gener de 2013, l'esborrany de les quals ha\nestat tramès a tots els membres del Consistori; i s'aproven.\nEn encetar l'ordre del dia, el president del Plenari del Consell Municipal recorda\nque la Junta de Portaveus va acordar fer en primer lloc el debat de l'informe i, a\ncontinuació, passar al de les proposicions que fan referència a temes generals.\nPART INFORMATIVA\na) Despatx d'ofici\nEn compliment de l'article 63.1 del Reglament Orgànic Municipal, es comuniquen\nles resolucions següents:\n1.Decret de l’Alcaldia, de 18 de desembre de 2012 (S1/D/2012 4364), que\ndisposa canvis organitzatius a diverses Direccions adscrites a la Direcció de\nPressupostos i Política Fiscal.\n2. Decret de l’Alcaldia, de 20 de desembre de 2012 (S1/D/2012 4411), que\naprova provisionalment les variacions de les dades del padró municipal d’habitants\namb referència a l’1 de gener de 2012 i de la qual resulta una població de dret de\n1.620.568 habitants, sense perjudici de les variacions per les tasques de control\npròpies de l’Institut Nacional d’Estadística.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\n3. Decret de l’Alcaldia, de 14 de gener de 2013 (S1/D/2013), que delega en al\nComissió de Govern la resolució dels procediments de sol·licitud d’ús de la marca\n“Barcelona”, així com adoptar els actes que posen fi al procediment de sol·licitud\nd’ús de la marca esmentada.\n4. Decret de l’Alcaldia, de 14 de gener de 2013 (S1/D/2013), que delega en la\nIma. Sra. Maite Fandos i Payà la presidència del Consell Municipal de l’Esport.\n5. Decret de l’Alcaldia, de 14 de gener de 2013 (S1/D/2013), que delega en\nl’Im. Sr. Antoni Vives i Tomàs, Tercer Tinent d’Alcalde, la resolució dels recursos\nadministratius que s’interposin contra els actes dictats per l’Im. Sr. Joaquim Forn i\nChiariello, en la seva qualitat de regidor del Districte de Ciutat Vella i, estableix\nque en les resolucions adoptades en exercici delegades en aquest decret es farà\nconstar expressament que s’actua per delegació de l’Alcalde.\n6. Decret de l’Alcaldia, de 14 de gener de 2013 (S1/D/2013), que designa la\nTinent d’Alcalde de Qualitat de Vida, Igualtat i Esports, Ima. Sra. Maite Fandos i\nPayà, membre del Consorci “3ª edición de la Barcelona WorldRace” i Presidenta del\nConsorci i del Consell Rector en els termes que disposa l’article 8 dels seus\nEstatuts.\n7. Decret de l’Alcaldia, de 14 de gener de 2013 (S1/D/2013), que designa la\nTinent d’Alcalde de Qualitat de Vida, Igualtat i Esports, Ima. Sra. Maite Fandos i\nPayà, membre del Consorci “Campeonato del Mundo de Natación Barcelona 2013” i\nPresidenta del Consorci i del Consell Rector en els termes que disposa l’article 8\ndels seus Estatuts.\nb) Mesures de govern\nc) Informes\n1. Barcelona 2013. Atenció a les persones i reactivació econòmica.\nEl Sr. Alcalde presenta l'informe \"Barcelona 2013. Atenció a les persones i\nreactivació econòmica\" que recull el seu compromís de comparèixer un cop a l'any\nen aquest Plenari per fer un balanç polític de l'actuació municipal. Indica que\nl'informe consta de tres apartats que es refereixen a l'entorn socioeconòmic de la\nciutat, un primer balanç de l’acció de govern i els reptes per al 2013.\nFa referència al moment actual de crisi econòmica i financera molt greu a escala\neuropea, espanyola i catalana; també, a la crisi social que se'n deriva, i a la crisi\npolítica de les institucions, de model d'estat i de model europeu. En aquest sentit,\nes mostra en absolut desacord amb el fet que, si les exigències d'Europa a l'estat\nespanyol són complir un dèficit del 4,5% del PIB, Espanya obligui Catalunya a\ncomplir amb un 0,7%. Atès que sembla que aquests objectius són modificables, es\npostula perquè així sigui, altrament Espanya i Catalunya difícilment els podran\ncomplir, i si ho arribessin a fer seria a costa d'una destrucció de llocs de treball que\nno poden tolerar.\nPosa de manifest que aquesta situació els afecta i genera una pressió important\nsobre la ciutat i sobre aquest ajuntament per part de totes les administracions.\nAssenyala que durant el 2012, la situació econòmica ha seguit una tendència\ndecreixent en tots els indicadors, llevat dels relacionats amb el turisme i amb les\nexportacions, i precisa que les dades concretes consten en el document que s'ha\nlliurant als membres del consistori.\nContinua aquesta primera valoració de la situació, remarcant que a aquesta\nconjuntura econòmica i financera s'hi afegeix una crisi social greu, que es palesa,\nsobretot, per l'augment de l'índex d'atur, que el desembre de l'any passat afectava\n112.192 persones a Barcelona, un aspecte molt preocupant ja que afecta la\ncohesió social, genera increment de la pobresa, i comporta que famílies senceres,\ntot de sobte, es trobin sense ingressos requerint de l'atenció social. Afegeix que, a\ntot això, s'hi suma una crisi de model d'estat; en aquest sentit, remarca que l'estat\nespanyol mai no ha fet una aposta clara per un model d'estat plurinacional, de\n\n1535\n\n\f1536\n\nGASETA MUNICIPAL DE BARCELONA\n\nNÚM. 11\n\nmanera que actualment s'estan generant tensions que deriven cap a una situació\nd'incomprensió molt greu.\nObserva que, malgrat el context, Barcelona continua sent una ciutat amb grans\npotencialitats i, juntament amb la seva àrea metropolitana, és el principal motor\nper sortir de la crisi. Entre les fortaleses de la ciutat esmenta la seva solvència,\namb un dèficit zero, després de tres anys fent-ne; que paga a trenta dies; dóna\nuna imatge de seriositat, de ciutat preparada i amb gran projecció internacional; té\nun reconeixement de marca molt potent arreu del món, amb un gran potencial de\ncreixement econòmic i d'internacionalització.\nAdmet, no obstant això, que la conjuntura global afecta Barcelona, cosa que\ngenera problemes i febleses com ara el dèficit acumulat en el transport públic i la\ndisminució de transferències de l'estat, especialment per a equipaments culturals;\nigualment, també és cert que no se'ls paga allò que els deuen, i molt concretament\nla Generalitat fa incompliments greus de compromisos adquirits amb anterioritat,\nque fan molt difícils les previsions a mitjà i llarg termini.\nPosa de manifest, com diu l'informe, que el full de ruta del govern municipal\npassa per donar resposta directa a tots els reptes que acaba d'esmentar, d'acord\namb unes prioritats, plantejades des de fa temps, que són l'atenció a les persones i\nla reactivació econòmica i, en conseqüència, fer una ciutat competitiva, generadora\nd'activitat econòmica i d'ocupació. Tanmateix, resulta evident que la ciutat tota\nsola no se'n pot sortir, però cal posar les seves potencialitats úniques al servei de\nla recuperació i la sortida de la crisi.\nEn aquest sentit, confirma que l'Ajuntament ha de ser un agent facilitador,\ncapaç de crear competitivitat, detectant i potenciant nous focus d'activitat i nous\nsectors estratègics. Remarca que Barcelona té una economia diversificada, basada\nen la indústria, el comerç, el turisme i, també, en els serveis, que no són despesa,\nsinó generadors de riquesa com ho és la salut i l'atenció social.\nDefineix el turisme com a generador de riquesa innegable, que es palesa en els\n7,5 milions de visitants i les més de setze milions de pernoctacions del 2012;\nBarcelona és el primer port de creuers de la mediterrània i el quart del món\ndesprés dels ports del Carib. Igualment, esmenta els sectors del comerç i dels\nserveis com a creadors de riquesa i de cohesió social als barris, amb els mercats\nmunicipals i un teixit productiu de proximitat.\nDestaca la situació geoestratègica privilegiada de la ciutat i les infraestructures\nde primer nivell, entre les quals el port, l'aeroport, l'Alta Velocitat, la Zona Franca,\nla Fira o Mercabarna; alhora que posa en relleu la necessitat d'aconseguir que el\ncorredor mediterrani esdevingui l'espina dorsal d'una macroregió econòmica de\nprimer nivell mundial. Indica que l'aeroport del Prat ha aconseguit un nou rècord,\namb més de trenta-cinc milions de passatgers, i manté l'ambició d'esdevenir un\nhub que connecti els vols d'Àsia amb Amèrica llatina.\nPer tant, assenyala que cal treure el màxim de profit de les infraestructures, i\nper això es necessiten els accessos definitius al port. En aquest sentit, destaca que\nla nova terminal de contenidors construïda per la companyia Hutchinson és un\nmodel de futur que caldrà analitzar per a altres infraestructures.\nDe la mateixa manera, fa notar que la ciutat aposta per nous sectors estratègics\nde futur vinculats a la cultura, el coneixement, la creativitat, la innovació i les\nnoves tecnologies amb la voluntat de ser una ciutat de referència mundial en el\nsector de les smartcities, l'economia verda, la biomedicina, el vehicle elèctric, la\nlogística, la nàutica i l'alimentació. En aquesta línia, recorda que el 2013 serà l'any\nde consolidació i la presentació internacional de Barcelona com la capital mundial\ndel mòbil, que sobra dir que reporta grans avantatges.\nExpressa la voluntat que la cultura i l'esport esdevinguin sectors generadors\nd'activitat, intel·lectual i esportiva, però també d'activitat econòmica. Puntualitza\nque aposten perquè la ciutat sigui un referent en l'àmbit de la cultura i que la\nciutadania sigui protagonista en aquest camp; per això, avança que els propers\nanys consolidaran projectes culturals molt importants; projectes orientats a la\ninnovació i la creativitat, entre els quals cita el Canòdrom, l'art contemporani a la\nFabra i Coats, el disseny amb el D-Hub, el patrimoni al Born Centre Cultural, el nou\nMuseu de les Cultures del Món i el llegat arqueològic de la ciutat romana amb el\nPla Barcino.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nObserva, tanmateix, que no tot rau en les grans infraestructures culturals, sinó\nque també és essencial pensar en les petites entitats, els ateneus de barri i la\nnecessitat de continuar donant suport a projectes d'artistes emergents. Lamenta,\nperò, que els temps no són gens senzills per als actors culturals de la ciutat, amb\nuna davallada del consum cultural i de les aportacions financeres de les\nadministracions. Tot i amb això, reitera l'anunci que el 2013 crearan un fons de\ncapitalitat cultural per als grans consorcis de la cultura barcelonina, vinculats a\ncanvis de governança d'algun dels grans equipaments culturals.\nTot seguit, entrant en l'àmbit de l'esport, posa de manifest que Barcelona el\npromou en tots els seus vessants com a eina de cohesió social, de creació de\nriquesa i de projecció internacional. Remarca que Barcelona és una ciutat olímpica\nque no ha perdut la seva vocació vint anys després de la celebració dels Jocs. Així,\nesmenta s'hi ha celebrat la final del Mundial d’Handbol i que organitza els X-Games\ni els Campionats Mundials de Natació.\nAvança que volen convertir Montjuïc en una muntanya d'esport i de cultura; la\nvoluntat d'assolir una ciutat on l'educació sigui motor; una ciutat compromesa amb\nel coneixement, molt especialment amb la Formació Professional; l'objectiu de ser\nun referent en educació de qualitat des de l'escola bressol fins a la universitat. En\naquest sentit, posa de manifest que el curs 2012-2013 s'ha atès el màxim històric\nde sol·licituds de places d'escola bressol.\nContinua enumerant objectius, entre els quals que la ciutat es converteixi en\nsinònim d'excel·lència en el camp de l'educació i que aposti per ser un referent en\nl'educació terciària, en màsters, postgraus i doctorats; posa en relleu que\nBarcelona disposa d'universitats i d'escoles de negocis de primer ordre; a la ciutat i\nla seva àrea metropolitana s'hi ubiquen centres de recerca d'abast mundial, entre\nels quals cita l'ITER, el Sincrotró Alba, l'Institut de Ciències Fotòniques, el\nsuperordinador Marenostrum o el Parc de Recerca Biomèdica.\nArgumenta que, tot i que Barcelona està fent una aposta important per la\nrecerca, la innovació, la creativitat i el disseny, aquest esforç no té cap sentit si no\nva dirigit a atendre les persones, a donar resposta a les seves necessitats,\nespecialment les d'aquelles que pateixen més dificultats.\nDestaca que el 2012 ha augmentat perillosament la vulnerabilitat de moltes\nfamílies i persones a la ciutat; malgrat les dificultats, aquest ajuntament ha estat\ncapaç de donar una resposta a la situació a partir de l'actuació de l'àrea social,\nbasada en tres aspectes: l'atenció, la justícia i la innovació social. Indica que les\nlínies prioritàries passen per garantir habitatge; l'atenció alimentària; l'atenció a\nles famílies i infants en situació de risc o de pobresa; pel foment de l'ocupabilitat i\nde la inserció sociolaboral; i una especial atenció i als col·lectius més vulnerables.\nIndica que en l'informe que s'ha repartit hi ha el detall d'aquestes polítiques, de\nles quals destaca alguns elements com ara que s'ha aconseguit incrementar la\ndespesa corrent d'atenció a la promoció social amb un 15,5% el 2012. Per això,\nconjuntament amb més de quatre-centes entitats del Tercer Sector Social de\nBarcelona, s’impulsarà el pla que és una estratègia compartida per a la inclusió\nsocial i les polítiques de benestar i qualitat de vida. Afegeix que estan duent a\nterme un seguit d'accions per combatre la pobresa, i es mostra convençut que els\nserveis socials que ofereix aquest ajuntament són de més qualitat cada dia.\nAdmet que convé canviar alguns plantejaments i fer, sobretot, tasques de caire\npreventiu; s'ha d'evitar que les persones arribin a la situació de pobresa, per a la\nqual cosa demana la màxima col·laboració de tots els grups municipals. Insisteix\nque no es podran evitar aquestes situacions si no es genera ocupació, si no són\ncapaços de vincular els conceptes de l'atenció social amb la generació de riquesa,\nd'ocupació.\nSeguidament, es refereix a un altre aspecte bàsic, la feina perquè la ciutat\nfuncioni, que es reflecteix en la valoració ciutadana dels serveis, que presenta una\nevolució positiva en gairebé tots els serveis que ofereix l'Ajuntament. En aquesta\nlínia, indica que estan treballant perquè la ciutat funcioni amb uns serveis urbans\nde qualitat, i remarca el Pla de Millora de la Neteja, el pla d'il·luminació i el Pla\nSoroll.\nQuant a l'àmbit de la seguretat, fa notar que hi ha més efectius al carrer; que el\nnombre de furts al metro ha baixat d'un 15% gràcies a l'operació Xarxa i en el\n\n1537\n\n\f1538\n\nGASETA MUNICIPAL DE BARCELONA\n\nNÚM. 11\n\nconjunt de la ciutat el nombre de delictes experimenta un descens del 8%. Afegeix\nque el proper any continuaran desplegant la nova xarxa de col·laboració entre els\nmossos i la guàrdia urbana.\nEn referència a la mobilitat, destaca el desplegament de la xarxa ortogonal\nd'autobús; i confirma que continuaran treballant per l'ordenació de la circulació de\nles bicicletes, l'ús de les quals ha augmentat molt significativament, cosa que es\npot considerar un èxit, però cal regular-ho a fi que no esdevingui una situació de\ncol·lisió entre vianants i ciclistes.\nIgualment, precisa que han previst finalitzar al llarg d'aquest any la modificació\nde diverses ordenances, entre les quals la de terrasses, paisatge urbà,\ntelecomunicacions o llicències amb l'objectiu de simplificar la vida de la ciutadania.\nPel que fa als grans projectes urbans, esmenta els avenços a Les Glòries,\nl'estació de La Sagrera, el cobriment de les vies i la rambla de Sants; igualment,\nes refereix als projectes de reforma en marxa al passeig de Gràcia, la del Paral·lel,\nel Pla Cor de la Rambla i informa que presentaran una proposta de reforma de la\nDiagonal; tot plegat, però, sense oblidar projectes importants com la Marina del\nPrat Vermell, Can Batlló, la tercera fase de la reforma del Bon Pastor, la reforma\ndel Port Vell o el nucli antic de Sant Andreu.\nFinalment es refereix a la importància d'una bona gestió, que és un aspecte\nbàsic per tirar endavant tots els projectes de la ciutat, que basa en una bona\nordenació de l'administració pública, fer confiança als funcionaris i funcionàries,\nestablir un catàleg de llocs de treball, fomentar la carrera professional i la\ndignificació de la feina de la plantilla, i assegura que l'indigna sentir parlar\ndespectivament dels treballadors públics, i que els defensarà on calgui. Remarca\nque en aquest ajuntament hi ha treballadors d'alta qualitat, professionals que fan\nla feina ben feta i, per tant, han de ser capaços d'aconseguir que les persones\nsiguin cada dia més eficients i que treballin amb entusiasme; per aquest motiu,\ndemana la col·laboració de tothom, i que s'entengui que la força d'una\nadministració pública no rau només en els seus treballadors, sinó que també\nexigeix la col·laboració público-privada. Sap que aquesta col·laboració és vista en\nalguns sectors com un fet lamentable, però ratifica que és un aspecte molt positiu,\nque exigeix punts de trobada i col·laboració entre els grups polítics per establir\nobjectius.\nInsisteix que és responsabilitat de tots tirar endavant la ciutat i, tot i que com a\nalcalde, sap que és el primer responsable d'impulsar-la, recorda que el seu govern\nté catorze regidors, i que en calen vint-i-un per tenir majoria, de manera que\nreitera la demanda de màxima col·laboració als grups municipals.\nEntén que tots són conscients que la ciutat té una gran fortalesa, malgrat la\nsituació extremament difícil a escala europea, de l'estat espanyol i de Catalunya.\nPosa en relleu que Barcelona és una ciutat d'èxit i amb grans fortaleses, però\ntambé pateix una crisi que afecta aspectes bàsics que fan perillar la cohesió social\ni, això, obliga a tenir una visió àmplia i aprofita per oferir novament la seva\ncol·laboració per arribar a acords polítics, de planificació i pressupostaris per tirar\nendavant.\nRemarca que els temps actuals exigeixen mà estesa, diàleg i transparència,\nperò, sobretot, vetllar pel funcionament d'una ciutat pensada per a les persones,\nfent-ho estimulant mecanismes de participació, que no sempre és fàcil, sabent\ncadascú qui representa, sense abrogar-se representativitats que no són reals.\nEl Sr. Martí Grau agraeix, com ja va fer l'any passat, l'oportunitat d'aquest debat\ngeneral sobre l'estat de la ciutat i sobre les principals estratègies i propostes del\ngovern municipal per acarar els reptes indiscutibles de la ciutat.\nSubratlla que cap país no funciona si no funcionen les seves ciutats; en el cas de\nCatalunya, això és especialment rellevant en el cas de Barcelona, atès que la seva\ndemografia, la potencia econòmica, social i cultural són bàsiques; per tant,\nCatalunya ha anat bé quan Barcelona hi ha anat i, contràriament, si Barcelona\ns'empobreix, Catalunya també.\nObserva que l'informe, més que una estratègia, és un repàs general sobre allò\nque va bé i allò que no hi va. Igualment, els sembla una repetició d'allò que va\nexplicar el febrer d'ara fa un any.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nAssenyala que, com no podria ser d'altra manera, contextualitza la ciutat en una\nconjuntura de crisi, així, els indicadors que s'hi utilitzen palesen que la crisi és\ngeneralitzada i afecta tots els sectors, tot i que també posen en evidència que\nBarcelona és, probablement, un dels pocs territoris de l'estat espanyol, i sens\ndubte l'únic de Catalunya, que encara té alguns indicadors positius en el sentit que\ncontinua sent capital de les exportacions; el turisme és un sector que continua\ncreixent; i remarca especialment que creix la taxa d'emprenedoria i el nombre de\nsocietats mercantils que es creen a la ciutat.\nAddueix que amb tot això no n'hi ha prou per resoldre els problemes que la crisi\nprovoca, però, indiscutiblement, l'activitat econòmica a la ciutat encara manté un\ncert grau de dinamisme, fins i tot en el terreny dels intangibles. Precisa, en aquest\nsentit, que la marca Europa, que ha estat un referent al món, actualment també\nestà tocada per la crisi, i encara molt més ho està la marca Espanya, que tal i com\nvan les coses probablement a hores d'ara ja no li queda cap actiu visible i viable en\nl'escena internacional; mentre que la marca Catalunya també pateix una gran\ntensió. Altrament, la marca Barcelona és l'única que continua brillant, i malgrat\nque la seva brillantor també vagi de baixa, continua sent atractiva per fer negocis.\nQuant a la crisi institucional, que l'Alcalde ha esmentat, i que és enormement\ncomplexa, apunta que Barcelona podria marcar camins diferents que aportessin\nuna certa confiança a la ciutadania. Tanmateix, malgrat que els indicadors són\nmenys dolents que en molts altres territoris tenen el mateix impacte social; així, el\ncreixement de l'atur és el mateix; en aquesta línia, l'atur juvenil a Barcelona\natrapa el de Catalunya; els indicadors de desigualtat social continuen creixent,\nenfonsant la base principal del model de ciutat; i aprofita per posar en valor el fet\nd'haver sabut inventar una ciutat de finals del segle XX mantenint la cohesió i la\nqualitat de vida en tots els barris i millorant-la progressivament; observa la\nmobilitat social era ascendent fins fa molt poc temps, ara, però, tal com passa en\naltres indrets amb indicadors econòmics pitjors, els rics són més rics i els pobres\nmés pobres.\nDiu que li sorprèn que, davant d'aquest panorama, els presentin un conjunt de\nmesures, fins i tot el balanç de les que s'han dut a terme durant el 2012, que\nnomés són un repàs de tot allò que passa a la ciutat, i no hi ha cap energia\nestratègica. Creu que a allò que l'Ajuntament pot contribuir d'una manera més\ncontundent emprant la seva salut financera és a la reversió de les dificultats\nsocials. Considera que allà on s'ha d'establir l'objectiu d'actuació és en pal·liar el\ndrama social que la crisi provoca a la ciutat, més que no pas en la reactivació\neconòmica o intervenir en problemes d'àmbit europeu, que depenen de dinàmiques\nmolt àmplies.\nConstata que aquesta que acaba d'expressar és la tesi central del seu Grup: no\ns'ha de posar tot en el mateix pla, i allò que Barcelona necessita avui és un\nprojecte social, que no es resol incrementant la despesa de l'àmbit de Benestar\nSocial, pagant totes les beques menjador, sinó posant l'urbanisme, la promoció\neconòmica i l'educació al servei del benestar social; és a dir, amb la lluita contra la\npobresa i contra tot allò que està desmembrant la societat.\nPosa de manifest que Barcelona té una aparença de ciutat puixant, amb uns\nindicadors turístics que signifiquen més del 15% del PIB de la ciutat, cosa que fa\nque en determinats indrets no s'hi palesi la crisi; així, en llocs com el passeig de\nGràcia o al centre de la ciutat sembla que tot està igual que a principis dels\nnoranta, amb restaurants que funcionen, hotels amb altes ocupacions i activitat\neconòmica visible. Tanmateix, la pobresa a Barcelona és invisible en tots els\nterritoris per causa de l'orgull barceloní que porta a tapar i a dissimular un\nempobriment generalitzat de les classes mitjanes dia rere dia, i entén que està en\nla mà d'aquesta administració pal·liar aquesta situació d'una manera molt més\nsignificativa que no pas la que proposa l'Alcalde en la mena de nebulosa de\nprojectes que descriu.\nEn l'àmbit de la reactivació econòmica, subscriu tots els projectes que ha citat\nl'Alcalde perquè tots vénen de mandats anteriors, fins i tot que es pugui pagar els\nproveïdors a trenta dies per la bona salut econòmica que han trobat en arribar a\nl'alcaldia. No obstant això, considera molt greu la desaparició de les polítiques\nd'ocupació justament en el moment en què l'indicador de la taxa d'atur està més\n\n1539\n\n\f1540\n\nGASETA MUNICIPAL DE BARCELONA\n\nNÚM. 11\n\ndisparat; així ara no disposen de l'instrument principal que havia inventat la ciutat\nper a la lluita contra l'atur. Adverteix, doncs, que no n'hi ha prou amb més mercat,\namb més activitat econòmica, perquè el model d'avui no és posar aquesta activitat\nal capdavant, sinó posar-hi la reactivació social, perquè és una condició\nindispensable perquè la ciutat no es trenqui socialment.\nQuant a la regeneració urbana, lamenta que hagi desaparegut de l'informe el\ndiscurs amb què CiU es va presentar a les eleccions municipals, i que el Sr. Vives\nha defensat abrandadament en aquest Plenari moltes vegades. Creu que era l'únic\nintent que ha fet el govern municipal de dibuixar un model diferent, malgrat el seu\nGrup no hi estigués d'acord. Afegeix que li preocupa que amb tots els projectes\nque l'Alcalde acaba de qualificar d'importantíssims només s'aconsegueixi trencar el\nconsens veïnal, com passa amb la cobertura de les vies de Sants, a Glòries, al Port\nVell, i s'està trencant amb el fre polític que s'està posant a l'estació de La Sagrera,\nuna situació que constata la manca de lideratge de l'Alcalde, quan aquesta ha de\nser l'estació central de l'alta velocitat de Barcelona.\nPel que fa a les Glòries, mostra la seva preocupació per les notícies aparegudes\na la premsa, que posen de manifest que les desavinences ja no es plantegen\nnomés amb els grups municipals o amb els veïns, sinó dins mateix del govern\nmunicipal.\nEn l'àmbit de les polítiques socials, d'atenció a les persones, celebra l'increment\nde la despesa, malgrat que, com ja ha dit, la consideren insuficient per lluitar\ncontra la desigualtat i la pobresa que augmenta cada dia a la ciutat.\nIgualment, remarca que l'educació s'ha de situar al capdavant de les prioritats;\nen aquest sentit, es remet a la lloança que ha fet l'Alcalde de l'educació en general,\ntot i que de la proposició sobre aquest àmbit aprovada en aquesta cambra no se'n\nfa esment en l'informe;així, hi brillen per la seva absència el Pacte per l'educació,\nprojectes de millora, recerca i desenvolupament, només la dimensió més social\namb les beques menjador, amb les quals, òbviament, estan d'acord perquè allò\nrealment necessari és garantir que tots els infants de Barcelona puguin dinar;\ntanmateix, també s'ha de garantir que la qualitat educativa de tots els infants sigui\nla mateixa, cosa que a dia d'avui no és així i no tots els infants i els joves tenen\nigualtat d'oportunitats educatives a Barcelona.\nTanmateix, fa notar que en aquests aspectes el discurs de l'Alcalde pren un to\ncaritatiu i de beneficència; afirma que reconeix la feina de totes les persones i\nentitats que donen poc o molt d'allò que tenen per ajudar els qui menys tenen, i fa\navinent que estarà al costat de totes les entitats i projectes socials; entén, però,\nque això no ha de conformar el Plenari municipal perquè amaga un fracàs\ncol·lectiu. Entén que allò que està bé en l'esfera social no pot justificar el projecte\nsocial d'aquest ajuntament.\nPosa de manifest que hi ha un aspecte pel qual l'Alcalde ha passat de puntetes:\nel drenatge de recursos que la Generalitat està infligint a les finances municipals;\nen aquest sentit, recorda que l'Alcalde va parlar de 235 milions, però ell hi afegeix\n184 milions d'inversions no realitzades per part de la Generalitat; han detectat una\ndavallada de 13,6 milions d'euros en els consorcis, i que temen que el 2013 la xifra\naugmentarà, de manera que tot plegat suma més de quatre-cents milions de deute\na la ciutat.\nConsidera que tot això expressa una subordinació absoluta del govern municipal\nal de la Generalitat, quan el parer de Barcelona és fer el millor servei a Catalunya,\nha de contribuir de la millor manera possible a ajudar-la a sortir de la crisi i del\npou on està, cosa que només es pot aconseguir sense subordinació a cap altre\ngovern. Adverteix, doncs, que aquest ajuntament és govern, fet que comporta\ndefinir estratègies pròpies, impedir i evitar per tots els mitjans que el drenatge de\nrecursos impedeixi dur-les a terme, i puntualitza que els diners que els deu la\nGeneralitat permetrien activar totes les polítiques per què aposta el seu Grup.\nEn aquest sentit, recorda que fa molt que va sentir dir al Sr. Trias en aquest\nPlenari que portaria als tribunals el govern de la Generalitat si no pagava, i ell li va\nrespondre que no calia ser tan contundent, que n'hi havia prou amb actuar amb\nuna mica més d'autoritat davant de la Generalitat i exigir-li que digui clarament\ncom i quan retornarà el deute; i que aturi el drenatge permanent que ja suma més\nde seixanta milions els darrers tres mesos. Avisa que si això continua d'aquesta\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nmanera, ni tan sols la vareta màgica de la Sra. Recasens podrà posar remei a què\nl'Ajuntament quedi engolit pel dèficit global de la Generalitat.\nEl Sr. Fernández Díaz agraeix a l'Alcalde la presentació de l'informe, que entén\nque permet formular unes primeres conclusions quant a la situació de la ciutat, la\ngestió municipal i, també, sobre l'actitud del govern municipal i del mateix Alcalde.\nEn referència a la situació de la ciutat, subratlla el fet positiu que Barcelona\ncontinua sent una ciutat forta i amb potencial, que té oportunitats per acarar els\nreptes, entre els quals el més important és la sortida de la crisi global que afecta\ntotes les institucions, àmbits i estrats socials, molt més en les rendes més\nmodestes. Tanmateix, reitera que Barcelona té capacitat per fer front a la crisi amb\nmés oportunitats d'èxit que altres. En aquest sentit, el turisme, els serveis,\nl'aposta de totes les administracions per una Barcelona referent en excel·lència en\nàmbits com la investigació, la projecció de la ciutat i la seva marca, l'activitat\neconòmica vinculada a les exportacions; el nínxol d'emprenedors que hi ha a\nBarcelona i a Catalunya, així com la relativa solvència i marge financer amb què\ns'ha iniciat el mandat, que s'estén al 2013 i que ha de permetre donar resposta, si\nmés no, a les necessitats més importants, entre les quals són prioritàries l'atenció\nsocial, a les persones que més ho necessiten, i la creació d'ocupació, que continua\nsent la millor política social.\nEn referència a la gestió municipal, assenyala que el seu Grup entén que està\nmolt més vinculada a inèrcies del mandat anterior que no pas a l'empenta del\ngovern actual, i ho il·lustra amb aspectes com l'activitat econòmica i la creació\nd'ocupació. Fa notar que en aquests àmbits cal una aposta decidida pels\nemprenedors, per fomentar l'activitat econòmica, per crear ocupació i que\nl'Ajuntament sigui motor i no pas un llast d'aquesta activitat econòmica que és\nfonamental per tirar endavant. Tanmateix, malgrat que ja porten divuit mesos de\nmandat, hi continua havent acords sense desbloquejar, o iniciatives que havia\npromogut el Grup del PP i que havien rebut el suport del govern que continuen\naturades com és el cas de la finestreta única empresarial o la implantació del règim\nde comunicació per a autorització, a fi d'evitar que es trigui més d'un any per\nreconèixer determinades activitats econòmiques i que, en definitiva, suposa un\nimpost afegit en forma de burocràcia als emprenedors que volen tirar endavant un\nnegoci arriscant el patrimoni propi. Per tant, considera imprescindible acarar les\nreformes de l'administració amb urgència, incloent-hi l'àmbit d'empreses i\norganismes autònoms.\nEn aquest sentit, reconeix que, a instàncies del seu Grup, s'han fet actuacions\nsignificatives en l'àmbit de l'urbanisme; i subratlla que no tenia cap lògica\nl'existència de vuit empreses públiques treballant en el terreny de l'urbanisme de\nBarcelona, tot i que encara n'hi ha cinc en el sector dels aparcaments.\nInsisteix, doncs, que cal una simplificació del que anomena ajuntament paral·lel,\ni en ocasions a l'ombra, que no aporta cap valor afegit a l'activitat econòmica ni al\nmateix funcionament de la ciutat ni als serveis que es presten.\nEs ratifica en què cal deixar de banda els complexos per apostar clarament per\nla col·laboració público-privada, més encara en temps de crisi, quan els recursos\npúblics són escassos, més que mai aquesta mena de col·laboració ha de permetre\nmultiplicar els beneficiaris i incrementar els serveis sense malmetre les finances\npúbliques; alhora que insisteix que aquesta és una autèntica necessitat que\nultrapassa qualsevol convicció ideològica.\nEn l'àmbit de la fiscalitat, observa que no es pot avançar molt més enllà que fa\nun any atès que les ordenances fiscals d'enguany no s'han aprovat. Per aquest\nmotiu, els exhorta a fer realitat allò que, amb la contribució del seu Grup, van\nmaterialitzar ara fa un any, quan el govern volia incrementar l'IBI d'un 5% i,\ngràcies a la iniciativa del PP, es va congelar i es van incorporar bonificacions per\nals sectors més febles de la societat; en aquesta línia, remarca la introducció de\nbonificacions del 50% de l'IBI –encara vigents atesa la manca d'ordenances fiscals\nper al present exercici– per a les persones vídues amb ingressos inferiors als noucents euros mensuals; o bonificacions d'aquest impost a les famílies\nmonoparentals, les famílies nombroses o les que tenen un fill amb discapacitat.\nTanmateix, considera que aquest canvi de tendència fiscal ha d'arribar a les\ntaxes, ja que la grua o les àrees blaves i les verdes d'aparcament són les més\n\n1541\n\n\f1542\n\nGASETA MUNICIPAL DE BARCELONA\n\nNÚM. 11\n\ncares de tot Espanya; malgrat això, ja es constata un cert canvi en la tendència,\natès que a Barcelona els impostos havien arribat als topalls màxims i, a canvi,\nrebia serveis sota mínims. Insisteix, per tant, que cal continuar amb la reforma\nfiscal a fi que hi hagi correlació entre els impostos que es paguen i els serveis que\nes reben.\nApunta, tot seguit, l'aspecte de la mobilitat, valorada des del punt de vista de la\nnecessitat de més infraestructures vinculades a la recuperació econòmica i la\ncreació d'ocupació; en aquest sentit, es compromet a defensar davant del govern\nde l'estat aquelles infraestructures que precisi Barcelona amb aquests objectius,\nentre les quals la connexió viària i ferroviària dels accessos al port, amb el nus de\nCornellà, el corredor mediterrani i els aspectes vinculats a l'estació de La Sagrera\nper garantir l'objectiu de la seva posada en servei i la transformació urbana\nvinculada.\nConstata el desgovern que hi ha en el camp de la mobilitat i el fet que no té cap\nsentit, per exemple, que en un any s'aprovin tres sistemes de torn per al taxi i,\nquan finalment se n'aprova un mitjançant un referèndum entre els treballadors del\nsector, a la setmana d'entrar en servei, el govern municipal es faci enrere; o que\ns'anunciï que les bicicletes no podran circular per les voreres i, mesos després,\nmatisin la prohibició sense que quedi res clar. Un altre aspecte que destaca\nd'aquesta manca de sistemàtica pel que fa a la mobilitat és que s'anunciï, en el\ndebat de les ordenances fiscals, que a la àrees blava i verda s'afegirà una de lila,\nquan aquest assumpte pertany a l'àmbit de la mobilitat, de manera que queda ben\nclara la intenció merament recaptatòria. Afegeix, també, quecontinua sense\nresoldre's que pel carril bus hi puguin circular les motocicletes; o la manca\nd'avaluació de la xarxa ortogonal, partir de la qual es podria valorar la possibilitat\nque pel doble carril bus de la Gran Via, per exemple, es fes una prova pilot de\ncirculació de motos.\nSeguidament, enceta el capítol de l'habitatge, pel qual l'informe ha passat\ntangencialment. Posa en relleu que, amb tanta demanda d'habitatge, no li sembla\ncorrecte que hi hagi 517 habitatges públics buits a Barcelona, un terç de les quals\nconcretades en promocions diverses a Nou Barris. Igualment, tampoc no li sembla\nlògic que no hagin endegat noves promocions d'habitatges durant el 2012, atès\nque les que s'estan construint provenen d'incompliments de plans d'habitatge\nanteriors.\nEntrant en el terreny de la seguretat, fa notar que, malgrat que s'ha aprovat un\nPla de seguretat, l'índex de victimització a la ciutat és pràcticament igual que anys\nanteriors, un 20%. Per aquest motiu, reitera la proposta d'augmentar el nombre\nd'agents de la guàrdia urbana, i l'eliminació de les limitacions que impedeixen\naquest augment a Barcelona, tota vegada que també cal recordar al govern de la\nGeneralitat que la ciutat necessita més efectius dels mossos d'esquadra, atès que\nel dèficit passa dels vuit-cents efectius, i que s'ha de resoldre a través de noves\nconvocatòries i, en cas que hi hagués qualsevol impediment, amb una redistribució\ndels efectius de tot Catalunya, d'acord amb les necessitats reals. Igualment, es\nrefereix a la necessitat de promoure reformes legals, endurint les lleis perquè el\ndelicte no quedi impune; alhora que també reclama una coordinació millor dels\nmossos d'esquadra, la policia nacional i la guàrdia civil, i recorda que els cossos i\nforces de seguretat de l'estat tenen competències, per exemple, en la lluita contra\nles màfies que actuen en el terreny de la immigració, o del tràfic de drogues;\nalhora que es postula per l'elaboració d'una nova ordenança de civisme.\nAfegeix que el 2012 s'ha produït un augment de les partides destinades a\nl'atenció a les persones, essencialment perquè existien uns pressupostos que ho\npermetien, que incloïen les esmenes proposades pel Grup de PP en el sentit\nd'enfortir la resposta de l'Ajuntament en polítiques socials; així, s'incrementa el\nsuport a les entitats sense ànim de lucre, el servei d'atenció domiciliària, la\nteleassistència, les beques menjador o s'augmenta la dotació de recursos humans\nper atendre les persones que s'adrecen als serveis d'aquest ajuntament a fi\nd'acollir-se a la Llei de dependència.\nConsidera totes aquestes actuacions com un èxit compartit, del govern i del seu\nGrup, però creu que ara té l'obligació de posar de manifest alguns incompliments\ncom ara el fet que encara no s'ha promogut el Consell Municipal de la Família, la\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\ninexistència d'un fons de contingències socials, dotat amb dos milions d'euros;\ntampoc no s'ha posat en marxa la finestreta única social, que evitaria la dispersió\nd'expedients per les diverses administracions i, per tant, s'augmentaria l'eficiència\nde la despesa social i de les prestacions.\nAdverteix que una altra assignatura pendent i molt rellevant és l'incompliment\nde la Generalitat amb les obligacions que té amb Barcelona; així, la pràctica\ntotalitat del conveni del 2005 per als equipaments de gent gran, per a persones\ndiscapacitades encara està pendent en un 90%. Destaca, entre aquests\nincompliments, la residència de gent gran de la Via Favència, que va costar onze\nmilions d'euros, que fa un any i mig que està acabada i encara no ha entrat en\nservei; igualment, la residència Mas Sauró per a persones amb discapacitat\npsíquica, fa un any i mig que està acabada i encara no s'ha inaugurat. Quant al\nconveni de sanitat del 2003 per incrementar el nombre de CAP, encara n'hi ha tres\nde pendents; del del 2008, dels disset CAP, el 50% també està pendent.\nTot seguit es refereix a la Taula de treball contra la pobresa i per la inclusió\nsocial, que també va ser una iniciativa acceptada del Grup del PP, que actualment\nestà de mancada de contingut i de propostes concretes, on calen noves mesures i\nel reforç de les partides per donar resposta a una veritable inclusió social.\nEn el capítol d'immigració, assenyala que el seu Grup defensa que Barcelona\nsigui una ciutat d'acollida i exigent, on la immigració, a més de tenir drets, hi\ntingui obligacions com qualsevol ciutadà: complir la llei i respectar la ciutat, la\nsocietat i el país d'acollida. Destaca que el 2012 s'ha aprovat un Pla d'immigració\nque el seu Grup no va subscriure justificant-ho amb l'argument que un pla\nd'immigració ha de ser eficaç, no només políticament correcte i, en aquest cas, era\nnomés un document farcit d'inconcrecions i sense cap resposta clara d'aquesta\nadministració a qüestions preocupants. En aquest sentit, posa a tall d'exemple els\ndesnonaments; així, en el Pla d'immigració, el quadripartit –tres grups de l'oposició\ni el del govern– es posa d'acord en com acarar els desnonaments, però quan és\nhora d'aplicar les mesures comencen a tenir discrepàncies. Es pregunta, per tant,\nsi no hauria valgut més, abans de signar el Pla que contempla, entre altres coses,\nels desnonaments, posar-se d'acord.\nFinalment, es refereix a l'actitud del govern que comporta una Barcelona\nparcialment paralitzada, sense nord i plenament subordinada. Com a exemple,\nposa en relleu la permanent oferta de diàleg per part de l'Alcalde, que és bona en\nsi, però li manca rumb; i afirma que la geometria variable per la que advoca vol,\ntambé, un rumb variable, cosa que, al seu parer, només porta a anar fent zigazagues. Insisteix, doncs, que el govern ha d'escollir el seu camí, el camí que vol\nper a la ciutat.\nQuant a la subordinació de la ciutat a la Generalitat, fa avinent que mai no\nn'havien vist mai una d'igual i entén que això rau en el fet que és governada per la\nmateixa força política; així, el deute de 310 milions d'euros, el dèficit inversor en\naspectes com els convenis que ha esmentat fa un moment, i també, el\nfinançament local i les despeses de capitalitat.\nPer tot plegat, demana al Sr. Alcalde que defensi els interessos de Barcelona\ncom a capital i no la tracti com una pedania.\nEl Sr. Gomá comença la seva intervenció saludant la Sra. Vilà, Sindica de\nGreuges de Barcelona i el Sr. Lluís Ravell, president de la FAV, avui presents en\naquesta sessió de Plenari.\nTot seguit, recorda que el Grup d'ICV-EUiA va formular un prec a la darrera\nsessió de la comissió de Presidència en què demanava la convocatòria d'un ple\nextraordinari per debatre l'estat de la ciutat, tot recordant el compromís manifestat\nper l'Alcalde i, tot i que avui arriba aquest debat en una sessió ordinària, valoren\nl'oportunitat i la volen aprofitar a fons.\nComença parlant de l'impacte social de la crisi econòmica a Barcelona que es\nmanifesta a través de milers de desnonaments acumulats, cent quinze mil\npersones a l'atur; la majoria de gent jove sense feina o treballant en precari;\npobresa infantil per sobre del 25%; moltes famílies amb dificultats per cobrir\nnecessitats bàsiques. Afegeix que, a aquest estat de coses, els impactes de les\nretallades socials impulsades per CiU i el PP provoquen una situació encara més\ndura i es tradueixen en més de tres mil persones vulnerables sense renda mínima\n\n1543\n\n\f1544\n\nGASETA MUNICIPAL DE BARCELONA\n\nNÚM. 11\n\nd'inserció; reducció dràstica dels ajuts socials al lloguer; feina sense drets,\nacomiadaments ràpids i barats; tancament de serveis de salut als barris; els\nimpactes que amplien les desigualtats de gènere, amb les dones carregant amb la\ngestió quotidiana de la crisi, i assumint una sobrecàrrega de feina domèstica i\nfamiliar. Indica que, segons el baròmetre del desembre de 2012, l'atur, els\nproblemes econòmics i les retallades, se situen com els principals problemes de la\nciutadania, molt per sobre d'altres aspectes; i creix de la mateixa manera el\npercentatge dels qui creuen que la ciutat ha empitjorat i el dels qui atorguen una\nvaloració negativa al govern municipal.\nConclou, per tant, que això demostra consciència social enfront de la injustícia\nque comporta la crisi i malestar ciutadà per les polítiques municipals que no la\ncombaten ni amb justícia ni amb eficàcia.\nAltrament, considera que la Barcelona del 2013 necessita més que mai un\ngovern políticament capaç, amb projecte, actiu i no simplement retòric, que situï la\nlluita per superar la conjuntura amb ocupació de qualitat en el centre de les seves\nprioritats; amb polítiques potents de cohesió social i territorial, amb una aposta\nambiental forta. Insisteix, per tant, que Barcelona necessita més que mai un\ngovern dialogant, transparent i impulsor de la participació real, exigent i amb\nlideratge per plantar cara a les retallades i a les agressions de la Generalitat i de\nl'estat per defensar Barcelona en temps molt difícils.\nTanmateix, diu que és ben clar que el govern de la ciutat no és així; altrament,\nel seu alcalde opta pel silenci quan toca exigir, està absent quan toca liderar, és\nl'alcalde de les paraules que ben aviat queden contradites pels fets, dels brindis al\nsol i de la mà estesa que, tanmateix, no construeix cap acord. Afirma, doncs, que\nl'Alcalde és la cara, sovint invisible, d'un govern feble i erràtic, desconnectat de la\ngent, però vinculat als interessos de minories poderoses; que nega el dret a decidir\nde la ciutadania amb una política municipal que acota el cap davant Mas i Rajoy.\nPosa de manifest que el govern afronta l'exercici present en una situació\ncomplicada, sense pressupostos i sense ordenances fiscals aprovades, és a dir,\nsense el marc que ha de conferir coherència a la seva acció. Adverteix a l'Alcalde,\nper tant, que se li ha esgotat la tàctica d'anar fent, la geometria variable de curta\nvolada, de manera que, a dia d'avui, el govern està instal·lat en una precarietat\npolítica sense precedents que, a més de no ser bo, no ajuda gens en el context\nactual.\nEs refereix a què el seu Grup va votar en contra del darrer pressupost i del PAM,\nque palesa el fet que defensen dos models de ciutat, antagònics en moltes\nocasions. En aquest sentit, fa avinent que la seva voluntat no és avalar el gir\nconservador del govern de CiU a la ciutat, altrament volen construir l'alternativa.\nFa notar a l'Alcalde, però, que no es poden repartir culpes, i aprovar el pressupost\nés la responsabilitat prioritària de tot govern, tant si està en majoria com en\nminoria, i així ho va fer el seu Grup, estant en minoria, durant tot el mandat\npassat.\nObserva que l'informe conté, al seu títol, Atenció a les persones i reactivació\neconòmica. Fa notar, quant a la reactivació econòmica que l'atur no para de créixer\nesdevenint el principal problema de la ciutat; paradoxalment, el govern municipal\nes carrega el Pacte per l'ocupació de qualitat argumentant que no és el seu model i\nque el canviaran; tanmateix, a la pràctica, no fan altra cosa que desmantellar les\npolítiques d'ocupació de Barcelona Activa, i creen la Taula Barcelona Creixement, i\nde les seves trenta mesures, cap no fa referència a l'atur juvenil.\nAfirma que tot plegat els porta a concloure que el model del govern és de\ndemolició; ha liquidat les polítiques de lluita contra l'atur, i després d'un any de la\nseva posada en marxa la Taula Barcelona Creixement és la crònica d'un fracàs.\nD'altra banda, però, ningú no pot negar que ha estat molt actiu a donar suport a\nles dues últimes reformes laborals, la del PSOE i la del PP, que han servit per\nacomiadar, per precaritzar llocs de treball i vides. Es pregunta com és possible\ntanta desconnexió amb la realitat, tanta incapacitat per traduir els discursos en\nfets. En aquest sentit, fa notar a l'Alcalde que, en poc més d'un any, ha passat de\nser un bon venedor de paraules a un mal venedor de fum, i ensenya el llautó de la\nindolència neoliberal del govern que presideix.Igualment, fa notar que no saben\nres de l'agenda de reactivació i de creixement, només de megaiots al Port Vell, la\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nfórmula I a Montmeló, els casinos a Barcelona World, l'espiral turisme-creuershotels de luxe. Tot plegat, una bombolla de joc i de luxe, de la banalització urbana\ni totalment als antípodes del model d'economia productiva i sostenible del Pla\nestratègic metropolità, res més lluny del model Barcelona.\nQuant a l'atenció a les persones, que també forma part del títol de l'informe,\ndestaca que durant el darrer any el govern ha presentat un nou pla d'inclusió, el\nseu full de ruta social, en el qual ha col·laborat el seu Grup.\nA la seva intervenció, l'Alcalde ha fet una valoració matisada dels elements\npositius, al costat de la manca d'ambició. Precisa, tanmateix, que les necessitats\nsocials a Barcelona es disparen com mai, la despesa social creix menys que durant\nel període 2008-2011, i va guanyant terreny la recepta conservadora de tractar la\npobresa com una qüestió d'ordre públic, de jutges i de policies; així, s'ha\nintensificat la pressió sobre els col·lectius més vulnerables, i posa com a exemple\nel fet que els desnonaments no han parat de créixer, de manera que en alguns\nbarris la pèrdua de l'habitatge és un fet quotidià, i es pregunta com és possible\nque l'Alcalde no s'hagi implicat personalment, que no hagi aconseguit la cessió per\npart de cap banc d'un sol habitatge buit. Altrament, al Congrés dels Diputats, CiU\nhi ha impulsat la figura del desnonament exprés o no ha votat la dació en\npagament; de manera que es palesa la seva sensibilitat envers el lobby immobiliari\nal Congrés i la seva insensibilitat amb les persones, aquí. Afegeix que fa un any\nl'Alcalde va signar que no volia que es multessin les persones sense sostre en\naplicació de l'ordenança de civisme; tanmateix no s'ha fet cap acció per modificar\nl'ordenança i eradicar aquesta pràctica immoral. Contràriament, al llarg del 2012\nha augmentat el nombre de sancions a persones en situació d'exclusió social; tot i\nque, a instàncies del PP, modifiquen l'ordenança per perseguir treballadores\nsexuals a cop de multa i, així, fer-les encara més vulnerables.\nAfegeix als exemples anteriors la creació del pla d'assentaments, basat en\ncriteris d'inclusió social, i al qual ICV-EUiA dóna tot el suport; no obstant això, es\ntroben que l'estrenen amb una escalda repressiva sense precedents, amb tres\ndesallotjaments en una setmana, intervenció policial amb criteris racistes,\ndetencions i un ingrés al Centre d'Internament d'Estrangers (CIE).\nEls adverteix, doncs, que tinguin en compte que la lògica social i la policial no\nsón compatibles; que no es pot predicar el respecte, i alhora mirar cap a una altra\nbanda en vulnerar els drets humans. En aquest sentit, fa notar que el CIE de la\nZona Franca és la zona més excloent i autoritària, antagònica a la ciutat de la\ndiversitat i de la inclusió, i demana implicació a l'Alcalde perquè faci tot allò que\nestigui al seu abast perquè el govern de l'estat aprovi el reglament del CIE, i\nafirma que la seva formació política continuarà lluitant per tancar-lo.\nDiu que tampoc no es pot deixar de banda que l'economia i el benestar tenen a\nBarcelona un fort component ambiental; en aquest sentit, voldrien polítiques\nvalentes, avui inexistents, de suport al teixit econòmic verd i cooperatiu, un sector\nque aguanta bé la crisi, crea ocupació estable i genera vincles de solidaritat amb\nun gran potencial de futur. Contràriament, durant el darrer any s'han produït dos\nelements d'involució ecològica i de gran impacte social com és l'increment abusiu\ndels preus del transport públic, juntament amb una retallada sense precedents a\nTMB, la supressió de línies i busos de barri. Contràriament, però, s'han fet regals\nfiscals a l'ús del cotxe amb la reducció de l'impost de vehicles i la gratuïtat de\nl'àrea verda, decisions que debiliten al seu torn el finançament públic del Bicing, un\nservei de transport públic que l'actual govern municipal ha posat sota sospita,\nsituant-lo com un servei residual en la mobilitat urbana. Destaca que en cap\nmoment han sentit de l'Alcalde una declaració clara en favor de la bicicleta, només\npropostes inconnexes que han estat contestades socialment i, algunes de les quals,\nretirades d'immediat.\nAssenyala que el del Bicing no és l'únic pas enrere en clau social i ecològica, i es\nrefereix a què enguany s'ha posat en marxa la privatització del cicle integral de\nl'aigua, la fi de la gestió pública del sanejament, i amb una pujada de tarifes de\nmés del 20% en un any, amb l'únic objectiu de blindar els beneficis de les\nempreses. En aquest cas, posa en relleu que CiU i el PSC a l'Àrea Metropolitana\nhan actuat com una autèntica guàrdia pretoriana del negoci privat de l'aigua, amb\nuna operació opaca i dubtosa en termes jurídics.\n\n1545\n\n\f1546\n\nGASETA MUNICIPAL DE BARCELONA\n\nNÚM. 11\n\nFinalment es refereix a un altre aspecte de l'acció de govern que ha causat un\ngran impacte a ciutat com és l'urbanisme excloent i la fractura territorial. En\naquesta línia, CiU i el PP tancaran files avui per aprovar la marina de luxe al Port\nVell, que és la icona d'una manera d'entendre la ciutat, que privatitza l'espai\npúblic, aixeca barreres al mar i beneficia la mobilitat privada, al servei de\nl'economia del luxe i dels paradisos fiscals. Mentrestant, congelen la Llei de barris,\nla plaça de la Gardunya i el calaix de les vies de Sants resten aturats, i retallen del\n60% les inversions socials de proximitat, amb el càstig inclòs als districtes de\nclasses populars, afectats per les màximes retallades en inversió per capita.\nAdverteix que, amb aquesta manera d'actuar estan assentant les bases de la\nfractura territorial del futur, que es concreta en la caiguda de cent vuitanta milions\nd'euros respecte al període anterior quant a la inversió en equipaments socials de\nproximitat, que es tradueix en la reducció del 42% en benestar i d'un 79% en\ncentres educatius, amb una tendència clarament regressiva entre barris; així,\ndestaca que durant el mandat anterior, la inversió per capita als districtes de\nrendes baixes doblava la dels que la tenien més alta, mentre que ara tendeix a\nigualar-se, i desapareix el compromís amb la inversió redistributiva al territori,\npalesant que el govern s'arrenglera i no lluita contra les desigualtats. Addueix que\ngovernen d'esquena a la ciutadania, ja que les seves polítiques molt sovint són\nincompatibles amb la participació, practicant polítiques neoliberals i poc\ntransparents, amb la privatització de la ciutat i la pretensió de fer-ho també en la\npolítica. Adverteix, però, que la gent de Barcelona es mou per no deixar la ciutat\nen mans d'un govern poc sensible; es mou en clau de resistència, però també per\nla construcció d'alternatives. En aquest sentit, posa com exemple que el govern es\ncarrega les escoles bressol i, en comptes de construir-ne de noves, amplia les\nràtios i massifica les aules, privatitza, fractura la xarxa d'escoles i les encareix; i\nconsidera que el més greu de tot plegat és que el govern actua com si les escoles\nbressol fossin seves, quan són de tothom. Tot i amb això, la comunitat educativa\nno es dóna per vençuda, i la Plataforma 0-3 està impulsant en positiu una proposta\nglobal d'iniciativa ciutadana, i està ben segur que la comunitat educativa\naconseguirà trencar el setge dels fets consumats, i el govern haurà de\ndesmantellar el model o rectificar.\nDestaca que ICV-EUiA ha portat iniciatives d'aprofundiment democràtic a\naquesta cambra, entre les quals el pressupost participatiu d'inversions o la\nconsulta ciutadana del Port Vell, i sempre ha topat amb la negativa del govern\nmunicipal, que la justifica dient que, acceptar-les, seria posar la democràcia al\nservei de la demagògia; i es pregunta si gosaran donar la mateixa amb la iniciativa\nciutadana impulsada per la Plataforma 0-3.\nEntén que han d'admetre que la ciutadania es mogui i, en conseqüència, han\nd'estar disposats a fer marxa enrere en benefici de la majoria, tal i com ha passat\namb el cas del nucli antic de Sant Andreu, les tarifes del Bicing, el copagament de\nla teleassistència i el manteniment de la cooperació de Barcelona amb Palestina.\nRemarca que aquests són casos significatius que, quan es tanca la porta a la\ndemocràcia participativa, la gent l'obre i sovint guanya, amb força i amb\narguments.\nAcaba la seva intervenció posant de manifest l'escassa sensibilitat del govern\nmunicipal envers la gent i els barris, i la seva poca valentia per defensar Barcelona\nen un entorn polític complicat. Així, convida l'Alcalde a posar en valor els projectes\nde la ciutat, atès que la ciutat ha desaparegut com a protagonista amb veu pròpia\nde l'escenari polític general. La manca de lideratge aplana el camí perquè la\nGeneralitat i l'estat s'atreveixin amb la ciutat amb incompliments constants atès\nque Mas i Rajoy saben que poden menystenir Barcelona i que l'Alcalde no hi\noposarà un projecte fort per fer respectar la ciutat.\nSubratlla que el nivell de deute de la Generalitat amb l'Ajuntament no té\nprecedents, amb un increment de divuit milions mensuals de mitjana el 2012, que\nno para de créixer.Tanmateix, l'Alcalde acota el cap en les seves reunions amb el\npresident de la Generalitat, i no li arrenca ni un sol compromís; o el que encara és\npitjor, intenta fer passar aquesta subordinació com un servei al país, i li adverteix\nque fa un flac favor a la ciutat assumint el paper d'un dirigent dòcil de CiU en\ncomptes del que pertoca a un alcalde exigent.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nAssenyala que Barcelona ha de fer el paper de capital de Catalunya, i ha de tenir\nun paper específic i positiu en el procés per exercir el dret a decidir, però adverteix\nque fer de capital del país no significa acomodar Barcelona als interessos del\ngovern de la Generalitat, i apostar per estructures d'estat és incompatible amb\ndebilitar o destruir les existents a l'àmbit local, amb la privatització de les\nestructures de l'aigua, de l'educació o de la salut tal i com està fent el govern de\nCiU. Insisteix en l'argument que no hi ha cap drecera al dret a decidir que passi\nper les retallades als barris; i Barcelona, en el procés nacional, ha de ser referent\ndel municipalisme i de la cohesió, d'un país lliure d'imposicions de l'estat, lliure de\ndesnonaments, de precarietat i de pobresa. Altrament, l'impacte de les retallades\nde la Generalitat posa en risc la prestació de serveis bàsics a Barcelona, sense que\nl'Ajuntament planti cara com, altrament, reconeix que ha fet amb les beques\nmenjador.\nInsisteix a demanar que no avalin les retallades amb silencis còmplices, i que\nalcin la veu en contra de la imposició d'una austeritat injusta que situa els barris\npopulars al frec de l'abisme. Demana a l'Alcalde que passi de la subordinació al\nlideratge i l'exigència, i li fa avinent la certesa que en aquest Plenari i en la\nciutadania trobarà suport i acompanyament.\nJustifica la seva argumentació des d'una determinada actitud política i des del\ncompromís amb Barcelona, que passa per la confrontació democràtica d'idees i de\npropostes; sap que tenen models i maneres d'actuar molt diferents, i reivindica el\npaper d'oposició nítida, però també una força política que articula propostes des de\nvalors d'esquerra, ecologia i llibertat i que busca i troba espais d'entesa i de suma.\nAvança, per acabar, que la seva segona intervenció presentarà un decàleg de\npropostes, gairebé totes aprovades en Plenari o en comissió, entorn de les quals\nhan de poder trobar objectius compartits.\nEl Sr. Portabella inicia la seva intervenció amb l'observació que, si a l'informe se\nli treuen les dates, ben bé podria ser de fa un, dos o tres anys enrere i, per tant,\nno reflecteix el moment actual per què passa el país i la societat barcelonina. Així,\nd'ençà que es van presentar a les eleccions municipals el maig de 2011 han passat\nmoltes coses, i tant el marc social com el nacional han canviat substancialment. En\naquest sentit, s'ha pres consciència que la crisi que arrenca el segon semestre de\n2008, que semblava curta i passatgera dins del sistema econòmic, no només no\ns'ha anat apaivagant, sinó que s'ha anat agreujant i actualment arriba a la seva\nmàxima expressió pel que fa als índexs d'atur, grau de desesperació, de mancança\nde prestacions socials per als qui ho necessiten i que cada vegada són més.\nAfegeix que, a tota aquesta situació, s'hi sumen la manifestació de l'Onze de\nSetembre del 2012 i la l'aprovació recent al Parlament de Catalunya a favor de la\nsobirania i del dret a decidir de Catalunya, que defineixen un marc polític i nacional\nmolt diferent al que hi havia el 2011.\nPer tot plegat, considera que els moments que estan vivint són decisius; i\nreflexiona que ningú no tria el moment en què viu, però sí que triar com ho vol fer.\nAixí, en aquests moments històrics decisius a escala socioeconòmica, i també en\nl'àmbit nacional, es troben que Catalunya té un rumb clar, però ofegat\neconòmicament, i que Barcelona és una capital solvent, però que té un rumb\nerràtic. Entenen, per tant, que aquest és un dels aspectes bàsics per resoldre a fi\nde poder oferir una alternativa a la situació actual a la ciutat.\nRemarca que sovint la ciutat ha superat crisis profundes a base d'organitzar\ngrans esdeveniments; així, la primera Exposició Universal del 1888 coincideix amb\nuna crisi profunda; igualment va passar amb la del 1929 i amb la celebració de\nJocs Olímpics; mentre que ara tenen la possibilitat de fer l'esdeveniment més\nrevolucionari i important per a una ciutat: convertir Barcelona en capital d'estat.\nAddueix que aquesta és l'energia que necessita la ciutat, no només per sortir de\nla crisi, sinó per oferir un model alternatiu a l'ofec econòmic permanent i persistent\na què està sotmesa. No es tracta només de la construcció d'un estat, sinó de\nconstruir un estat nou en una democràcia liberal a la Unió Europea, un aspecte que\nqualifica de realment revolucionari. Els demana, doncs, que aprofitin aquesta\noportunitat i confirma que estaran al seu costat.\nReitera, també, que a UpB estan disposats a arremangar-se per trobar acords\nper aprovar els pressupostos, essencials atesa la conjuntura, i afegeix que els\n\n1547\n\n\f1548\n\nGASETA MUNICIPAL DE BARCELONA\n\nNÚM. 11\n\nsembla una irresponsabilitat que no n'hi hagi, tenint en compte la solvència de la\nciutat, malgrat el seu rumb indecís.\nDiscrepen, doncs, amb l'estratègia d'anar aprovant puntualment ara una cosa,\nara una altra, atès que això provoca desconnexió i li manca la coherència que li cal\na la ciutat. Reclamen, per tant, que se segueixi una línia política identificable en la\nlluita contra les situacions econòmiques que generen unes taxes d'atur\ndescomunals, i que el 40% de les persones a l'atur ja no rebi cap mena de\nprestació. En aquest sentit, si Barcelona és solvent i té un projecte propi, ha de ser\ncapaç de generar unes polítiques diferents a les actuals a fi de pal·liar les\ncircumstàncies. Per fer-ho, necessita tenir competències en les infraestructures\nbàsiques i no dependre de les decisions que es prenen a Madrid, i això significa ser\ncapaços de liderar el procés cap a la construcció d'un estat propi dins de la Unió\nEuropea.\nAdverteix, en aquest sentit, que s'ha d'acabar amb la dicotomia falsa que uns es\ndediquen als assumptes nacionals i altres als socials; en nega la certesa, atès que\ntenir competències en les infraestructures bàsiques genera llocs de treball que\ndisminueixen la taxa d'atur i atorguen una capacitat econòmica per atendre millor\nla ciutadania.Reclama, doncs, que no dissociïn els dos termes i que no continuïn\nfent l'aposta, cada vegada més incomprensible, de la geometria variable. Insisteix\nque cal un rumb nacional, social, de sensibilitat envers la ciutadania que ho passa\nmalament, envers la demanda majoritària per tenir un estat propi, atès que no hi\nha cap enquesta ni cap baròmetre en què no hi hagi més del 60% de la ciutadania\nque reclama un referèndum per decidir el futur d'un país del que Barcelona n'és la\ncapital i, com a tal, ha de liderar el procés ja que tradicionalment ha estat capaç\nde fer-ho. Reitera que és el moment dels Fontanella, dels Rafael de Casanova, del\nDoctor Robert, el moment que Barcelona es posi al capdavant, amb un alcalde que\nquan visiti el president de la Generalitat, no en surti dient que l'ha d'ajudar perquè\nno se'n surt, sinó que confirmi que li ha de fer saber que Barcelona existeix.\nConsideren que només aquesta actitud farà que se'n surtin, alhora que és una\nactitud que es pot oferir a la ciutadania de Barcelona i com a exemple a tot\nCatalunya.\nAfegeix que demanen tot això en el marc de la sostenibilitat, des del\nconvenciment que cal una reidustrialització de Barcelona, on hi ha gent molt\npreparada i molt de talent, que malauradament es perd en altres indrets malgrat\nque ha estat cofinançat per Catalunya. Cal, per tant, replantejar una relació més\nestreta, més densa, potenciant les relacions que fan que un mateix barri es puguin\nestablir nivells de solidaritat entre els veïns, que hi hagi capacitat de generar més\ncohesió social, de treballar més enllà de les legítimes ambicions personals per\ntreballar per la comunitat.\nConclou que aquesta és la Barcelona que volen, i estan segurs que aquesta és la\nresposta a la situació que estan vivint; per a la qual cosa cal que aquest\najuntament lideri nacionalment i socialment la sortida de la crisi severa i\npersistent, que es deixi estar de complexos i que sigui ben conscient que Barcelona\npot liderar el canvi.\nEl Sr. Alcalde comença referint-se a la intervenció del Sr. Portabella, considerant\nque Barcelona, com a capital de Catalunya, ha de donar suport al govern de\nCatalunya en les decisions importants i transcendents. En aquest sentit, reunir-se\namb el president de la Generalitat, fet que alguns qualifiquen de submissió,\nsignifica, precisament, fer-li saber que Barcelona existeix. Igualment, precisa que\nen el seu paper com a alcalde no hi entra convocar un referèndum, sinó donar\nsuport al govern de la Generalitat en les decisions transcendentals de país.\nAfegeix que en la seva darrera visita al president Mas també va anar a oferir la\ncol·laboració de Barcelona, perquè de cap manera creu que s'hagi d'establir una\nrelació de confrontació i competència entre l'Ajuntament i la Generalitat, la qual\ntambé ha d'entendre que aquesta ciutat és una punta de llança essencial.\nRemarca que en la situació actual de duríssima crisi econòmica, l'única\nadministració important que té capacitat és aquest ajuntament, el qual, ratifica,\nestà al servei del país. Així està completament d'acord amb què Barcelona ha\nd'actuar com a capital de Catalunya i com a capital de la mediterrània, que ha\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nd'estar oberta a Europa i ser capaç de ser un referent al món, però que tot això\ns'ha de fer sense estar contra ningú, sinó a favor del país.\nRebat les acusacions que el govern municipal té un rumb erràtic, i assegura que\nté una línia clara d'actuació però que el problema rau en què només són catorze\nregidors i regidores, cosa que els obliga a fer l'exercici democràtic d'entendre's\namb la resta de membres del consistori. Entén que això es pot interpretar com un\nvalor negatiu, però assegura que el govern prefereix valorar-ho en positiu. Així\ndoncs, vol agrair el to de tots els grups municipals, fins i tot el del Sr. Gomà, que\nsempre és el més dur amb l'acció del govern, atès que ha acabat la seva\nintervenció oferint col·laboració. Tanmateix, aprofita per fer-li avinent que hi ha\narguments que el deixen perplex, com ara clamar contra les desigualtats socials,\nconcretades en els estudis a què al·ludeix el Sr. Gomà, que són del 2011, per tant,\nes pregunta si no s'equivoca en demanar-li explicacions a ell, que només fa un any\ni mig que és alcalde. Remarca que és en èpoques de bonança, quan hi havia gran\ncapacitat d'inversió, que es van produir les desigualtats socials; èpoques en què es\nvan firmar convenis i contractes amb la Generalitat per a operacions que s'havien\nde fer durant el període 2005-2007 de les quals, a dia d'avui, no se n'ha complert\ncap. Tot i amb això no li consta que la formació del Sr. Gomà hagués alçat la veu i\nreclamat a la Generalitat pels incompliments.\nEn aquesta mateixa línia, ara els acusen de fer un desastre al Port Vell, però els\nrecorda que quan ICV-EUiA tenia responsabilitat de govern s'hi va fer el\nMaremàgnum, l'hotel Vela i, tot i amb això, el Sr. Gomà sempre l'acusa de posarse al costat dels poderosos, de neoliberal.\nPel que fa a les demandes que exigeixi i s'enfronti a la Generalitat perquè pagui\nels deutes que té amb l'Ajuntament, els recorda que aquella administració no pot\npagar les nòmines a final de mes atès que la crisi ha posat en evidència que el\nsistema de finançament no és bo. Reconeix que hi va haver un temps de\ncreixement econòmic en què aquest finançament era bo; llavors, però, es van\nequivocar en valorar la durada i la magnitud de la crisi econòmica que apuntava.\nRemarca que CiU ha arribat a l'alcaldia de Barcelona amb un pla d'estabilitat\neconòmica perquè es feia dèficit, cosa que hauria portat la ciutat al desastre. Per\ntant, cal complir els pressupostos i quadrar les xifres a fi de no fer dèficit i això\nimposa arreglar un munt de coses, entre les quals les entitats com la Zona Franca\nque han estat a punt d'arribar al col·lapse econòmic. Es referma, doncs, en què\nl'aposta pel progrés passa per quadrar les xifres, i això és el que fa el govern\nmunicipal: no gastar allò que no té. Tanmateix, està disposat a col·laborar amb\ntots els grups municipals per valorar com han de gastar els diners de què\ndisposen, prioritzant les polítiques socials.\nQuant al suport que va rebre el govern per part del Grup del PP per a l'aprovació\ndels pressupostos del 2012, reitera que li està agraït; i remarca que les seves\ndemandes no van ser, precisament, en favor dels poderosos, sinó que, en molts\ndels casos, eren de l'àmbit de l'atenció social, adreçades a donar resposta a les\nnecessitats de les persones. Lamenta, però, que l'esforç que han esmerçat per fer\nunes ordenances fiscals amb bonificacions i tenint en compte els aspectes socials,\nquedin en no-res perquè ningú no els dóna suport.\nReconeix, igualment, que amb el Grup del PSC han aprovat el PAM que també\ninclou un conjunt d'accions socials important.\nAdmet que hi ha aspectes que els diferencien, però n'hi molts altres que\npermeten arribar a acords per fer que la ciutat tiri endavant; igualment, també\nreconeix que la situació de Barcelona és especial, i que s'hi genera la trista\nparadoxa que, d'una banda, és una ciutat d'èxit i, d'altra banda, té unes grans\nnecessitats socials, cosa que els obliga a canviar prioritats.\nEn aquest sentit, referint-se a les properes inauguracions en plena crisi\neconòmica del museu del Disseny Hub, dels Encants, del Born, que sumen una\ninversió importantíssima, tots equipaments programats en mandats anteriors,\nafirma que no formen part de les prioritats de l'actual govern. Coincideix, per tant,\namb l'advertiment del Sr. Martí Grau que cal anar amb cura que la tasca que\ns'adreça a les persones en situació de risc, no faci perdre la perspectiva de tot el\nque cal fer, precisament, perquè les persones no arribin a aquesta situació límit.\nEstà convençut que aquest és l'esforç i el canvi de paradigma que han de fer. En\n\n1549\n\n\f1550\n\nGASETA MUNICIPAL DE BARCELONA\n\nNÚM. 11\n\naquesta línia, destaca la bona col·laboració amb el tercer sector, i el convenciment\nque estan fent bé la feina malgrat que és complicada i que ha d'anar vinculada a\naltres àmbits com ara l'educació. Per tant, les coses no es poden arreglar en un\nany i exigeixen capacitat de diàleg i d'acord entre les forces polítiques per establir i\nafermar les línies bàsiques durant un període llarg de temps.\nConsidera, per tant, que convé entendre que no hi ha diners per fer segons\nquines coses, prioritzant allò que haurà de ser la base de la creació, novament, de\nriquesa; així, cal esmerçar esforços per ajudar a crear empresa, la gran majoria de\nles quals no són, com despectivament qualifica el Sr. Gomà, dels poderosos, sinó\nde petites i mitjanes empreses.\nEl Sr. Martí Grau, referint-se a una apreciació tant de l'Alcalde com del Sr.\nPortabella, indica que el catalanisme, des dels seus orígens, estableix que el seu\nprojecte és social i nacional alhora, i que ambdues dimensions van entrelligades.\nPrecisa que a partir de l'Exposició Universal del 1888 i del Pla Cerdà s'incorpora,\ncom a aliada indiscutible del catalanisme, Barcelona, una ciutat portadora d'una\npotència no proporcional a la potència del país sencer; així, la ciutat esdevé una\naliada natural del projecte del país, però més que subordinar-se a les estratègies\npròpies del país ha de tenir, sobretot, un projecte propi, aquell que ja va expressar\nl'Eixample de Cerdà, els Jocs Olímpics de impulsats per Maragall, la Ciutat del\nConeixement o el 22@.Remarca que els projectes singulars són la millor\ncontribució de Barcelona al catalanisme i a la construcció d'un país potent; la\ncultura catalana no tindria avui la potència que té sense l'altaveu de Barcelona;\ntampoc la potència econòmica de Catalunya, que pot assumir els reptes de futur\nque li plantegi el món, no seria la mateixa si no tingués la fortalesa de la seva\ncapital.\nPer tot això, afirma que és indispensable que l'Alcalde faci el paper que li\npertoca i no pas de delegat del president de la Generalitat, cosa que no significa\ncontribuir o no amb el país, com tampoc no discuteix que Barcelona és el principal\nmotor de Catalunya.\nEn aquest sentit, retreu que la imatge que va donar la reunió del Sr. Trias amb\nel president era, precisament, la de subordinació. I afegeix que aquesta\nsubordinació és un dels aspectes que ara com ara preocupa més la ciutadania, que\nes pregunta què està passant amb la ciutat.\nI entén que, a més de decidir sobre el futur de Catalunya, les relacions amb\nl'estat i amb el món sencer, cal decidir què s'ha de fer amb la ciutat en un context\nde crisi com l'actual, que té prou fortalesa, potència i solvència econòmica, social,\ncultural i municipal per fer un projecte propi. Tanmateix, adverteix que no es pot\npactar cap projecte de ciutat si el govern no en defineix cap i que, contràriament,\ntracti un garbuix de coses i de bones intencions, o que, fins i tot, gosi dir que va\ntrobar dèficit en aquest ajuntament. Insisteix que ningú no es creu que la situació\neconòmica d'aquesta administració fos dolenta quan el Sr. Trias va arribar a\nl'alcaldia; en aquest sentit, precisa que una cosa és que hi hagués un pla econòmic\ni financer a fi de dirigir la fortalesa econòmica cap a la sortida de la crisi, cosa a\nquè ha renunciat el govern actual, mentre continua refugiat i còmode fent\nd'oposició de l'oposició, quan allò que s'espera de l'Alcalde són propostes.\nPel que fa al PAM, remarca que en l'informe no s'esmenta ni una sola vegada;\nno s'hi fa cap referència als deu projectes estratègics que va pactar el seu Grup en\nel document d'estratègies per al 2013. Afegeix que, fins i tot en detectar el\ndesgovern de la ciutat, que un membre del govern contradeia un altre, quan eren\nconscients que hi havia una divisió clara d'opinions quant a la manera de fixar\nestratègies i, fins i tot, com fixar la quantitat global del pressupost, consideraven\nque no calia amoïnar-se perquè l'Alcalde, compromès amb l'acord, hi intervindria i\naconseguiria que es pogués avançar; tanmateix, durant la negociació, i\nposteriorment, l'Alcalde ha optat pel silenci, i cada vegada més constaten que el\ngovern se li escapa de les mans.\nAdverteix que aquesta mena de situació és greu perquè l'Ajuntament té la\npossibilitat, no només de fer declaracions de bona voluntat, sinó d'acarar la crisi\namb més contundència que no pas ho està fent.\nObserva, doncs, que actualment aquest ajuntament s'ha convertit en una\nmàquina de trencar consensos urbans, però de fer costat a projectes com el del\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nPort Vell; i, en aquest cas, diu que va assistir a un acte de la Plataforma\n\"Defensem el Port Vell\" i va poder comprovar de primera mà que la seva posició\nera molt més enraonada i possibilista que algunes que s'han expressat des d'altres\nàmbits; així, el portaveu de la plataforma no manifestava oposició al clúster nàutic,\nni tampoc no estava en contra que hi amarressin iots de luxe si generaven una\nindústria al seu voltant; altrament, sí que estava en contra que es desmuntés la\nFacultat de Nàutica; en contra que els grans vaixells amarrin al centre del port\nhistòric, i demanava que els n'allunyessin.\nPosa com a altres exemples del trencament dels consensos socials per part del\ngovern municipal la cobertura de les vies de Sants, o la intervenció a la plaça de\nLes Glòries. Considera, per tant, que es demostra que quan un govern deixa de\ntenir projecte i rumb s'acaba provocant que les tensions esdevinguin contínues.\nConstata, doncs, que l'Alcalde no té projecte, i que el govern està,\nindiscutiblement, subordinat al de la Generalitat, més ara que en cap altre\nmoment, així com que no lidera els consensos necessaris per fer front a la crisi, i\nlamenta haver de dir que el problema de Barcelona comença a ser el seu alcalde.\nEl Sr. Fernández Díaz observa que l'Alcalde ha encetat el seu torn de rèplica\ndefensant el dret a decidir, el dret a una hipotètica independència de Catalunya\namb la qual, òbviament, el seu Grup no està d'acord. Contràriament, considera\nque l'obligació de l'Alcalde en aquest Plenari no és tant tractar el dret a decidir,\nque és legítim, com exigir al govern de la Generalitat. Així, afirma que hauria\nvolgut escoltar de l'Alcalde algun argument quant a aquesta segona qüestió.\nCoincideix amb l'Alcalde que Barcelona ha d'estar al servei de Catalunya, però\nconsidera que el govern de la Generalitat ha d'estar sempre al servei i fent costat a\nla ciutat, capital i motor de Catalunya; així com Barcelona i Catalunya han d'estar\nal costat del govern d'Espanya enfront de les polítiques de la Unió Europea que\ndeterminen actuacions contràries o que dificulten encara més el creixement\neconòmic i la creació d'ocupació, que són la principal prioritat del seu Grup.\nConsidera que la crisi és econòmica, d'emergència social i, també, una crisi\nd'estat, institucional i de credibilitat, i que, a tot això, no s'hi pot afegir, a més,\nuna crisi de ciutat. Per això, l'Alcalde ha ofert uns pactes de ciutat i ha estès la mà,\nperò tot i amb això, si d'aquí a uns minuts s'aprova la proposició que ha presentat\nel seu Grup, amb acord o sense, Barcelona aconseguirà tenir uns pressupostos per\nal 2013. Aprofita per recordar-li que el pacte de ciutat ja existeix, i és el PAM que\nfa uns mesos va acordar el govern municipal amb el Grup Socialista, l'acord més\nimportant d'un mandat. Tanmateix, si considera que això no és suficient per\nestablir el full de ruta de Barcelona, ni tan sols per aprovar uns pressupostos, es\nbrinda a arribar a acords amb el Grup del PP que vagin en la línia de reforçar les\npolítiques socials, per la recuperació econòmica i la creació d'ocupació, i en la línia\nd'obrir una possibilitat d'acord en capítol d'inversions en favor dels barris que deixi\nenrere les polítiques de disseny i amb inversions multimilionàries.\nEl Sr. Gomá entén que és evident que l'Alcalde no és culpable de les\ndesigualtats socials que s'han produït el darrer any a Barcelona; puntualitza que\nallò que pregunta és què fa per combatre-les, que sembla que és ben bé res i, fins\ni tot, redueixen la inversió social als barris i, per tant, assenten les bases de\nl'ampliació de la fractura social i territorial en el futur. Insisteix en què les\ndesigualtats les ha generades un global d'economia especulativa i ocupació\nprecària que CiU ha avalat sempre, i que ICV-EUiA ha confrontat. En aquest sentit,\napunta que el darrer any a Barcelona, de cada deu contractes, vuit eren en precari\nen aplicació de reformes laborals subscrites també per CiU.\nIgualment, demana a l'Alcalde que faci memòria que CiU va votar a favor de\nl'hotel Vela, del Maremàgnum i del World Trade Center, i que ICV-EUiA sempre ho\nva fer en contra, tal i com succeirà avui en la votació de la marina del Port Vell, i\nanuncia que hi presentaran una alternativa popular de la mà de la ciutadania.\nTot seguit, enumera el decàleg de propostes, la immensa majoria aprovades en\nPlenari o en comissió, que són: quant a economia productiva i ocupació, el suport\nal teixit empresarial de l'economia verda, pla de xoc i ocupació de joves i dones;\nl'aprofundiment de la lluita contra els desnonaments, i desplegar amb força les\nmesures socials del programa d'assentaments; en l'àmbit de l'educació i la salut,\nl'establiment d'un calendari d'inversions per a les escoles que estan en barracons, i\n\n1551\n\n\f1552\n\nGASETA MUNICIPAL DE BARCELONA\n\nNÚM. 11\n\ncompromís amb el manteniment de la gestió pública del Clínic, 185 milions més\nd'inversió en equipaments de proximitat; fiscalitat més justa; regulació de la\niniciativa ciutadana; mobilitat sostenible, creació de les quatre superilles\ncompromeses, i pla de foment de la bicicleta, amb inversions concretes; suspensió\ndefinitiva de la requalificació del miniestadi i retorn a la qualificació d'equipament\nde les finques del Palau de la Música per impossibilitar del tot la conversió en\nhotel; aprovació de tot el planejament de preservació dels nuclis antics dels barris;\ni, finalment, el pla especial de protecció de Collserola.\nReitera que, aquestes, ja són mesures aprovades i, per tant, cal que hi esmercin\ntots els esforços per fer-les realitat i els brinda el suport del seu Grup, amb\nvoluntat d'acord i per cercar majories. Igualment, es referma en què no\nrenunciaran a denunciar retallades i privatitzacions; la involució ecològica;\nl'urbanisme dels privilegis; la marginació dels barris o la demagògia punitiva. Diu\nque sempre estaran al costat dels moviments socials i de la ciutadania, atès que\nestan convençuts que el teixit associatiu i productiu de la ciutat té potencial i\nenergia per superar la crisi; cal l'esforç i el compromís de tothom, però també cal\nun canvi radical de les polítiques del govern municipal i la manera com s'apliquen.\nAcaba dient que confien sincerament que aquest debat ajudi a revertir el gir cap\na la Barcelona injusta i grisa que representa el govern municipal, i que les\npersones i els barris es tornin a situar en el centre de la política municipal i en el\nfutur de la ciutat.\nEl Sr. Portabella inicia la seva intervenció de rèplica referint-se a unes\ndeclaracions del Sr. Alcalde, fetes a la capital de l'estat espanyol, en què afirmava\nque Madrid i Barcelona juntes són invencibles. En sentir-ho, el primer que es\npregunta és, d'entrada, en quin context han estat fetes; si això és el que s'espera\ndel lideratge de Barcelona en el nou procés polític a Catalunya; o si es tracta de\ngeometria variable que depèn d'on es diu una cosa o una altra.\nConsidera que no és moment d'anar a Madrid a dir-los que junts se'n sortiran,\natès que el repte i l'objectiu de Catalunya és un altre, que Barcelona, com a capital\nde Catalunya, contribueixi i col·labori, empenyi i lideri el procés nacional i social, i\nfa notar que ajunta aquests dos darrers termes. Així, admet l'afirmació del Sr.\nMartí Grau que Barcelona sempre ha tingut un projecte propi, que ha ajudat a què\nCatalunya s'internacionalitzi i tingui més potència; tanmateix, el seu Grup\nconsidera que això ha de ser concordant amb el que es fa al país, atès que així es\ncreen sinergies, però també perquè és impensable destriar la capital de la resta del\npaís.\nAdmet igualment l'argument que la Generalitat no paga a l'Ajuntament i que,\naquest, ha de fer que la Generalitat compleixi els seus compromisos, però entén\nque ningú no desconeix la situació actual d'ofec fiscal que pateix aquella\nadministració fruit de la situació a què la sotmet l'estat. Remarca, però, que\nBarcelona també pateix aquesta mateixa situació atès que el govern de l'estat\ndisminueix, per exemple, les seves aportacions als museus i a la política cultural\nde la ciutat; o la disminució de les aportacions al transport públic, que comporta\nuna repercussió d'increment de dèficit en aquest àmbit que el fa cada vegada més\ndifícil de gestionar; o que el govern central ha reduït a zero euros les aportacions\nper a la teleassistència a tots els municipis.\nConclou, per tant, que Catalunya no es pot segregar de Barcelona en analitzarne la situació; com tampoc no es pot obviar que la política de l'estat espanyol\nsotmet a una asfíxia premeditada les finances catalanes i, per tant, les de\nBarcelona.\nEs pregunta, doncs, com és possible aplicar la geometria variable, aprovant\nassumptes amb partits tan distants com els que tenen representació en aquesta\ncambra i que significa la manca d'un fil conductor que es palesa, per exemple, en\naspectes com el turisme o el comerç. Concreta, en aquest sentit, que la seva\nformació defensa el petit i el mitjà comerç i de proximitat, manifestament distant\ndel model de comerç implantat a Madrid, i els sembla que no és possible combinar\nambdós models. Així, torna a qüestionar les declaracions de l'Alcalde a la capital de\nl'estat dient que Madrid i Barcelona, juntes, són invencibles.\nInsisteix que allò que sí va junt és Barcelona i Catalunya; els barris de la ciutat,\nels districtes i la ciutadania; la capacitat de generar llocs de treball i la disminució\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nde l'atur; la finalització de l'espoli fiscal i la inversió en infraestructures que generin\nllocs de treball i en polítiques socials; la capacitat de poder decidir sobre serveis\nbàsics com la sanitat o l'educació.\nAfegeix que allò que cal és mirar Europa, atès que Catalunya sempre ha estat\nun país obert, i no entén que vulguin reduir la capacitat legal de Catalunya a la\nd'Espanya, deixant de banda que, des de l'Edat Mitjana, Catalunya mira cap a la\nmediterrània com a país cosmopolita des d'antic; per tant, les regles del joc de\nCatalunya s'han d'establir en el marc de les legislacions europees i mundials, i\nevitar el constrenyiment a la Constitució a què Espanya vol reduir Catalunya.\nReclama al govern municipal, per tant, que en comptes de dir sempre volem,\ndigui convençut farem.\nAcaba la seva intervenció referint-se a l'àmbit de l'educació, sobre el qual, com\na republicans, sempre han considerat que no només permet construir la biografia\npròpia i donar possibilitats per assolir la llibertat, sinó que és la base de qualsevol\npaís que vulgui assentar una relació de certa justícia i igualtat d'oportunitats.\nPrecisa, en aquest sentit, que el mal funcionament, per no dir nul, de la formació\nprofessional genera un desequilibri en el mercat laboral a Barcelona i a tot\nCatalunya. Cal tenir en compte que l'educació és una competència compartida,\nperò entén que amb el marge de maniobra que té Barcelona es pot potenciar\naquesta formació; admet que amb els Programes de qualificació professional inicial\n(PQPI) s'ha fet un esforç rellevant des d'aquest ajuntament, però que no ha estat\ncapaç de contrarestar la deixadesa de les prestacions del govern central i de la\ndisminució de les partides de la Generalitat. Això el porta a preguntar-se si hi ha\nfutur quan un dels elements més febles de l'estructura educativa i econòmica com\nés la formació professional, en comptes de potenciar-se disminueix; es pregunta si\nhi ha futur quan les persones que han passat moltes dificultats i són incloses en els\nPQPI tenen escassesa de programes; o si hi ha futur quan les universitats cada\nvegada són més cares i les sortides són principalment anar a treballar fora.\nFinalment, fa un breu apunt sobre els pressupostos, i destaca que els han fet\nsaber ben clarament que no estan disposats a anar a aprovant inversions en\ncomptagotes, sinó a arribar a un acord perquè els consideren essencials. Per tant,\nreclamen responsabilitat i generositat a les formacions polítiques d'aquesta cambra\npensant, exclusivament, en la ciutadania.\nEl Sr. Alcalde tanca els torns d'intervenció reprenent les darreres paraules del\nSr. Portabella i admetent que el problema de fons és la manera com s'atén les\npersones i com es dóna resposta a situacions greus causades per la crisi\neconòmica; i apunta que també es pot donar el cas que la mateixa gent que pateix\nmés greument aquestes situacions no entengui determinades actuacions d'aquest\najuntament. Tanmateix, la batalla que lliuren com a ciutat no totes les formacions\npolítiques l'orienten igual; en aquest sentit, el govern està convençut que sense\ncreació de riquesa i esperit emprenedor no serà possible tirar endavant.\nAssenyala algunes discrepàncies amb el Sr. Martí Grau respecte a alguns\narguments que aquí s'han exposat, com ara que la necessitat de fer un pla\nd'estabilitat econòmica respon a què es genera dèficit, i remarca que no el van fer\nvoluntàriament sinó per obligació de la Generalitat. Altrament, si no haguessin\naconseguit el dèficit zero, l'ajuntament de Barcelona estaria tutelat pel govern\ncentral. Adverteix, igualment, que no es pot dir tan alegrement que l'alcalde de\nBarcelona no té lideratge; només, potser, si es tenen les espatlles cobertes i força,\nperò no quan la situació en la formació política pròpia és prou complicada.\nRemarca, en aquest sentit, que, com a alcalde, ha de saber amb qui negocia i ferho d'una manera franca.\nD'altra banda, accepta l'oferta del Sr. Fernández Díaz per negociar els\npressupostos, i admet que està d'acord amb moltes de les peticions del Grup del\nPP malgrat les diferències.\nDiu que coincideix amb molts dels aspectes que conformen el llistat que ha\npresentat el Sr. Gomà, cosa que no succeeix amb les argumentacions de fons i fa\nnotar que no és del cas barrejar-ho tot.\nAcabat aquest punt, l’Im. Sr. Colomé s’absenta de la sessió.\n\n1553\n\n\f1554\n\nGASETA MUNICIPAL DE BARCELONA\n\nNÚM. 11\n\nPART D’IMPULS I CONTROL\na) Proposicions / declaracions de grup\nDel Grup Municipal Socialista\nPp 1. El Plenari del Consell Municipal acorda: 1. Instar al Govern Municipal a\npresentar a la propera Comissió d'Economia, Empresa i Ocupació una modificació\ndel pressupost prorrogat de l'exercici 2012 per a l'exercici 2013 que incorpori els\nacords següents: a. Aprovar les partides pressupostàries per tal de finançar les\ninversions destinades al projecte de Llosa i cobertura / urbanització dels entorns de\nSants, per un import de 16.482.000,- euros (d'acord amb l'import facilitat pel propi\nGovern al PIM), amb la corresponent partida pel 2013. b. Aprovar les partides\npressupostàries per tal de finançar les inversions destinades al conjunt\nd'actuacions de remodelació dels mercats municipals de Barcelona (Sant Antoni,\nNinot, Sants, Guinardó, Horta, La Boqueria, etc.), per un import de 62.688.020,euros (d'acord amb l'import facilitat pel propi Govern al PIM), amb la corresponent\npartida pel 2013. 2. Crear una taula de treball per a les inversions municipals,\nformada per tots els grups municipals, encarregada d'analitzar i impulsar l'acord\npolític necessari per aprovar les inversions que s'hagin consensuat al si de\nl'esmentada taula.\nEl Sr. Martí Grau constata que el Grup Socialista presenta aquesta proposició\namb tota força dels seus onze regidors i regidores, de la mateixa manera que totes\nles propostes que han fet en aquest Plenari, en les comissions i al despatx de\nl'Alcalde; des de la proposta alternativa del PAM, a l'alternativa dels pressupostos.\nTanmateix, posa de manifest que la realitat és que el pressupost s'ha prorrogat\ni, si no és que les darreres paraules que acaba de dir l'Alcalde signifiquen que\ntornen als acords CiU-PP, caldria que en el terreny de les inversions es garantís\nque cap euro es quedés al calaix.\nPrecisa que el pressupost prorrogat inclou una partida de cent cinquanta milions\nd'euros, que en suposa cent noranta-sis menys de la xifra que proposava el mateix\ngovern en el seu pressupost.\nDiu que fa massa dies que senten lamentar-se al govern que, atès que no tenen\npressupost, caldrà aturar les inversions; de manera que afirma que, en totes les\npartides en què arribin a un acord, especialment les que avui presenten, el seu\nGrup està disposat a aprovar, en comissió i al Plenari, les decisions que calguin\nrelatives a les propostes d'inversió.\nConcreta que les que avui presenten són, d'una banda, la destinada a la\ncobertura i urbanització de les vies de Sants, per un import de 16.482.000 euros,\nla mateixa quantitat que en la proposta de Pla d'Inversions presentada pel govern;\ni, d'altra banda, proposen una inversió de 62,6 milions d'euros per a la\nremodelació dels mercats municipals, que també és la mateixa quantitat\nexpressada en aquell pla.\nAfegeix que també proposen la creació d'una comissió a fi de continuar avançant\nen l'aprovació, un per un o per paquets, de tots els projectes d'inversió que\ncomptin amb el consens necessari d'aquest Plenari.\nObserva que una proposició que inclou les possibilitats d'inversió de\npràcticament setanta o vuitanta milions d'euros, i que encara els en quedin més de\ncent per disposar, no s'adiu amb la imatge que alguns abonen de què aquest\najuntament tenia dèficit i estava endeutat, i que podria arribar a estar tutelat pel\nSr. Montoro.\nEl Sr. Bolaños manifesta que el seu Grup comparteix la preocupació del Grup\nproposant per determinats projectes que necessiten dotació pressupostària, bé per\na la seva posada en marxa o bé per a la seva finalització durant el 2013. Assenyala\nque, atès l'escenari actual de pròrroga pressupostària, consideren que hi ha altres\nfórmules per evitar que determinats projectes amb consens ampli de les forces\npolítiques d'aquest ajuntament quedin paralitzats.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nNo obstant això, justifica que no els votaran la proposta, no perquè s'oposin a\nquè es destinin fons a aquests projectes durant aquest any, sinó perquè\nconsideren el capítol d'inversions com un tot que cal abordar globalment.\nAfirma que comparteixen que s'iniciïn urgentment les obres d'urbanització del\ncalaix de les vies de Sants, sobretot tenint en compte el consens en el projecte del\nmandat anterior.\nIgualment, subscriuen la necessitat que es comencin o que es concloguin les\nobres dels mercats de Sant Antoni, del Ninot, de Sants, del Guinardó i d'Horta, als\nquals hi afegeixen els de la Vall d'Hebron i el del Bon Pastor que no s'hi inclouen.\nTanmateix, considera que aquest Plenari no pot donar el mandat perquè s'aprovi\naquest paquet d'inversions en la propera sessió de la comissió d'Economia, si no es\ndiu res de projectes tan importants per a la ciutat com els de Glòries, Paral·lel,\npasseig de Gràcia o nombrosos equipaments pendents d'inversió i que són molt\nimportants per als barris.\nRatifica que, malgrat que els importen molt els projectes que es mencionen en\nla proposició, també n’hi ha molts d'altres que necessiten inversió aquest 2013 i,\nper aquest motiu, no donaran suport a la proposició.\nEl Sr. Mestre diu que la proposta que defensa el Grup Socialista posa en\nevidència la incapacitat del govern municipal d'aprovar el pressupost per a aquest\nany, però també la incapacitat més general, que també s'ha palesat en el debat de\nfa uns minuts, de construir una estratègia de ciutat, de tenir iniciatives i projectes,\nd'impulsar actuacions i inversions.\nObserva que el govern municipal cada dia està més paralitzat, dedicat\nbàsicament a la tramitació dels assumptes municipals i a la mera gestió que, tot i\nque ha d'acompanyar la política, no ho és per ella mateixa.\nAddueix que aquesta paràlisi perjudica greument Barcelona ja que tenen\nl'obligació de donar resposta a la crisi i les seves conseqüències, entre les quals la\nprimera i més greu és l'atur; malgrat això, el govern municipal és incapaç\nd'articular una resposta global de ciutat quan, certament, disposa de solvència i de\nrecursos per fer-ho.\nAdverteix que fa mesos que els avisen que deixin de banda els discursos retòrics\ni que actuïn; en aquest sentit, la inversió municipal és un instrument essencial per\nfer front a la crisi de la ciutat, tal i com va quedar demostrat durant el mandat\nanterior. La inversió pública municipal ajuda a reactivar l'economia, crea llocs de\ntreball associats a l'obra civil; en l'anterior mandat 35.005 llocs de treball associats\na la inversió municipal; s'aconsegueix la millora de l'espai públic i es creen nous\nequipaments.\nDestaca que allò que avui exigeixen al govern una vegada més és que doni\ncontinuïtat a l'esforç inversor dels anteriors governs, ja que l'actual ha paralitzat\noperacions de transformació urbana en marxa, en un acte que titlla d'irresponsable\ni incomprensible, alhora que ha estat incapaç de posar en marxa projectes nous en\nels pràcticament dos anys que porta de mandat.\nAvança, doncs, que votaran favorablement la proposició, les dotacions\neconòmiques per a la urbanització del calaix de les vies de Sants i la renovació dels\nmercats, així com la creació d'una taula de treball d'inversions municipals, ja que,\nsens dubte, en el terreny de les inversions municipals tots els Grups es poden\nposar d'acord en la majoria de casos.\nEn aquest sentit, nega que, com diu l'Alcalde, els Grups estiguin paralitzant la\ninversió, atès que allò que la paralitza és la incapacitat del govern de negociar i\nd'arribar a acords perquè no vol cedir en res, sinó governar amb catorze regidors i\nregidores com si tingués majoria absoluta.\nInsisteix a demanar-los que no aturin més la inversió i, per tant, la ciutat; i,\natès que no se'n surten, els convida a deixar que el conjunt dels grups municipals\npuguin intervenir de debò en les decisions d’inversió municipal.\nEl Sr. Laporta avança que el seu Grup està d'acord individualment amb\ncadascun dels dos projectes que planteja la proposició, tot i que no subscriuen\nplenament la vinculació d'aquesta proposició amb prorrogació del pressupost.\nAnuncia que hi han fet un seguit d'esmenes, i estan negociant amb el govern a fi\nque el pressupost del 2013 pugui tenir el suport del seu Grup.\n\n1555\n\n\f1556\n\nGASETA MUNICIPAL DE BARCELONA\n\nNÚM. 11\n\nManifesta que consideren que el pressupost és una necessitat inqüestionable\nactualment, de manera que estan negociant amb el govern en base a dues\npremisses; d'una banda, la generació de llocs de treball, públics o privats i, d'altra\nbanda, la necessitat de generar confiança envers el dret a decidir i el procés de\nconstrucció de la futura capital d'estat.\nConsideren que Barcelona necessita tenir uns pressupostos nous, que generin\nl'estabilitat necessària que proporciona saber de quins ingressos es disposa i a què\nes destinaran.\nRecorda que l'any passat el Grup Socialista va qualificar els pressupostos de\ntímids en termes de cohesió social, fluixos en polítiques d'austeritat, opacs i\ngeneraven certa confusió; igualment, el Grup d'ICV-EUiA els va criticar i va votarhi en contra al·legant que eren socialment injustos i involucionistes ecològicament.\nAddueix que UpB pot estar d'acord amb molts d'aquests qualificatius, sobretot\nperquè eren uns pressupostos molt condicionats pel pacte amb el PP i, per tant,\nassegura que no volen que aquests pressupostos continuïn.\nIndica que el seu Grup es posicionarà després de la segona intervenció del Sr.\nMartí Grau perquè, com ja ha dit, estan d'acord amb els projectes que proposa i,\nen el cas concret dels mercats, recorda que en la negociació del PAM el seu Grup\nho va posar com un punt específic, ja que consideren que els mercats són eixos\ncomercials essencials, perfectament inscrits en el model comercial que defensen\nper a la ciutat. En aquest model, els mercats són una contribució qualitativa, a\nbanda de comercial, perquè vertebren una ciutat compacta i dignifiquen els barris.\nLa Sra. Recasens anuncia que el govern municipal no donarà suport a la\nproposició perquè no la considera responsable, ni pròpia d'un Grup que cregui\nrealment que Barcelona necessita un pressupost per tirar endavant. I recorda al\nSr. Martí Grau que van tenir l'oportunitat de treballar per tirar endavant un\npressupost que donés resposta al conjunt de necessitats de la ciutat.\nLi fa avinent que no es tracta d'aprovar pedacets, perquè no és el model que\nnecessita Barcelona, que no pot ser segrestada per un degoteig de modificacions\nde crèdit, en funció dels interessos partidistes, sense que es pugui desbloquejar el\npressupost.\nAssenyala que, en benefici de la ciutat, per la fortalesa d'aquest ajuntament i\nper la responsabilitat de tots plegats per tirar endavant, consideren que aquest no\nés el mètode ni l'estil; i entén que el Grup Socialista, que ha estat tants anys\ngovernant la ciutat, sap que això portaria a una paràlisi de la ciutat.\nEntén que també significa una gran discrecionalitat quant a les inversions, i es\npregunta per quin motiu ara és la llosa de cobertura de Sants i els mercats i no\nCan Batlló, les escoles bressol o el Paral·lel. Està convençuda que són conscients\nque això no va així, i que la seva proposta és curta de mires; parla de dues\ninversions determinades, amb una anualitat a tres anys, quan hauria d'haver estat\na un any i, per tant, d'un conjunt de tres-cents cinquanta milions d'euros previstos\nd'inversió, només en parla de vint o de vint-i-cinc.\nEl Sr. Martí Grau puntualitza que el pressupost està prorrogat perquè la\nproposta de pressupost que va presentar el govern municipal era pràcticament\nidèntica a la del 2012, pactat amb el Grup del PP. Per tant, entén que ara, si volen\nel mateix pressupost, l'hauran de tornar a pactar amb aquest Grup; i els adverteix\nque no poden tenir la pretensió de pactar-lo amb un Grup que, tal i com diu el Sr.\nFernández Díaz, està als antípodes del seu projecte. Altrament, el Grup Socialista\nconsidera que ha de ser un pressupost amb cent milions d'euros més i amb un\nmarc financer de quatre-cents milions per als propers tres anys, i que inclogui els\ndeu projectes que el seu van incorporar al PAM, i amb un acord tancat amb la\nGeneralitat per frenar el drenatge de recursos entre el govern municipal i el de\nCatalunya.\nAfirma que si ho fessin d'aquesta manera podrien aprovar el pressupost\nd'enguany, el problema és que no ho volen.\nDiu que està d'acord amb els projectes que ha citat la Tinent d'Alcalde, i entén\nque els podrien haver suggerit que els incorporessin a la proposició; i afirma que\ntampoc no tenen cap inconvenient a acordar tantes inversions, en grup o per\nseparat, com necessiti el govern municipal.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nQuant a la paralització de la inversió, remarca que les complicacions van\ncomençar amb les Glòries, que van posar de manifest l'estil de treball de l'àrea\nd'Hàbitat Urbà, i ha continuat amb la cobertura de les vies de Sants i les Portes de\nCollserola. En definitiva, tot un cúmul de despropòsits que ha desembocat en\nl’aturada de les inversions.\nPuntualitza que aquesta proposició no és altra cosa que una oferta de pacte, i\nque fins i tot hi apuntaven la creació d'una taula a fi de posar-se d'acord amb les\ninversions. Assegura que no tenen cap interès en què quedi ni un sol euro al calaix\nde les inversions, però sospita que, amb la seva actitud, el govern ho aconseguirà.\nFinalment, diu que li sorprèn l'actitud del PP, perquè suposadament està d'acord\namb tot el que expressa la proposició, però hi vota en contra. De manera que\nsospita que el govern municipal ha decidit novament acostar posicions amb el Grup\ndel PP, cosa que no deixa de sorprendre'l pel que avui significa aquesta formació\npolítica per a Barcelona, Catalunya i Espanya.\nEl Sr. Bolaños puntualitza, tot i que creu que ja s'ha explicat suficientment en la\nseva primera intervenció, que estan d'acord amb els dos projectes proposats, que\ntambé figuraven en el projecte de pressupost del govern municipal, però creuen\nque no es poden abordar els projectes inversió a inversió, perquè no fa altra cosa\nque generar incertesa quant a la resta d’inversions.\nEn aquest sentit, posa en relleu que la proposició que el seu Grup presentarà a\ncontinuació dóna una sortida per executar inversió, també aquests dos projectes.\nPer acabar, replica al Sr. Laporta que es dedica a estigmatitzar el seu Grup, i li\npregunta per què no li agradava del pacte pel pressupost del 2012.\nEl Sr. Mestre fa notar que, sovint, l'Alcalde acusa el seu Grup de ser molt\nagosarat, però entén que la Sra. Recasens els guanya explicant-los com funciona\nel pressupost, quan la realitat és que no va ni amb rodes. Insisteix que el\nproblema no és com va ni com deixa d'anar el pressupost, sinó que les inversions\nestan aturades i no n'hi ha cap d'aprovada per al 2013, cosa que se suma a la\nmanca d’inversió del 2012.\nEn referència a això, pregunta a la Sra. Recasens quines iniciatives ha pres o\npensa prendre el govern municipal per desencallar les inversions d'enguany.\nLa Sra. Recasens replica que el govern municipal, per responsabilitat, no farà\npedaços i tirarà endavant les inversions en un degoteig permanent.\nAl Sr. Martí Grau li demana més prudència, perquè tots els grups municipals,\nd'ençà que el govern els va oferir la negociació del pressupost, el 17 d'octubre de\nl'any passat, van tenir la seva oportunitat, i el regidor sap perfectament què va\nsucceir.\nFa una crida a la tranquil·litat, atès que la pròrroga pressupostària els ha\npermès continuar amb 150 milions per tirar endavant les inversions prorrogades.\nPrecisa que, de la mateixa manera que es va produir una pròrroga anterior de\npressupost durant sis mesos, tenen l'esperança que aquesta sigui més curta i que,\nfinalment, podran aprovar uns pressupostos que denotin la fortalesa i l'impuls de\nBarcelona.\nInsisteix que la ciutat no es pot permetre perdre 350 milions d'euros per\ninvertir, dels quals ara en disposen de 150 per tirar endavant, però assegura que\nno ho faran de la manera que proposa el Grup del PSC, discrecional a base\nd'interessos partidistes i que pot acabar abocant a la incoherència pressupostària\nmés absoluta.\nAcaba fent-los novament l'oferta de diàleg.\nEl Sr. Martí Grau diu que hauria volgut que la proposició s'aprovés amb el\nmàxim de suport d'aquesta cambra, i lamenta que no hagi estat així perquè CiU i\nel PP han decidit no donar-li suport.\nEntén que el seu Grup deixa ben palesa la voluntat de contribuir a la\ngovernabilitat de la ciutat, tanmateix amb exigència, cosa que obliga al govern a\nmodificar posicions.\nIgualment, lamenta que la Sra. Recasens, apel·lant a la responsabilitat, torni a\nburxar, igual com ha fet l'Alcalde en la seva darrera intervenció en el debat de\nciutat, sobre la seva hipotètica fortalesa o debilitat al capdavant del seu Grup\nmunicipal; ja que ella, que va assistir a les converses del pressupost, sap\nperfectament quin és el motiu, les diferències en el Grup del govern i quina va ser\n\n1557\n\n\f1558\n\nGASETA MUNICIPAL DE BARCELONA\n\nNÚM. 11\n\nla posició que va adoptar, negant-se a acceptar qualsevol de les propostes que li\nvan fer. Precisa que el seu grau d'acord amb les seves propostes es va limitar al\nmés mínim possible.\nConfirma que continua vigent la proposta de pressupost alternatiu del Grup del\nPSC i que, quan ho vulgui, en poden parlar.\nDefensa el fet que, precisament per responsabilitat, puguin expressar en aquest\nPlenari que les inversions es poden fer, tot i que a pedaços, com les qualifica la\nSra. Recasens, o senceres, però que el primer pas és començar-ne a parlar, i està\nconvençut que es podran posar d'acord en la gran majoria.\nRatifica que amb aquesta proposició els volien oferir mà estesa per no paralitzar\nles inversions a la ciutat.\nEs rebutja la proposició / declaració de grup en debat amb vint-i-dos vots en\ncontra –emesos pels Srs. Trias, Forn, Puigdollers, Vives, Ciurana, Blasi, Martí i\nFreixedes i les Sres Recasens, Fandos, Homs, Vila i Rognoni, i també pels Srs.\nFernández Díaz, Mulleras, Villagrasa, Bolaños i Ramírez i les Sres. Esteller, Martín,\nPajares i Casanova– i quinze vots a favor de la resta de membres del Consistori\npresents a la sessió.\nDel Grup Municipal del Partit Popular\nPp 2. Instar al Govern municipal a presentar el Pressupost General 2013 de\nl'Ajuntament de Barcelona en la propera sessió del Plenari del Consell Municipal\nper a la seva aprovació i, en el cas que fos rebutjat, que l'Alcalde plantegi la seva\naprovació vinculada a una qüestió de confiança.\nEl Sr. Fernández Díaz inicia la seva intervenció assenyalant que el seu Grup vol\npresentar, sobretot, una proposta pràctica i útil que permeti desbloquejar, en cas\nque s'aprovi, una qüestió imprescindible per al present i el futur de la ciutat: instar\nal govern de la ciutat a presentar el pressupost municipal per a l'exercici del 2013\ni, en cas que es rebutgi, que es presenti novament vinculant-lo a una qüestió de\nconfiança. Observa que plantejar una qüestió de confiança pot sonar a política de\nsaló, a debat que pertoca a altres instàncies de govern superiors al rang local, però\nes tracta d'un mecanisme previst a la llei i, específicament, adreçat als\najuntaments, concretament l'article 197 de la Llei orgànica de règim electoral\ngeneral –LOREG–; i hi afegeix l'exemple que si el president de la Generalitat no\npogués aprovar uns pressupostos perquè no té majoria suficient, la llei li permet\navançar les eleccions; igualment, en el cas del govern de l'estat. Tanmateix, les\neleccions municipals no es poden avançar per la voluntat d'un ajuntament i, per\naixò, la llei els reconeix la possibilitat que l'alcalde se sotmeti a una qüestió de\nconfiança vinculada a aspectes cabdals per al bon funcionament d'una ciutat; en\naquest sentit, diu que no és casual que la llei contempli quatre supòsits per\npromoure la qüestió de confiança, entre les quals l'aprovació de les ordenances\nfiscals o els pressupostos municipals, i també altres qüestions fonamentals com el\nplanejament urbanístic o el reglament orgànic.\nDestaca, per tant, que la qüestió de confiança és un mecanisme establert a la\nllei exclusivament per als ajuntaments, justament perquè no poden avançar\neleccions, amb l'objectiu que les ciutats i els pobles no paralitzin projectes cabdals\nper als municipis.\nEn conseqüència, atesa la situació de minoria del govern municipal i la\nimpossibilitat per arribar a acords que li pugin proporcionar majoria, l'insta a\ndesencallar la situació de pròrroga pressupostària, ja sigui per la via de la\nnegociació en matèria de despesa corrent i inversions, o presentant el pressupost\ngeneral del 2013 en la propera sessió plenària que, en cas que sigui rebutjat,\nl'Alcalde hauria de plantejar la seva aprovació vinculada a una qüestió de\nconfiança.\nObserva que han arribat a aquesta proposta perquè el govern municipal ha\narribat a un atzucac; i posa de manifest que aquesta ha estat una decisió exclusiva\nde l'Alcalde, que amb la seva legitimitat va iniciar aquest mandat amb el govern\nmés minoritari de la història de Barcelona; i tot i amb això encara va reblar el clau\naplicant la geometria variable, que a parer del seu Grup no és possible perquè és\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nessencial tenir clar el model de ciutat que es vol i cap a on es va, atès que,\naltrament, es demostra que es camina sense nord. En aquest sentit, recorda que a\nles eleccions municipals la seva formació va defensar un canvi a Barcelona per\nexpressar clarament que hi havia un model de ciutat alternatiu al del tripartit, i\nque estava en contra de promoure una Barcelona en què el govern de la ciutat,\nque suposadament defensava el canvi, en realitat volia expressar la seva\npredisposició per pactar permanentment amb alguns ingredients del tripartit a\nl'hora.\nPosa de manifest que, atesa aquesta situació i en constatar que no hi havia\nsortida en el debat de pressupostos, el govern pacta el PAM amb el Grup del PSC,\nque es va aprovar fa una mica més de dos mesos en aquest Plenari amb el vot de\nCiU i amb l'abstenció del PSC.\nTot plegat provoca una situació difícil per a la ciutat, en vista de la qual el Grup\ndel PP reclama a l'Alcalde que presenti els pressupostos i que en cas que siguin\nrebutjats, els torni a presentar vinculats a una qüestió de confiança a fi de dissipar\nles incerteses de cara al futur.\nReitera que la qüestió de confiança és un mecanisme molt senzill a disposició\ndels ajuntaments i, per tant, es pregunta per què l'Alcalde no s'ho ha plantejat. I,\nen aquest cas, constata que el Grup del PP apunta un plantejament de govern a fi\nde desbloquejar un projecte de ciutat cabdal.\nAbans de donar la paraula al Sr. Martí Grau, el President del Plenari del Consell\nMunicipal puntualitza que el text que es votarà ha estat transaccionat.\nEl Sr. Martí Grau avança el suport del Grup Socialista a la proposició, malgrat\nque s'hauria estimat més que s'hagués presentat en el sentit de pactar les\ninversions, en grup, en bloc o una a una i, fins i tot, acordar canvis de partida per\nals quals sigui necessari l'acord d'aquest Plenari, a més del de la Comissió de\ngovern, a fi de desencallar aspectes que tenen el consens polític suficient. En cas\nque això tampoc no sigui possible, com no ho va ser pactar un pressupost global, i\nel govern demostra novament la incapacitat de generar un mínim consens per\npactar les inversions amb els més de tres-cents milions d'euros previstos en\npressupost, així com acordar les qüestions derivades de la despesa social, l'última\noportunitat per sortir de l'atzucac és la que acaba de proposar el Grup del PP, i que\nal seu Grup no li sembla malament, atès que l'Alcalde té la potestat i està legitimat\nper aprovar el pressupost vinculat a una qüestió de confiança.\nTanmateix, assenyala que els semblaria millor, pel bé del govern i de la ciutat,\nexplorar, d'entrada, la primera estació del recorregut; en aquest sentit, diu que si\nmai fóra alcalde lluitaria amb totes les seves forces per no haver d'aprovar un\npressupost d'aquesta manera perquè converteix un govern en minoria en un\ngovern sol i aïllat. Adverteix que l'aïllament polític a fi de salvar un pressupost és el\nque menys convé a la ciutat, ja que provocarà una dificultat afegida a la necessària\ncapacitat de negociar entre els Grups.\nRemarca, doncs, que l'Alcalde té les dues opcions: la que ha proposat el seu\nGrup, o la del Grup del PP, amb la qual decideix definitivament quedar-se en la\nsolitud dels catorze regidors.\nLa Sra. Blasco avança el vot favorable del Grup d'ICV-EUiA al nou text\ntransaccionat de la proposició del PP.\nIndica que, d'una banda, estan d'acord amb què el govern de CiU porti un\npressupost a debat d'aquest Plenari, tot i que no els agrada que es contempli la\npossibilitat que una peça imprescindible i clau com és un pressupost, l'expressió en\nxifres de la voluntat política i de les polítiques, s'aprovi per la porta falsa\nmitjançant una qüestió de confiança, tal i com proposa el Grup del PP.\nConsideren que el pressupost ha de ser aprovat per una majoria d'aquest\nPlenari, però també creuen que és responsabilitat del govern establir les\nnegociacions pertinents per arribar als acords necessaris per aconseguir-ne\nl'aprovació, tal i com va fer el govern anterior, que també governava en minoria,\nperò que va travar acords per tirar endavant un PAM i quatre pressupostos al llarg\ndel mandat.\nEntenen que és poc edificant que el govern d'una ciutat com Barcelona no aprovi\nel seu pressupost en aquest Plenari i que és responsabilitat del partit governant i\nde l'alcalde Trias negociar amb els grups municipals per fer-ho possible. Posa de\n\n1559\n\n\f1560\n\nGASETA MUNICIPAL DE BARCELONA\n\nNÚM. 11\n\nmanifest que aquest govern en minoria té un primer pressupost aprovat, el del\n2012, i el PAM aprovat també, fets que constaten que no és impossible aconseguir\nacords per tirar endavant el pressupost del 2013, i vol deixar clar que no és\nresponsabilitat de l'oposició que encara no s'hagi aprovat.\nObserva que el funcionament amb un pressupost prorrogat de l'exercici anterior\nés possible pel que fa a la despesa corrent, personal i transferències i per a\ndeterminades inversions, tot i que, òbviament, no és una situació desitjable. Quant\na les inversions, diu que estarien d'acord amb què el govern les portés a una taula\nde negociació composta per tots els grups municipals, i així tirar-les endavant una\na una, si cal amb un acord inicial global. En aquest sentit, posa a tall d'exemple el\nprojecte de cobriment de les vies de Sants, que ja estava consensuat amb els\nveïns i que, de ben segur, obtindrà el suport de la majoria de grups municipals.\nTanmateix, corrobora que el govern municipal prefereix, una vegada i una altra,\ntreure's de la màniga un projecte propi passant olímpicament dels consensos\nassolits, fins i tot signats per ell.\nAdverteix que, amb aquesta manera de fer, el govern municipal ha pretès\ngovernar amb un posat de majoria absoluta quan la realitat és que tenen la\nminoria més minoritària de la història de la ciutat.\nEl Sr. Laporta avança que UpB no està d'acord amb la manera de fer política que\nproposa aquest text que se sotmet a votació i, en conseqüència, anuncia que hi\nvotaran en contra.\nDit això, observa que si la pretensió és reprovar l'Alcalde o que hi hagi un canvi\na l'Alcaldia el que cal és fer una moció de censura, tot i que sospita que no ho fan\naixí perquè, o bé no tenen un candidat alternatiu o bé no tenen el consens\nnecessari per plantejar-la; altrament, entren en uns tripijocs polítics que l'únic que\naconsegueixen és perjudicar la imatge dels polítics davant de la ciutadania.\nPrecisa que tots saben que per a què una qüestió de confiança prosperi ha de\nser proposada per l'Alcalde; pel que fa a aquest cas, vinculada a l'aprovació dels\npressupostos, els recorda que disposen d'un mes per presentar un candidat\nalternatiu i fer una moció de censura. Atès que és evident que aquesta no és la\npretensió, entén que amb la qüestió de confiança es quedaran en la mateixa\nsituació de partida.\nAddueix que si allò que realment pretenen es que es produeixi un canvi en\nl'Alcaldia, ja que no són possibles unes eleccions anticipades una manera\nd'aconseguir-ho és mitjançant la celebració d'un referèndum perquè Catalunya\nesdevingui estat i, amb tota probabilitat, hi haurà un canvi quant a la data de les\neleccions municipals. Per tant, els anima a donar suport al dret a decidir i a un\nreferèndum posterior el 2014.\nReitera el convenciment que aquesta mena de proposicions no són el que espera\nla ciutadania, atès que aquesta manera de fer política pretén desviar l'atenció\nd'altres situacions de rabiosa actualitat i que afecten directament la formació del\nGrup proposant, i creu que allò que voldrien és que demà sortís als diaris que el\nGrup del PP ha demanat la dimissió de l'Alcalde, amablement a través d'una\nqüestió de confiança.\nRecorda que tots els presents en aquesta cambra han estat elegits per treballar,\nsobretot en moments de màxima dificultat com ara, i intentar millorar la situació\ndels seus conciutadans i conciutadanes, entre els quals hi ha més de quinze mil\nfamílies que tenen més de dos membres a l'atur, s'ha arribat a uns nivells de\npobresa impensables i moltes famílies perden la llar. Considera, doncs, que per\nrespecte a totes aquestes persones s'haurien de fer propostes constructives i no\npas aquesta mena de tripijocs polítics que, finalment, no porten enlloc.\nLa Sra. Recasens anuncia que el govern municipal votarà a favor de la\nproposició ja que ha esmenat la proposta inicial a fi d'obrir una via a més de la\nqüestió de confiança, i que és tornar a plantejar una negociació de la despesa\ncorrent i de la inversió en bloc; i aprofita per dir al Sr. Martí Grau, en referència a\nla proposició que ha presentat anteriorment, que no troben encertada una\nnegociació puntual de degoteig d'inversions.\nObserva, doncs, que l'esmena que han proposat propicia un acord ampli que\npermet un primer pas endavant desbloquejant la situació de pròrroga\npressupostària i podent donar ús als tres-cents cinquanta milions previstos.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nConfia que podran tirar endavant el paquet de modificacions de crèdit que\nafectarà la despesa corrent, una despesa essencial, per exemple, per fer arribar els\nfons a Barcelona Activa per a matèries d'ocupació, així com el paquet de les\ninversions a la ciutat per a aquest exercici.\nConsidera, però, que no poden descartar la qüestió si d'aquí a un mes no han\narribat a cap acord amb els grups municipals. Adverteix, però, que si utilitzen\naquest instrument, els pressupostos que quedaran aprovats seran els originals, els\nque van presentar el 17 d'octubre de 2012, i tot i que al govern municipal ja li pot\nestar bé, entenen que en favor del consens, la negociació i el diàleg són\nindispensables.\nPer tot plegat, els ofereix la doble via: d'una banda, la negociació en matèria de\ndespesa corrent i d'inversió i, si d'aquí a un mes no se n'han sortit, tirar endavant\nla qüestió de confiança.\nEl Sr. Fernández Díaz agraeix els vots favorables a la proposició i lamenta el\ncontrari d'UpB, i afegeix que creu que allò que és important és que amb l'aprovació\nd'aquesta proposició, en la propera sessió de febrer, es presentaran els\npressupostos de la ciutat i, en cas que siguin rebutjats, en dos mesos podran estar\naprovats vinculats a una qüestió de confiança.\nEl Sr. Martí Grau diu que li fa la sensació que el Sr. Fernández Díaz ja dóna per\nfet que quedaran desaprovats en la propera sessió i que, per tant, directament es\npassarà a la qüestió de confiança.\nInsisteix a dir que aquesta no és la millor solució per a la ciutat, malgrat que si\nja han decidit anar per la via de la qüestió de confiança, de ben segur, que no\ns'entendran.\nObserva que des de la perspectiva política i de fortalesa del govern municipal i\nde la institució mateixa fóra bo que aquest recurs que deixa la llei per a casos en\nquè es impossible gestionar la ciutat, i del qual els costaria de trobar altres\nexemples a Espanya, fos l'última opció. Insisteix que, aquest, no és el mal menor,\nsinó que contribuiria a reforçar la imatge d'un govern en minoria, però, sobretot, la\nd'un govern amb incapacitat manifesta d'arribar a qualsevol mena d'acord, no\nnomés amb la ciutadania, sinó amb cap dels grups municipals, que una vegada i\nuna altra han reiterat la seva disposició a ajudar en allò que calgui.\nLa Sra. Blasco remarca que és responsabilitat del govern municipal obtenir els\nvots per aprovar el pressupost, especialment quan s'està en la seva minoria, que\ndemana que els acords es teixeixin des de la humilitat i respectant els consensos.\nEls demana, doncs, que consensuïn els projectes i tracin un full de ruta i un model\nclars i s'adonaran com les inversions tiren endavant perquè ningú no té intenció de\nparalitzar la ciutat.\nEl Sr. Laporta assegura al Sr. Fernández Díaz que ha comprès perfectament la\nproposició i manté que és un tripijoc polític, atès que estan disposats a aprovar els\npressupostos a canvi que l'Alcalde accepti una qüestió de confiança, cosa que\ndemostra que el contingut dels pressupostos els importa ben poc.\nPuntualitza que a UpB tampoc no li agraden els pressupostos presentats,\nconsideren que hi ha molt de marge per millorar-los i per negociar-los i, per tant,\nmés que optar pel que qualifica una vegada més de tripijocs polítics, consideren\nque si realment volen ajudar Catalunya i Barcelona han de deixar de fer polítiques\neconòmiques en contra, que no permetin que es produeixi un dèficit fiscal a\nCatalunya de més de setze mil milions d'euros cada any, que es deixin estar de\nvoler espanyolitzar els alumnes catalans, d'atacar la llengua catalana, de mentir\nrespecte a la situació del castellà a Catalunya i, a més, que parin de portar als\ntribunals tot allò que les urnes els neguen.\nEntén que si actuessin així, ajudarien molt a la millora de la ciutat i del país.\nLa Sra. Recasens tanca les intervencions demanant al Sr. Martí Grau que no posi\nles coses més difícils, i creu que entén perfectament que ha estat el govern de la\nciutat qui ha introduït aquesta nova via per intentar negociar noves modificacions\ntant en la despesa corrent com en la inversió, i que el Grup del PP ha acceptat. Així\ndoncs, entén que queda clar que estan disposats a tornar a parlar-ne i negociar, i\nque deixen la qüestió de confiança com a última via.\nAcaba referint-se a l'escenari summament complicat de crisi econòmica, de\nmodificacions legislatives constants que interfereixen aquesta administració, tot i\n\n1561\n\n\f1562\n\nGASETA MUNICIPAL DE BARCELONA\n\nNÚM. 11\n\nque posa en valor la fortalesa de la institució, que és forta, solvent, moderna i àgil\nper tirar endavant. Per tant, convida tothom a estar a l'alçada d'allò que necessita\nla ciutat.\nS’aprova la proposició / declaració de grup en debat amb dos vots en contra –\nemesos pels Srs. Laporta i Portabella–, i trenta-cinc vots a favor de la resta de\nmembres del Consistori presents a la sessió amb el text transaccionat següent:\nInstar el Govern Municipal a desblocar la situació de pròrroga pressupostària, ja\nsigui per la via de la negociació en matèria de despesa corrent i inversions, o\npresentant el Pressupost General 2013 en la propera sessió del Plenari del Consell\nMunicipal per a la seva aprovació, i en el cas que fos rebutjat, que l'Alcalde\nplantegi la seva aprovació vinculada a una qüestió de confiança.\nDel Grup Municipal d’Iniciativa per Catalunya Verds-EUiA\nPp 3. El Plenari del Consell Municipal acorda: 1. Instar al Govern municipal a\ngarantir el desenvolupament de processos de debat i participació ciutadana\nvinculats als projectes urbanístics, per tal d'assegurar que aquests responguin a\nl'interès general de la ciutadania. 2. Desaprovar la decisió de l'Alcalde i el Govern\nmunicipal de promoure la ubicació de la Marina de Luxe al Port Vell, presa sense\nun debat previ ni un procés participatiu on s'hagin atès les propostes i\nreivindicacions veïnals. Conseqüentment, retirar de l'ordre del dia d'aquesta sessió\ndel Plenari del Consell Municipal l'aprovació definitiva de la Modificació del Pla\nespecial del Port Vell de Barcelona, en els àmbits V i VI (Molls de la Barceloneta i\ndel Rellotge) per regular el seu front. 3. En l'àmbit del Port Vell i el seu entorn,\ninstar al Govern municipal: a. Iniciar un procés participatiu ciutadà per debatre i\ndefinir els seus usos. b. Iniciar els treballs per desenvolupar el projecte del Passeig\nde Mar i dotar pressupostàriament la seva transformació. c. Realitzar un Pla d'Usos\ni Equipaments per definir el futur dels equipaments i edificis públics. d. Instar al\ngovern de l'Estat a modificar la delimitació del domini públic marítimoterrestre amb\nla finalitat de cedir-lo a la ciutat. e. Iniciar una Modificació del Pla General\nMetropolità amb la finalitat de canviar la qualificació de sistema portuari per\nconvertir-lo en \"ciutat\", adequant la qualificació urbanística als usos reals i els\nproposats pels procés participatiu ciutadà. f. Realitzar, conjuntament amb el\nGovern de l'Estat i el de la Generalitat un Pla de Ports Esportius de Barcelona, amb\nl'objectiu de limitar les marines esportives; redistribuir la ubicació de les\nembarcacions en funció de la seva eslora, amb la finalitat de situar les de més gran\neslora més lluny del centre de la ciutat i recuperar concessions administratives per\ncrear un Parc d'aigua al Port Vell.\nEs presenta el següent text transaccionat que se sotmet a debat:\nEl Plenari del Consell Municipal acorda:\n1. Instar al Govern Municipal a garantir el desenvolupament de processos de\ndebat i participació ciutadana vinculats als projectes urbanístics, per tal\nd’assegurar que aquests responguin a l’interès general de la ciutadania.\n2. Desaprovar la decisió de l’Alcalde i el Govern Municipal de promoure la\nubicació de la Marina de Luxe al Port Vell, presa sense un debat previ ni un procés\nparticipatiu on s’hagin atès les propostes i reivindicacions veïnals.\nConseqüentment, retirar de l’ordre del dia d’aquesta sessió del Plenari del Consell\nMunicipal l’Aprovació definitiva de la Modificació del Pla especial del Port Vell de\nBarcelona, en els àmbits V i VI (Molls de la Barceloneta i del Rellotge) per regular\nel seu front.\n3. En l’àmbit del Port Vell i el seu entorn, instar al Govern Municipal a\na) Iniciar un procés participatiu ciutadà per debatre i definir els seus usos.\nb) Iniciar els treballs per desenvolupar el projecte del Passeig de Mar i dotar\npressupostàriament la seva transformació.\nc) Realitzar un Pla d’Usos i Equipaments per definir el futur dels equipaments i\nedificis públics.\nd) Instar al govern de l’Estat a modificar la delimitació del domini públic\nmarítimo-terrestre amb la finalitat de cedir-lo a la ciutat.\ne) Iniciar una Modificació del Pla General Metropolità amb la finalitat de canviar\nla qualificació de sistema portuari per convertir-lo en “ciutat”, adequant la\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nqualificació urbanística als usos reals i els proposats pels procés participatiu\nciutadà.\nf) Realitzar, conjuntament amb altres administracions públiques, un Pla de Ports\nEsportius de Barcelona, amb l’objectiu de limitar les marines esportives;\nredistribuir la ubicació de les embarcacions en funció de la seva eslora, amb la\nfinalitat de situar les de més gran eslora més lluny del centre de la ciutat i\nrecuperar concessions administratives per crear un Parc d’aigua al Port Vell.\nEl Sr. Gomá, en primer lloc, dóna la benvinguda a aquest Plenari als membres\nde la Plataforma Defensem el Port Vell, així com a altres persones del moviment\nveïnal de la Barceloneta i de Ciutat Vella.\nSeguidament, destaca que han debatut sovint en aquesta cambra sobre el Port\nVell, i la proposició que avui presenten, que arriba en un moment crucial, té el\ndoble objectiu de donar una última oportunitat al govern municipal perquè retiri el\nprojecte de la marina de luxe i, en segon lloc, donar un missatge de futur.\nEn aquest sentit, diu que encara que el tripartit de dretes, CiU i PP, acabi donant\nllum verda a la marina, la carpeta del Port Vell no queda tancada perquè ni la\nciutadania, ni ICV-EUiA al seu costat, no ho permetran. Així, la lluita per un Port\nVell alternatiu no es dissol avui, sinó que està carregada de futur perquè té força i\narguments molt més enllà de la coalició, el negoci i la por.\nPosa de manifest que la marina de luxe és una part del Port Vell, però també\nsignifica un metàfora de la concepció de la ciutat i de la política del govern\nmunicipal d'una ciutat privatitzable, i d'un Port Vell excloent que pressiona els\nbarris de l'entorn. En definitiva, els beneficis immobiliaris conquerint la Barceloneta\ni altres barris, aprofitant el vent de cua de la marina. Altrament, posa en relleu que\nno hi ha cap referència a la creació d'ocupació als barris, que és un fet que tampoc\nno s'ha donat amb l'hotel Vela o el Maremàgnum, per posar dos exemples, perquè\nes tracta d'un model econòmic desconnectat de la realitat de l'entorn.\nConclou, per tant, que ni com a model urbà ni com a model econòmic dóna\nrespostes en aquest sentit, atès que la marina de luxe està als antípodes de\nl'urbanisme de proximitat i de la dinàmica històrica d'obertura de la ciutat al mar; i\nn'està, també, de l'economia productiva vinculada al coneixement i a les\nnecessitats dels barris.\nEn conseqüència, afirma que l'alternativa als megaiots és l'aprofundiment\ndemocràtic. En referència a això, fa notar que l'única manera que han tingut de\nblindar la marina de luxe ha estat impedir els processos participatius, negant el\ndret a decidir de la ciutadania. Entén que el govern és conscient que amb\ntransparència i amb participació el resultat hauria estat radicalment diferent;\nconeix la ciutat i sap que la ciutadania mai ha restat impassible davant dels canvis\nurbans, molt menys d'aquells que són percebuts com una imposició.\nPosa en relleu, en aquest sentit, que avui dia el camp del debat i de la\nparticipació està més obert i és més actiu que mai; en aquest cas, la ciutadania, a\ntravés de la Plataforma Defensem el Port Vell, de la FAV, de la UPC i de moltes\npersones compromeses, ja s'ha posat a imaginar un Port Vell radicalment diferent;\ni aquesta proposició que avui presenten planteja els grans elements de\nl'alternativa, amb el punt de partida conceptual que el Port Vell és ciutat, atès que\nno hi ha trànsit de mercaderies, sinó usos i funcions urbanes, que impliquen un\ndiàleg permanent amb l'entorn.\nEn conseqüència, remarca que la relació entre el Port Vell i el seu entorn es pot\nconcretar a través de dues lògiques radicalment diferents; d'una banda, la marina\nde luxe, que comporta activitats lucratives que colonitzen cada vegada més espais\nde ciutat; i, d'altra banda, la lògica democràtica, on els usos públics i ciutadans es\nvan reapropiant del Port Vell.\nIndica que per dur a terme aquesta segona proposta s'ha de posar en marxa un\nprocés participatiu, obert i decisori, amb tots els actors implicats i que hauria de\ncomençar en aquest mateix moment incorporant diversos camps de debat i de\nproposta, entre els quals els quatre que esmenta tot seguit i que formen part del\ncontingut de la proposició.\nEn primer lloc, la transferència del Port Vell de l'Autoritat portuària a la ciutat i,\nper tant, modificar la delimitació del domini públic maritimoterrestre en l'àmbit que\nva de Sant Bertran a la nova bocana per cedir-lo a la ciutat.\n\n1563\n\n\f1564\n\nGASETA MUNICIPAL DE BARCELONA\n\nNÚM. 11\n\nEn segon lloc, es refereix al passeig de Mar, la configuració d'un gran eix ciutadà\ndes de Josep Carner fins a l'estació de França i tota la façana de port de la\nBarceloneta. Destaca que aquest eix permet, entre altres coses, lligar cinc barris,\nde Ciutat Vella i el Poble-sec, girar-los de cara al mar; connectar Montjuïc i la\nCiutadella a través d'un gran corredor verd; o repensar en clau sostenible el\nParal·lel, la Rambla, la Via Laietana i el passeig Picasso.\nEn tercer lloc, esmenta l'elaboració d'un pla d'equipaments; en aquest sentit,\nposa en relleu que actualment en l'entorn del Port Vell hi ha una vintena d'edificis\namb usos que, en molts casos, a curt termini poden quedar obsolets, de manera\nque s'han de preguntar si els volen posar al servei dels creueristes de luxe o,\naltrament, al servei dels veïns i les veïnes del barri.\nFinalment, en quart lloc, es refereix a què Barcelona té sis ports esportius, per\nla qual cosa entenen que s'hauran de limitar i de reubicar els vaixells de tal\nmanera que els de més eslora amarrin més lluny de la ciutat.\nConsidera que els que acaba d'expressar són criteris que fan ciutat, però també\nplens de sentit comú; pinzellades d'un futur radicalment diferent per al Port Vell.\nPer tot plegat, els demana que retirin la marina de luxe, abandonin l'opacitat i\nexpressin el compromís de futur per un procés de participació democràtica i per un\nPort Vell i un passeig de Mar ciutadans.\nLa Sra. Escarp comença la seva intervenció expressant el vot favorable del Grup\nSocialista.\nConsidera que podrien tractar les qüestions relatives a la manca de participació\no la manera com s'ha tramitat l'expedient urbanístic del Port Vell, però diu que ho\nfaran quan toqui. Per tant, ara vol centrar la seva intervenció en el fil conductor de\nla proposició, allò que apunta a un model urbà, que no acaben de compartir del\ntot, però que certament està als antípodes del del govern municipal.\nRemarca, doncs, que cal una visió estratègica i conjunta de la relació portciutat. En aquest sentit, es refereix a l'obertura al mar de Barcelona entre el 1985 i\nel 1992, un procés que es pot descriure en dues fases; d'una banda, l'obertura del\npasseig de la Barceloneta fins a la Mar Bella, amb la recuperació de les platges; i,\nd'altra banda, la reconversió del Port Vell en un parc ciutadà. Recorda que algunes\nd'aquestes intervencions tenen gairebé trenta anys, els usos s'han modificat,\nampliat o han desaparegut, i l'activitat purament portuària s'ha traslladat a\nponent.\nAixí doncs, posa de manifest que la suma de tots aquests canvis i una bona\ndiagnosi del funcionament d'aquest espai de la ciutat hauria de portar a la\nconclusió que allò que cal en aquests moments és un replantejament global de les\nrelacions entre la ciutat i el port; apropant la intensitat urbana de Ciutat Vella i el\nPoble-sec cap al port, plantejar la reconversió d'edificis i racionalitzar l'esquema\nviari de tot el sector.\nDestaca la gran quantitat d'aspectes a tractar sobre el front marítim que cal\nanar adequant i posant al dia; així, reitera el que han dit en nombroses ocasions i\nés que això no passa ni per un barri nou en un extrem del port, ni per un port de\nluxe.\nAfirma que, al seu parer, el govern municipal ha actuat conjunturalment i a\ndemanda en aquest assumpte; en aquest sentit, constata que no tenen estratègia\nper al port, tot i que sospita que tampoc no en tenen per a la ciutat.\nPosa de manifest que amb l'allargament de la concessió i el projecte associat, el\ngovern municipal, juntament amb el Grup del PP, hipoteca aquest espai de la ciutat\ndurant els propers trenta-cinc anys.\nAdverteix que la ciutat de demà s'ha de planificar avui, i això no té res a veure\namb els renters; així, en prop de dos anys de mandat l'únic que han vist han estat\nalguns plans d'iniciativa privada i un sol pla d'iniciativa pública a Sant Andreu, que\navui aprovaran.\nSap que avui no seran a temps de complir la demanda que ha fet ICV-EUiA i\ns'aprovarà el pla especial del Port Vell i la ciutat perdrà l'oportunitat de pensar,\ndissenyar i treballar un front marítim de futur, de la Ciutadella al Morrot.\nEl Sr. Bolaños avança que el seu Grup votarà en contra de la proposició,\nessencialment perquè la plantegen com si el projecte del Port Vell fos una\ncatàstrofe per a la ciutat. En aquest sentit, afirma que són conscients que el\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nprojecte té detractors, però també és cert que hi ha veïns i comerciants de la zona\nque hi estan a favor.\nEls demana, doncs, que no centrin els seus arguments en la privatització de\nl'espai públic i en l'afavoriment dels rics, perquè consideren que totes aquestes\nexpressions tenen una gran dosi de demagògia i de populisme.\nRemarca que amb aquesta proposició pretenen deixar sense efecte una\nconcessió administrativa atorgada per l'òrgan competent, que en aquest cas és\nl'Autoritat Portuària. Afegeix que es tracta d'un projecte que es va iniciar durant el\nmandat anterior, i li recorda al Sr. Gomà que llavors formava part del govern.\nTot seguit, qualifica de rotundament fals l'argument de la proposició per\njustificar la desaprovació de la decisió de l'Alcalde i el govern municipal de\npromoure la ubicació de la marina de luxe al Port Vell, en el sentit que ha estat\npresa sense debat previ ni procés participatiu, atès que la decisió és del\nconcessionari i no pas del govern municipal, que només té competència sobre\nl'edificabilitat a terra i no sobre la làmina d'aigua. Considera, ja que de ben segur\nel Grup d'ICV-EUiA és conscient d'aquest fet, que el que pretén és aprovar una\ncosa que sap que és impossible.\nSeguidament, mostra als membres de la cambra les quatre fotografies que ja va\nportar a la comissió, a fi que comprovin que, des de fa anys, hi ha iots al Port Vell,\nalguns dels quals de fins a cent quaranta metres d'eslora.\nQuant a les noves ubicacions que proposa el text, posa en relleu que en cap\nmoment s'esmenta el Port Fòrum, atès que, en l'època que la formació del Sr.\nGomà tenia responsabilitats de govern, s'hi va fer un pont que impossibilita que\npassin els vaixells, és a dir, es va dissenyar malament. Igualment, diu que els\nsorprèn el plantejament d'un canvi legislatiu a la zona maritimoterrestre i pregunta\nper què no ho van fer quan eren al govern, de manera que qualifica d'oportunista\nfer-ho ara.\nFinalment, fa notar que el Grup d'ICV-EUiA pretén fer bandera política d'un\nprojecte d'inversió de futur per a la ciutat, molt adient a la voluntat de ser punters\nen el sector nàutic i per aprofitar les potencialitats de la zona portuària per a la\ncreació de riquesa, tot i que estan d'acord amb la demanda que s'hi quedi la\nfacultat de Nàutica.\nEl Sr. Portabella recorda que a Catalunya existeix el Pla de Ports 2007-2015 que\nafecta la majoria de ports del país, llevat del de Barcelona i el de Tarragona, que\nsón considerats autònoms, però amb dependència de l'ens públic Puertos del\nEstado pel que fa a les decisions rellevants com ara les tarifes o les inversions.\nSitua la perspectiva del Port Vell i els molls veïns, des de la Via Laietana estant,\ni remarca que tot allò que es veu és territori administrat pel govern central; atesa\naquesta situació, el seu Grup considera que és un error que les administracions\ncatalanes no tinguin capacitat per poder gestionar i decidir en aspectes importants\nque afecten els ports en llocs tan cèntrics com el que els ocupa.\nApunta que el primer punt d'objecció al projecte de marina al Port Vell és que\nles decisions que es prenen al respecte, llevat de l'última fase, que requereix\nl'acord de l'ajuntament de Barcelona, no depenen de les administracions catalanes.\nEn segon lloc, posa de manifest que l'ens públic Puertos del Estado no ha estat\nprou diligent a l'hora de tractar adequadament la concessió anterior; i que es\njustifica el canvi de projecte al·legant que el conjunt d'actuacions proposades\nmilloren l'aspecte general de la marina, que està en un estat notori de degradació.\nEntén, doncs, que la seva obligació era haver-se'n ocupat, atès que en són els\nresponsables. Igualment, pel que fa al desordre dels elements auxiliars i la manca\nde serveis, fa notar que van provocar solucions transitòries que s'han convertit en\npermanents i que no són adequades.\nConclou, per tant, que els mateixos responsables de l'estat de deixadesa al port\nsón els que convoquen el nou concurs per adjudicar a qui vulguin i perpetuar, així,\nla situació de degradació de l'espai.\nCoincideixen, tanmateix, amb què la marina del Port Vell té una situació\nprivilegiada al centre de la ciutat, i precisament per això creuen que és\nindispensable comptar amb la ciutadania, amb la gent del barri, perquè, altrament,\nno entén que es puguin prendre decisions en un indret privilegiat i cèntric de la\nciutat ignorant-los.\n\n1565\n\n\f1566\n\nGASETA MUNICIPAL DE BARCELONA\n\nNÚM. 11\n\nPosa de manifest, en conseqüència, el desacord del seu Grup amb la presa de\ndecisions al marge de la ciutadania i de grups ben constituïts, amb un discurs\ncoherent i que tenen propostes alternatives.\nFinalment, quant al clúster nàutic, posa en relleu la importància d'aclarir on va\nla facultat de Nàutica i de quins elements constarà.\nEl Sr. Vives recorda que l'objectiu del pla especial de la marina del Port Vell és la\nregulació del front dels molls de la Barceloneta i del Rellotge, amb la finalitat\nd'adequar la dàrsena al comerç i a l'atracament de iots de gran eslora, mantenint\nl'obertura a l'espai urbà en aquesta part del Port Vell amb dues garanties, d'una\nbanda, ordenar les edificacions marítimes i, d'altra banda, preservar el paisatge\nurbà.\nConsidera que, moltes vegades, no són conscients que les paraules que\ns'utilitzen en aquest Plenari i en les comissions tergiversen la realitat i, en aquest\nsentit, reitera que el pla especial té una utilitat concreta i, quant a les\ncompetències, precisa que l'Ajuntament ostenta la vicepresidència del Port de\nBarcelona, representada en la seva persona; però recorda que, abans que ell, hi\nhavia un altre vicepresident, que va ser qui va aprovar l'inici de tot el tràmit, en\nseu del Port de Barcelona. Puntualitza que el Port i l'Ajuntament comparteixen la\nsocietat Barcelona Port 2000, en què es configuren totes aquestes relacions i on es\nvan prendre les decisions respecte al Port Vell.\nPer tot plegat, assegura que li sorprèn que ara, tot de sobte, se'ls obrin els ulls\nsobre les relacions port-ciutat, i sembla talment que les acabin de descobrir; a\nmés, remarca que l'eina que defineixen millora les condicions anteriors, atès que\nés la primera vegada que la ciutat condicionarà la manera com atraquen els\nvaixells al port de la ciutat, i recorda als qui van formar part de governs anteriors\nque van tenir molts anys per aconseguir-ho.\nReprenent determinades afirmacions que ha pogut sentir i que falten a la\nveritat, recorda que en aquest cas hi ha la concessió d'un espai que, sempre, serà\npúblic per la seva mateixa naturalesa.\nConsidera, doncs, que posen el misto per calar foc, i li sembla que és una\nirresponsabilitat fer política des darrere de la pancarta, sobretot per part de\npersones que han governat durant molts anys; que saben perfectament què passa\na la ciutat, i , sobretot, que la política mai no treu fruit dels incendis.\nAcaba la seva intervenció manifestant la posició favorable a la inversió, que és\nbona per a la ciutat, per al Port i per a la Barceloneta, i que alhora consolida la\nindústria nàutica, molt important per a la ciutat; configura uns usos intel·ligents\nallà on el port i la ciutat es troben i, en conseqüència, rebutgen la proposició i es\nfeliciten per l'aprovació del pla especial que avui es produirà.\nEl Sr. Gomá agraeix al Grup Socialista i al d'UpB el seu suport a la proposició,\nigualment a la gent de la plataforma pel seu compromís, el treball i la lluita pel\nfutur.\nTanmateix, la proposició serà derrotada per la que qualifica com a coalició del\nnegoci i de la política al servei d'interessos privats desconnectats de la ciutadania i\nde la por a obrir processos de participació.\nAl Sr. Vives, li replica que el seu Grup manté la coherència històrica, i li recorda\nque la seva formació sempre ha votat en contra de l'hotel Vela, el Maremàgnum, el\nWorldTradeCenter i de tots aquells elements que han privatitzat el Port Vell, i que,\naltrament, el Grup al qual pertany el Tinent d'Alcalde sempre hi ha votat a favor.\nRemarca que la proposta que avui els fan és de futur, de reapropiació social del\nPort Vell en clau democràtica, i de refús d'un model econòmic vertebrat en la gran\neslora; altrament, volen un model econòmic que es vinculi al territori, i que la gran\neslora amarri lluny de la ciutat.\nPuntualitza que aquest és el dilema de futur que els plantegen, juntament amb\nla proposta d'un debat de models que el govern refusa en clau de desqualificació.\nPer acabar la seva intervenció, esmenta que la revista del mercat immobiliari\nSpanish Real State publicava, el 13 de gener, que la Barceloneta aspira a\nconvertir-se en una zona residencial de luxe amb la transformació del Port Vell, i\nun exemple d'això és que un àtic de tres dormitoris amb vistes al port sortirà al\nmercat per més de dos milions d'euros. Afegia la publicació que alguns barcelonins\nes mostren reticents sobre els beneficis del port esportiu per a megaiots, i els\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\ncosta de creure que la Barceloneta es pugui convertir en una nova zona elegant de\nla ciutat.\nEntén que és sobrer dir que la marina de luxe posa en marxa, i a tota velocitat,\nel mecanisme de la ciutat excloent; subratlla, tanmateix, que la dignitat de la\nBarceloneta rau en els seus veïns i veïnes, en la seva trajectòria de lluita i de\ncompromís, en la seva capacitat per generar futurs diferents, sense megaiots i\namb participació i benestar.\nLa Sra. Escarp fa notar al Sr. Vives que una cosa és iniciar converses i una altra\nsaber com acaben; en aquest cas, el final ha estat per un pacte CiU-PP, i\nnovament es palesa que el govern municipal està en una banda, i els qui han\ndonat suport a la proposició, a la contrària.\nReitera que els sorprèn la seva incapacitat per fer un plantejament estratègic de\ntot el front marítim. En aquest sentit, posa de manifest que en l'informe sobre\nl'estat de la ciutat, en l'apartat de l'Àrea d'Hàbitat Urbà s'hi destaca, a banda de\nl'assistència a congressos i reunions diverses, la plantació de 250 arbres i el\npagament de l'expropiació a la família Muñoz-Ramonet per fer Can Batlló.\nEntén, doncs, que és prou evident que els manca estratègia, i creu que la\nciutadania no es mereix que una àrea tan important, que disposa d'un terç del\npressupost de la ciutat, faci aquest balanç.\nEl Sr. Bolaños recorda al Sr. Gomà que quan va votar en contra de l'hotel Vela o\ndel Maremàgnum, entre altres projectes, formava part del govern i, per tant, les\ndecisions eren col·legiades. Igualment, també recorda que el Grup proposant té\nrepresentació a l'Àrea Metropolitana, de manera que és corresponsable d'allò que\nhi passa.\nQuant a les fotografies que ha mostrat en la seva primera intervenció, observa\nque han fet com qui no hi veu, tot i que eren totes de l'època en què ICV-EUiA\ntenia responsabilitats de govern, quan el Grup del Sr. Gomà no treia cap pancarta\nni denunciava la presència de iots de cent quaranta metres al port.\nFa avinent que no tenen el monopoli del futur amb allò que plantegen, sinó que\nel futur també passa per l'aprovació del projecte del Port Vell.\nEl Sr. Vives lamenta que el Sr. Gomà empri els termes desqualificació, coalició\ndel negoci i por, perquè sap que això és literalment mentida; entén que acusar els\naltres d'allò que és un mateix és la mostra més gran de falta d'honestedat política,\nsobretot en una seu com aquesta.\nFinalment, els fa avinent, atès que apel·len constantment a la ciutadania, que la\nseva màxima representació en aquesta ciutat és aquest Plenari.\nAdmet que hi ha opcions que no són la que avui aprovaran, però entén que\ntenen un biaix totalitarista.\nEs rebutja la proposició / declaració de grup en debat amb vint-i-dos vots en\ncontra –emesos pels Srs. Trias, Forn, Puigdollers, Vives, Ciurana, Blasi, Martí i\nFreixedes i les Sres Recasens, Fandos, Homs, Vila i Rognoni, i també pels Srs.\nFernández Díaz, Mulleras, Villagrasa, Bolaños i Ramírez i les Sres. Esteller, Martín,\nPajares i Casanova– i quinze vots a favor de la resta de membres del Consistori\npresents a la sessió.\nPART DECISÒRIA / EXECUTIVA\na) Ratificacions\nb) Propostes d'acord\nCOMISSIÓ DE PRESIDÈNCIA I RÈGIM INTERIOR\n2. Aprovar el Pla Director de Cooperació al Desenvolupament, Solidaritat i Pau\nde l’Ajuntament de Barcelona 2013-2016, el qual assumeix el repte de consolidar\nla política pública de cooperació al desenvolupament de l’Ajuntament de Barcelona\nen els nous escenaris internacionals.\n\n1567\n\n\f1568\n\nGASETA MUNICIPAL DE BARCELONA\n\nNÚM. 11\n\nEl Sr. Martí Galbis presenta el punt de l'ordre del dia lamentant que, arran dels\ncanvis d'ordre dels punts a tractar, no hagi tingut ocasió de saludar les persones\nque amb aquest motiu havien vingut a la sessió.\nPosa en relleu la importància d'aquesta aprovació per a l'àmbit de la cooperació i\nper a l'ànima social de la ciutat i d'aquesta institució; és, doncs, molt més que un\ndocument estratègic o un pla estrictament municipal, es tracta d'un autèntic full de\nruta que estableix les bases i els criteris a partir dels quals s'han de continuar\ndesenvolupant polítiques públiques de cooperació al desenvolupament els propers\nanys.\nEntén que són conscients que aquest no és el primer pla de cooperació, sinó el\ntercer pla director que s'aprova en aquest ajuntament i, per tant, existeixen uns\nactius que cal consolidar i potenciar per continuar estant entre els referents\ninternacionals en matèria de cooperació municipalista al desenvolupament.\nEn conseqüència, posa en valor l'experiència acumulada les dues últimes\ndècades, que és un bon aval per continuar endavant el nou pla director que avui\naproven, i que és el fruit del treball que han fet durant tot el 2012, govern, grups\nmunicipals, ONG, entitats i tots els agents implicats en el sector.\nEn aquest sentit, diu que confia que la unanimitat social que s'ha expressat en\ndebatre aquest pla director es traslladi a la unanimitat política en aquest Plenari,\natès que el document és resultat del consens i del compromís de tothom; així\ndoncs, aprofita per agrair molt especialment la feina de tots els membres del\nConsell de Cooperació Internacional al Desenvolupament d'aquest ajuntament.\nFa avinent que, a partir d'avui, hauran de tirar endavant els plans anuals que\nconfiguraran el Pla director 2013-2016 i, a partir d'aquí, concretar les accions i\nprogrames, especialment aquells que s'han de canalitzar a través de les\nconvocatòries anuals d'ajuts i subvencions per a la cooperació directa o a través de\nles ONG i les entitats.\nDestaca que la greu situació de crisi actual afecta especialment el sector de la\ncooperació, a les entitats i les ONG que es dediquen a la feina de cooperar amb els\nqui més ho necessiten, tot i que confirma que aquest ajuntament no posarà el fre,\nsinó que mantindrà el compromís adquirit en el si de la comissió de Presidència i\nRègim Interior d'arribar a destinar el 0,7% dels ingressos municipals a polítiques\nde cooperació d'aquí al final del mandat.\nPresenta com a novetat que posaran a disposició de les ONG i de les entitats\nque treballen en el camp de cooperació un espai municipal per facilitar-los la feina,\nque esperen que sigui un fet a finals de febrer o principis de març com a màxim.\nVinculat a les millores de la gestió de la cooperació internacional, indica que\navançaran la convocatòria anual de subvencions al mes de febrer, amb la qual\ncosa aconseguiran dotar de més estabilitat i capacitat d'actuació a les entitats del\nsector de la cooperació.\nRemarca que la voluntat del govern és fer les polítiques amb consens i amb\ncol·laboració amb la resta d'administracions, Generalitat, Estat, Diputació, Fons\nCatalà de Cooperació o Àrea Metropolitana, establint sinergies, aprofitant\nl'eficiència i, sobretot, evitant duplicitats.\nConclou la seva intervenció reiterant l'agraïment per la feina feta, i fa un esment\nespecial de les persones que formen part de la Direcció de Relacions Internacionals\ni Cooperació i a les ONG de la ciutat.\nEl Sr. Espriu agraeix, d'entrada, la feina a tothom qui ha participat en\nl'elaboració del Pla, i llegeix la frase següent: \"la cooperació per al\ndesenvolupament de l'ajuntament de Barcelona ha esdevingut una política\ndistintiva i clau, que mostra alhora el perfil i el lideratge de la ciutat en el\ncreixement, l'activisme internacionalista de les ciutats implicades en una\ntransformació positiva del món; i, també, el suport i el compromís amb la\nsolidaritat activa de la ciutadania i les seves organitzacions\". Precisa que aquest\nfragment pertany a la introducció del primer Pla de Cooperació del 2006, encara\nvigent, de la mateixa manera que encara ho és el compromís de Barcelona. En\naquest sentit, posa en relleu que la cooperació internacional és un patrimoni per a\nla ciutat, de qualitat, compartit amb molta gent que ho defensa com una de les\ncaracterístiques definitòries de Barcelona.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nRemarca que el Grup del PSC té un compromís inequívoc amb aquest patrimoni,\ni que ha treballat i treballarà perquè no es perdi i és desenvolupi més i millor\ndurant els propers anys. Per aquest motiu, han proposat i defensat el primer i els\nsegüents documents proposats pel govern, i han arribat a l'acord en una part\nimportant d'aquestes propostes, entre les quals enumera les que considera de vital\nimportància per entendre el seu vot positiu.\nAixí dons, destaca que han defensat i impulsat la realització d'un plenari\nespecífic del Consell de Cooperació a fi que s'hi aprovés el pla; han demanat\nincloure-hi unes eines d'avaluació clares i uns indicadors de qualitat que permetin\nfer el seguiment d'implantació dels objectius. Afegeix que, des del primer\nesborrany, i a petició del seu Grup i d'altres grups i entitats, s'han introduït en el\npla aspectes essencials com ara la lluita contra la discriminació per raó de gènere o\nd'orientació sexual; o el reforç a la línia de treball d'educació al desenvolupament,\nque recull la feina feta durant el mandat anterior.\nQuant als objectius territorials, el seu Grup valora que s'hi hagi inclòs la\npossibilitat de treballar en les zones rurals; i també ha defensat que no es podia\nrenunciar a la cooperació directa amb Gaza per raons històriques, humanitàries i\nde prioritat internacional i, per tant, estan satisfets que el pla contempli la\npresentació d'un programa especial d'atenció a les poblacions palestines de\nCisjordània i la Franja de Gaza. Igualment, també s'hi ha introduït la constitució\nd'un espai de concertació entorn del paper de la col·laboració de la cooperació\nempresarial, i el compromís que l'empresa no sigui receptora d'ajuts.\nDestaca que el pla també inclou la dotació d'un local municipal per a què les\norganitzacions i entitats de cooperació internacional puguin disposar,\ncompartidament, d'espais de treball; una proposta que ja va ser debatuda i\naprovada en comissió, i que pretén ser un suport a la situació difícil que viuen\nmoltes entitats.\nConclou que estan força satisfets per aquests canvis en referència al text inicial,\nperò tot i amb això, aquest no és el pla del seu Grup, que l'hauria fet diferent,\nespecialment quant a l'enfocament de la cooperació empresarial o el\nmultilateralisme; i afegeix que també haurien volgut que tingués un marc\npressupostari general per al període 2013-2015, cosa que ha estat impossible.\nIgualment, fa avinent que no els agrada la incertesa amb què s'expressa el\ncompromís del 0,7%, que el pla diu que s'ha d'entendre dins del context econòmic\nactual.\nCoincideixen amb el Consell Municipal de Cooperació en afirmar que davant de\nla crisi la millor aportació de la ciutat és contribuir a la creació de consciència de\nciutat global, que requereix una acció decidida, solidària i compromesa per part de\ntothom.\nEn conseqüència, expressa que la crisi no pot ser vista només com una dificultat\nper complir els compromisos econòmics en la cooperació, sinó com una conjuntura\nen què la cooperació agafa una importància molt rellevant en la construcció d'un\nmón més solidari i en pau.\nLa Sra. Pajares posa de manifest la valoració positiva del seu Grup per la\npresentació d'aquest pla director, del qual destaca dos aspectes.\nEn primer lloc, el fet que s'hi explori el paper dels agents empresarials en el\nmón de cooperació i, tot i que consideren que hi cal més concreció, avança en la\nrecerca de models de negoci responsable.\nEn segon lloc, es refereix a la menció que es fa en el pla de la necessitat de\ncoordinació i concentració dels actors implicats, ja que, altrament, la cooperació és\nmassa dispersa sectorialment i geogràficament. Puntualitza que això no significa\nque Barcelona perdi la seva especificitat en la cooperació directa ciutat a ciutat i\nconsideren que Barcelona ha de continuar aportant com a valor afegit la seva\nexperiència.\nAvança, doncs, que el Grup del PP votarà a favor d'aquest pla com\ntradicionalment ho ha fet en els anteriors, tot i que adverteix que es tracta d'un\nvot prudent perquè estaran molt amatents a la focalització de les prioritats\ngeogràfiques. En aquest sentit, recorda que el seu Grup sempre ha defensat que\nes parli amb els interlocutors que respecten els drets humans, la llibertat i la pau, i\ntambé la consolidació de l'estat de dret en els països on cooperen.\n\n1569\n\n\f1570\n\nGASETA MUNICIPAL DE BARCELONA\n\nNÚM. 11\n\nAfegeix que actualment, malgrat la solidaritat tradicional de Barcelona, té més\nsentit que mai no només explicar amb precisió el component moral i polític dels\ndiners públics, sinó com s'utilitzen, sense oblidar que a Barcelona mateix existeix\nun quart món. En definitiva, demanen que estableixin prioritats.\nTot seguit, argumenta que el seu Grup considera que cal fer un pas més enllà;\ndeixar de parlar de l'eficàcia de l'ajuda i parlar de l'eficàcia de la cooperació. En\naquest sentit, posa com a exemple la construcció d'una escola, i preguntar-se quin\nimpacte tindrà amb el temps i quina serà l'eficàcia respecte al desenvolupament de\nla ciutat.\nConcreta, per tant, que no només els demanen justificar el destí dels recursos i\nel compliment dels objectius, sinó anar més lluny i mesurar l'impacte real i\nl'eficàcia dels projectes.\nAvisa que es mantindran alerta dels plans anuals que presentaran, així com de\nles actuacions que comporta el pla, alhora que fa avinent que el govern municipal\npot comptar amb la implicació activa del seu Grup.\nAcaba la seva intervenció agraint que s'hagi acceptat la majoria d'esmenes que\nhan presentat al pla director, la feina dels tècnics i càrrecs municipals del sector\nimplicat del Consell de Cooperació municipal i, molt especialment, la feina i la\ncol·laboració de la Sra. Paula Añó, assessora del seu Grup.\nEl Sr. Mestre anuncia el vot favorable del seu Grup que justifica per quatre\nraons.\nEn primer lloc, perquè el pla director dóna continuïtat al model de polítiques de\ncooperació, solidaritat i pau que ha anat desenvolupant al llarg dels anys aquest\najuntament. Tanmateix, fa notar que no era exactament així en el primer\nesborrany, però les aportacions de les entitats i federacions del Consell Municipal\nde Cooperació, dels grups municipals i la bona predisposició del govern han\npermès que el pla director que avui es presenta a aprovació sigui el d'aquesta\ninstitució, com sempre ha estat, i no pas el d'un govern municipal.\nLa segona raó del seu vot positiu és que el procés d'elaboració del pla ha acabat\namb un acord molt ampli amb el sector, que es va expressar clarament en la\ndarrera reunió del Consell Municipal de Cooperació, i també per part dels grups\nmunicipals.\nEn tercer lloc, posa en relleu que el pla incorpora qüestions fonamentals per al\nseu Grup, entre les quals l'aprofundiment en les polítiques de cooperació, la\nincorporació dels drets de col·lectius des de la perspectiva de gènere o d'opció\nsexual i, també, els drets dels pobles indígenes i de la infància. Igualment,\nremarca que el pla manté la cooperació amb Palestina, un aspecte que el seu Grup\nconsiderava fonamental, alhora que també afegeix el compromís d'arribar al 2015\namb la voluntat de destinar el 0,7% dels ingressos propis d'aquest ajuntament a\npolítiques de cooperació solidaritat i pau.\nFinalment, com a quarta raó per al vot favorable, expressa la consideració que\nel pla director és l'expressió del suport municipal clar i decidit a les ONG de la\nciutat, que sempre ha estat així, però que ara cal més que mai atès que el govern\nde la Generalitat ha liquidat les polítiques de cooperació i està ofegant les ONG que\ntreballen en aquest camp, tal i com es va posar de manifest ahir mateix, quan\nvint-i-tres entitats van fer pública la decisió de reclamar els deutes de la\nGeneralitat, més de set milions d'euros, i van fer l'advertiment que la durien als\ntribunals si no els els feien efectius.\nDiu que tenen el convenciment que aquest ajuntament, a diferència d'altres\nadministracions, continuarà estant al costat de totes les entitats de cooperació,\nsolidaritat i pau a Barcelona.\nEl Sr. Laporta se suma al suport de la resta de Grups municipals al pla director\nde Cooperació al Desenvolupament, Solidaritat i Pau.\nRemarca que el món de la cooperació i la solidaritat internacional ha passat per\ndiverses fases durant els darrers cinquanta anys, d'ençà de l'assistencialisme\ncaritatiu fins al model actual, que s'adapta més a la realitat i a les necessitats dels\npaïsos en vies de desenvolupament. En aquest sentit, posa en relleu que la\ncomunitat internacional disposa d'organismes i institucions que, periòdicament,\ndeterminen els punts de consens per a l'eficàcia de la cooperació internacional.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nPuntualitza que, segons el parer del seu Grup, cal plantejar el model d'ajudes a\nprojectes per al desenvolupament per tal d'incloure criteris d'eficàcia i eficiència, i\nper garantir el control i desenvolupament ple de totes les actuacions en els països\nen vies de desenvolupament; també consideren que les ONG han d'assumir el seu\nfuncionament intern, fent-se responsables que l'organització sigui viable i\nsostenible, justament per mantenir la seva independència.\nIgualment, posa en valor la tasca en favor de la justícia social que representen\nles polítiques de cooperació internacional que, a més, en el cas de Barcelona,\nsignifiquen una projecció de la ciutat al món.\nAcaba la seva intervenció celebrant el fet que l'ajuntament de Barcelona es\ncomprometi a destinar el 0,7% dels seus ingressos propis, amb l'horitzó del 2015,\na aquestes actuacions.\nAfegeix la felicitació a tots aquells que han tingut la capacitat d'arribar a aquest\nconsens ampli i, especialment, al regidor Martí Galbis que ho ha pilotat, així com a\nles persones del seu departament i a la resta de grups municipals que han fet\npossible un acord unànime que palesa la bona imatge de la ciutat.\nS’aprova, per unanimitat, el dictamen en debat.\n3. Aprovar definitivament les adaptacions a les modificacions normatives en\nmatèria de contractació administrativa efectuades al Plec de Clàusules\nAdministratives Generals.\nS’aprova el dictamen precedent amb l’abstenció dels Srs. Fernández Díaz,\nMulleras, Villagrasa, Bolaños i Ramírez i les Sres. Esteller, Martín, Pajares i\nCasanova.\nCOMISSIÓ D'ECONOMIA, EMPRESA I OCUPACIÓ\n4. Aprovar provisionalment la modificació de les ordenances fiscals núm.1.1,\nreguladora de l’Impost sobre Béns Immobles i núm.1.4, reguladora de l’Impost\nsobre Activitats Econòmiques, amb efectes per l’exercici 2013 i successius, segons\nproposta annexa. Sotmetre-la a informació pública durant un període de trenta\ndies hàbils, comptadors des de l’endemà de la seva publicació al Butlletí Oficial de\nla Província.\nLa Sra. Recasens precisa que aquest punt de l'ordre del dia suposa aprofitar la\nllei 16/2012, de 27 de desembre, de mesures tributàries, que ha permès fer\nmodificacions puntuals en alguns impostos amb posterioritat al 31 de desembre –\ndata en què han d'estar configurades les ordenances fiscals de l'exercici següent–,\nsempre que es compleixi amb uns terminis concrets. Així, en aquest cas\ncompleixen l'objectiu de bonificar l'IBI a les instal·lacions esportives.\nAfegeix que també han aprofitat per continuar amb les bonificacions de l'IAE per\na aquelles empreses que incrementin la plantilla indefinida, més enllà d'un any.\nLa Sra. Jaurrieta expressa que el seu Grup considera que s'aprofita bé una\noportunitat, alhora que comparteix els objectius que persegueix i que poden\nbeneficiar les bones iniciatives a la ciutat. Afegeix que, malgrat el reparament del\nConsell Tributari, òrgan que els mereix tot el reconeixement, consideren que els\ntècnics de l'Ajuntament han respost bé, motiu pel qual emetran un vot favorable a\naquesta aprovació provisional.\nLa Sra. Casanova celebra que el govern d'Espanya hagi modificat recentment la\nLlei d'hisendes locals per ampliar les bonificacions en l'IBI i l'IAE que els\najuntaments podran aplicar en els casos d'activitats econòmiques, especialment\naquelles declarades d'utilitat municipal, bàsicament per raons socials o de foment\nde l'ocupació amb l'objectiu de la reactivació econòmica i d'un tractament fiscal\nequitatiu, i amb efectes a partir del 2013.\nPrecisa que aquest nou marc normatiu impulsa l'aprovació de les dues propostes\nfiscals defensades pel Grup del PP en diverses ocasions, la bonificació del 95% de\nl'IBI a favor de les entitats que gestionen grans instal·lacions esportives\nmunicipals, a les quals el pagament de l'impost els impedeix la viabilitat\n\n1571\n\n\f1572\n\nGASETA MUNICIPAL DE BARCELONA\n\nNÚM. 11\n\neconòmica, i també la bonificació de l'IAE a favor de les empreses que hagin\nincrementat d'un 10% o més la seva plantilla de treballadors amb contracte\nindefinit.\nEl Sr. Mestre posa de manifest que la bonificació de l'IBI als equipaments\nmunicipals esportius i centres cívics els sembla una mesura encertada i necessària\nja que beneficiarà les activitats que s'hi desenvolupen, que són d'interès ciutadà,\npromouen valors i, també, contribueixen a la convivència i a la cohesió social.\nQuant a la modificació de l'IAE, diu que la consideren necessària per donar\ncontinuïtat a una mesura contemplada en les ordenances fiscals de 2012 que\nafavoria la contractació indefinida a través de la bonificació de l'impost d'activitats\neconòmiques. Recorda que en les al·legacions que en aquell moment va presentar\nel seu Grup, van posar de manifest que els semblava una mesura massa limitada;\ntot i amb això, consideren que cal mantenir-la en l'exercici actual. Igualment, diu\nque els han semblat interessants i adequades les consideracions del Consell\nTributari, i coincideixen amb la resposta que hi ha donat l'estructura municipal.\nAfegeix, en referència a la bonificació de l'IAE, que estan convençuts que ho\npodrien haver gestionat millor, afavorint la contractació indefinida per part de les\nempreses amb aquesta bonificació, de manera que no vol deixar d'esmentar que el\nfet que les ordenances fiscals estiguin prorrogades comporta aquesta mena de\nproblemes. En aquest sentit, adverteix que l'escenari de les ordenances fiscals per\nal 2013 no es pot reproduir el 2014.\nEl Sr. Portabella se suma al vot favorable dels grups que l'han precedit en el\ntorn d'intervenció, i recorda que van presentar en la sessió del desembre de la\ncomissió d'Economia, Empresa i Ocupació una proposició en què demanaven que\nes rebaixés l'IBI dels equipaments esportius municipals cedits a tercers i, també,\nque s'actués sobre l'IAE; una proposició que van fonamentar en la modificació de\nla Llei d'hisendes locals, aprovada pel govern central el setembre del 2012 i\naplicable a partir del gener d'enguany.\nConsideren que la bonificació en l'IBI respon, sens dubte, a l'interès públic en el\ncas dels equipaments esportius municipals en règim de concessió ja que fomenten\nla pràctica esportiva, un estil de vida més saludable i, a més, generen llocs de\ntreball; igualment, també promouen l'esport de base en edats molt primerenques,\ncosa que ajuda en la formació de les persones.\nAssenyala que cal tenir en compte, a més, que el 2013 continua havent-hi un\nincrement del 10% sobre el gravamen imposat pel Reial decret en el sentit que els\ntipus impositius als equipaments esportius han passat del 0,8% a l'1,1%, augment\nque implica la baixa d'usuaris.\nPer tot plegat, consideren que és d'interès social, cultural i esportiu el fet que es\ndugui a terme la bonificació d'aquests impostos.\nLa Sra. Recasens tanca les intervencions agraint els vots favorables de tots els\ngrups municipals.\nAl Sr. Mestre, li confirma que si algú tenia interès de tirar endavant les\nordenances fiscals del 2013 era el govern municipal, que va intentar de totes les\nmaneres possibles arribar a un acord per fer-ho; atès que no va ser possible, en\ndeterminats aspectes, com ara l'exempció de les plusvàlues en cas de\ndesnonament, van haver d'actuar in extremis; ara, arran de la llei de mesures\ntributàries han pogut tirar endavant l'IBI per les instal·lacions esportives.\nPer tant, lamenta que la situació actual de les ordenances fiscals comporti que\nmesures que hauria estat possible aplicar enguany no s'hagin pogut fer efectives.\nS’aprova, per unanimitat, el dictamen en debat.\n5. Aprovar que el pagament del dividend que la societat Barcelona de Serveis\nMunicipals, SA (BSM) ha de satisfer a l’Ajuntament de Barcelona, com a\nconseqüència de l’aprovació de la distribució de resultats de l’exercici tancat a 31\nde desembre de 2011, per import de 20.000.000 euros, es realitzi en espècie per\n10.939.114,06 euros, i modificar l’acord de distribució de resultats de l’exercici\ntancat a 31 de desembre de 2011 en el sentit d’ ajustar el repartiment de dividend\na la xifra de 10.939.114,06 euros i incrementar el destí a reserva voluntària en la\nxifra de 9.060.885,94 euros. APROVAR que el pagament en espècie s’efectuarà\nmitjançant cessió del crèdit que BSM ostenta sobre la societat municipal Parc\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nd’Atraccions Tibidabo, SA (PATSA) per import de 10.939.114,06 euros, i que\nl’Ajuntament cancel·larà mitjançant la cessió d’actius d’aquesta Societat a\nl’Ajuntament per l’import indicat. Aquests actius estaran formats per terrenys i\nedificis que conformen parcialment el Parc d’Atraccions, i el Valor Net Comptable\ndels quals en llibres a 31 de desembre de 2012 es situava en l’esmentada xifra de\n10.939.114,06 euros. Aprovar l’adscripció de l’ús dels terrenys, edificis i atraccions\nhistòriques que formen part del patrimoni municipal, a la societat íntegrament\nparticipada indirectament per aquest Ajuntament, Parc d’Atraccions Tibidabo, SA,\nper a la gestió dels indicats bens com a part integrant del Parc d’Atraccions\nTibidabo i dels seus serveis annexos de funicular, aparcament i edifici “La Masia”.\nS’aprova el dictamen precedent amb l’abstenció dels Srs. Gomà i Mestre i les\nSres. Blasco, Sanz i Ribas.\nTot seguit es dóna per aprovada amb els mateixos vots aquesta acta en la part\nque estrictament fa referència a l’adopció de l’acord precedent, per tal d’agilitar-ne\nla inscripció en el Registre Mercantil.\nCOMISSIÓ D'HÀBITAT URBÀ I MEDI AMBIENT\n6. Ratificar l’acord adoptat per l’Assemblea General de l’Agència d’Ecologia\nUrbana de Barcelona celebrada l’11 d’octubre de 2012, pel qual es va aprovar la\nmodificació dels seus estatuts, segons consta a l'expedient administratiu annex.\n7. Ratificar el Decret d'Alcaldia, de 28 de desembre de 2012, pel qual es resol:\ndeclarar la construcció de cinc habitatges de protecció oficial en l’edifici del carrer\nSelva, 29, d’especial interès i utilitat pública, perquè reporta beneficis objectius a\nla ciutat i acompleix una indiscutible funció social, atès que reuneix les condicions\nestablertes en l’article 7è de l’Ordenança Fiscal 2.1. de l’any 2006, epígraf: 1a)3\n(construccions, instal·lacions o obres que s’executin per iniciativa pública o\nprivada, destinades a habitatge protegit ...95%). Concedir a Promosastre, SL la\nbonificació del 95% (que suposa la bonificació de 8.249,01 euros, corresponent a\n562,71 m2), sobre la part corresponent de la quota inicial de l’impost de\nconstruccions, instal·lacions i obres, (calculada sobre el pressupost inicial de\nl’obra), respecte a les obres de construcció de 5 habitatges de protecció oficial en\nrègim de venda general a l’edifici del carrer Selva, 29, generada per la concessió\nde la llicència d’obres de data 27/04/2006 pel Primer Tinent d’Alcalde i President\nde la Comissió d’Urbanisme, Infraestructures i Habitatge. I aplicar el mateix tipus\nde bonificació al cost total de l’obra que resulti de la inspecció final de l’obra.\nElevar l’acord de declaració d’especial interès públic i utilitat pública i de\ndeterminació dels percentatges de bonificació aplicables a l’Alcaldia i ratificació del\nConsell Plenari. Donar trasllat a la Direcció d’Inspecció d’Hisenda, als efectes\nprocedents.\n8. Ratificar el Decret d'Alcaldia, de 20 de desembre de 2012, pel qual es resol:\nDECLARAR la construcció de cinc habitatges de protecció oficial en l’edifici del\ncarrer Selva, 19-23, d’especial interès i utilitat pública, perquè reporta beneficis\nobjectius a la ciutat i acompleix una indiscutible funció social, atès que reuneix les\ncondicions establertes en l’article 7è de l’Ordenança Fiscal 2.1. de l’any 2006,\nepígraf: 1a)3 (construccions, instal·lacions o obres que s’executin per iniciativa\npública o privada, destinades a habitatge protegit ...95%). CONCEDIR a\nPromosastre, SL la bonificació del 95% (que suposa la bonificació de 8.270,25\neuros, corresponent a 566,10 m2), sobre la part corresponent de la quota inicial\nde l’impost de construccions, instal·lacions i obres, (calculada sobre el pressupost\ninicial de l’obra), respecte a les obres de construcció de 5 habitatges de protecció\noficial en règim de venda general a l’edifici del carrer Selva, 19-23, generada per\nla concessió de la llicència d’obres segons resolucions de data 07/04/2006 i\n26/05/2006 del Primer Tinent d’Alcalde i President de la Comissió d’Urbanisme,\nInfraestructures i Habitatge. I aplicar el mateix tipus de bonificació al cost total de\nl’obra que resulti de la inspecció final de l’obra. Elevar l’acord de declaració\nd’especial interès públic i utilitat pública i de determinació dels percentatges de\n\n1573\n\n\f1574\n\nGASETA MUNICIPAL DE BARCELONA\n\nNÚM. 11\n\nbonificació aplicables a l’Alcaldia i ratificació del Consell Plenari. Donar trasllat a la\nDirecció d’Inspecció d’Hisenda, als efectes procedents.\nS’aproven, per unanimitat, els tres dictàmens precedents.\nDistricte de Ciutat Vella\n9. Aprovar definitivament, de conformitat amb l'article 68 de la Carta Municipal\nde Barcelona, el Pla especial integral de regulació de les condicions d’edificació de\nles finques situades al carrer de Sant Pere més Baix, núms. 48-50 i 52, promogut\nper Cat Aigües, SL.\nS’aprova el dictamen precedent amb l’abstenció dels Srs. Gomà i Mestre i les\nSres. Blasco, Sanz i Ribas, i també dels Srs. Laporta i Portabella.\n10. Aprovar definitivament, de conformitat amb l'article 68 de la Carta Municipal\nde Barcelona, la Modificació del Pla especial del Port Vell de Barcelona, en els\nàmbits V i VI (Molls de la Barceloneta i del Rellotge) per regular el seu front,\npromoguda per l’Autoritat Portuària de Barcelona, amb les modificacions a què fa\nreferència l’informe de la Direcció de Planejament; i resoldre les al·legacions\npresentades en el tràmit d’informació pública de l’aprovació inicial, de conformitat\namb l’informe emès per l’esmentada Direcció, de valoració de les al·legacions,\ninformes, tots dos, que consten a l’expedient i, a efectes de motivació,\ns’incorporen al present acord.\nEl Sr. Vives descriu breument l'actuació d'aquest punt de l'ordre del dia, sobre el\nqual ja han debatut a bastament fa una estona en aquesta sessió. Indica que la\nmodificació del pla especial del Port Vell proposa transferir el sostre vigent no\nmaterialitzat sobre els pantalans situats al front dels molls de la Barceloneta i del\nRellotge, en usos específics per a cadascun dels edificis previstos. Afegeix que\ntambé preveu la utilització del pallols, amb un sostre amb màxim determinat.\nInforma que s'hi han presentat deu escrits d'al·legació, quatre dels grups\nmunicipals, cinc d'associacions i plataformes ciutadanes i un d'una empresa\nparticular; afegeix que s'ha acceptat parcialment entorn del 70% de les\nal·legacions, i s'han incorporat un seguit de modificacions rellevants al document\noriginal, entre les quals agraeix especialment l'aportació feta pel Grup del PP, que\nha contribuït a millorar-lo substancialment, així com també les aportacions\nproduïdes durant els tres terminis d'exposició pública, cosa absolutament\ninhabitual en processos similars.\nPrecisa que aquestes incorporacions són un estudi de mobilitat, un d'impacte\nvisual i paisatgístic, i un tercer estudi d'impacte social i econòmic, del qual destaca\nla valoració de la necessitat que la Facultat de Nàutica continuï a l'àmbit del Port\nVell, i així s'hi han compromès la UPC i aquest ajuntament. Afegeix que la marina\nes compromet a finançar la connexió marítima entre el moll d'Espanya i el de\nPescadors, cosa que mai no havia estat plantejada. Posa en relleu, també, que per\nprimera vegada la ciutat intervé en l'amarratge de vaixells, que tampoc no havia\nsucceït mai abans.\nPer tot plegat, diu que estan convençuts que aquest pla especial millora molt la\nsituació anterior, contribueix a consolidar una realitat industrial molt important,\nalhora que també és molt bona notícia per a la Barceloneta i per a la ciutat.\nLa Sra. Escarp observa que amb l'aprovació d'aquest pla especial es torna a\nposar de manifest la dificultat del govern municipal per buscar consens entorn\nd'assumptes urbanístics. En aquest cas, l'aprovació tirarà endavant amb l'acord del\nGrup del PP, i en contra de la veu unànime de tots els veïns i veïnes de la\nBarceloneta.\nPosa de manifest que en tot el procés d'aprovació dels diversos expedients, ja\nsigui al Port o en aquest ajuntament, s'ha fet palesa una gran manca de\ntransparència. En aquest sentit, diu que s'han assabentat de més coses a través\ndels vídeos de Salamanca Investment que no pas pel govern.\nContinuant la descripció de com s'ha portat el procés, es refereix al fet que s'ha\nimpedit que la ciutadania es pogués manifestar sobre el futur del Port Vell en una\nconsulta sobre el dret a decidir sobre el Port Vell plantejada pel Grup d'ICV-EUiA.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nEn vista d'això, conclou que, quan es tracta de poder econòmic, CiU i el PP\nparlen el mateix idioma i, per tant, no necessitaven ni la resta dels acords ni sentir\nels veïns de la Barceloneta. Per tant, creu que és ben evident que no hi ha mà\nestesa ni diàleg.\nPer acabar, posa de manifest que al seu Grup li preocupa la imatge institucional\ndecebedora que ha deixat el procés del Port Vell; la d'un responsable públic que,\nen comptes de posar en valor la Barcelona cívica, de l'espai públic i de la\nconvivència, va al Saló Nàutic de Montecarlo per vendre la Barcelona del luxe i de\nl'oci, on va anunciar que les obres ja estaven en marxa i, fins i tot, va assenyalar\nla data d'inauguració, menystenint tots els processos que garanteixen la\nparticipació en els actes administratius.\nEl Sr. Bolaños fa notar que la majoria d'aspectes referents a aquest assumpte ja\ns'han tractat arran de la proposició presentada pel Grup d'ICV-EUiA i, per tant, diu\nque no els repetirà.\nTanmateix, justifica el vot favorable de seu Grup perquè es tracta d'un projecte\nd'inversió privada amb cost zero per a la ciutat, i que suposa un impacte econòmic\nde 650 milions d'euros i 344 llocs de treball, tal i com consta en l'expedient\nadministratiu que avui aproven, i al qual s'hi han introduït un seguit de millores\nrespecte a l'aprovació inicial a petició del seu Grup. En aquest sentit, apunta que\nes minimitza el possible impacte de barrera visual al passeig Joan de Borbó,\nmodificant la distribució dels amarratges, i s'evita l'ocupació total d'una zona,\nllevat dels casos d'esdeveniments puntuals; així com també s'hi regulen a la baixa\nles altures previstes, cosa que fins i tot han aprovat entitats veïnals que estan en\ncontra del projecte.\nIgualment, en aquest capítol de millores, esmenta la connexió entre la zona del\nMaremàgnum i la Barceloneta mitjançant un transbordador, que serà finançant, en\npart, pel concessionari. Observa que aquest punt estava previst ja en el pla\nespecial del Port Vell del 1989 i mai no es va executar.\nAfegeix l'aspecte del calendari d'inversió a la zona del Moll de Pescadors, on\ns'especifica que durant el mandat es pensa executar totalment la part del darrere\nde la marina del Port Vell.\nEsmenta també que el concessionari de la marina del Port Vell es compromet a\nquè s'hi facin les activitats ciutadanes com ara el lloguer d'embarcacions, cursos de\nvela i altres activitats.\nFinalment, es refereix al compromís d'elaborar un pla d'usos de tot el front\nmarítim a fi de planificar-los com un conjunt i no per parts.\nPer tot plegat, consideren que el projecte és positiu per a la ciutat, també per a\nla Barceloneta i, per això, hi voten a favor, no pas perquè signifiqui un assumpte\nde poder econòmic com apunta la Sra. Escarp.\nLa Sra. Sanz, després d'agrair la presència de membres de la plataforma\n\"Defensem el Port Vell\", fa avinent al Sr. Vives que fa ben pocs minuts que el seu\nGrup ha proposat una alternativa a aquest pla especial; una alternativa a la\nproposta i, també, a la manera com ho han plantejat i impulsat.\nPuntualitza que una informació pública no és un procés participatiu, sinó complir\nla llei, i no té res a veure amb el procés participatiu que la transformació del Port\nVell mereixia. Admet que aquest Plenari és l'expressió de la ciutadania, però això\nno suposa un xec en blanc per fer les coses amb opacitat. Així, mentre el govern\nmunicipal tanca files per donar llum verda a la marina de luxe, les alternatives\nagafen força i no s'aturen i la ciutadania és conscient que la lluita continua.\nQuant a la manera, insisteix que cal un debat seriós sobre el front marítim de\nCiutat Vella, i entén que si el Sr. Vives no l'ha impulsat és perquè és més conscient\nque ningú que la proposta de la marina de luxe vol opacitat; i, així, conjuntament\namb el Grup del PP impulsen una proposta que no respon a cap interès públic,\nnomés a interessos privats.\nAl Sr. Bolaños li fa notar que cap incorporació al projecte modifica l'aprovació\nd'una marina de luxe al centre de la ciutat, que converteix el Port Vell en un\ncàmping de megaiots. Remarca que tant CiU com el PP han estat d'acord amb el\nprojecte, atès que són aquestes dues formacions les que l'han impulsat des de\nl'Autoritat Portuària.\n\n1575\n\n\f1576\n\nGASETA MUNICIPAL DE BARCELONA\n\nNÚM. 11\n\nEls demana, doncs, que deixin de banda el cinisme, que no amaguin els\ninteressos privats amb l'argument de la creació de llocs de treball; altrament,\nconsidera que el debat se centra en models contradictoris; el del govern i del Grup\ndel PP, que és un model econòmic al servei del luxe, sense cap dimensió humana, i\nque expulsa els veïns i les veïnes de casa seva, i que perpetua que la ciutat, i la\nBarceloneta en particular, continuïn d'esquena al port i al front marítim de Ciutat\nVella.\nObserva que les declaracions que ha llegit el Sr. Gomà durant la seva\nintervenció de defensa de la proposició no són de qualsevol, sinó del fundador de\nla concessionària i, per tant, expressen clarament una voluntat. A l'altra banda, hi\nha el model de l'economia connectada als oficis del mar i amb un impacte real als\nbarris de l'entorn.\nConclou que el debat s'emmarca en la tria entre megaiots i democràcia, i es\npalesa que el govern tria la primera opció, mentre que el seu Grup opta per la\nsegona, motiu pel qual justifiquen el seu vot en contra de la privatització de l'espai\npúblic al Port Vell.\nEl Sr. Portabella avança el vot contrari d'UpB a aquest punt pels motius que ja\nhan exposat en tractar la proposició presentada pel Grup d'ICV-EUiA, entre els\nquals el convenciment que l'ajuntament de Barcelona i les administracions\ncatalanes haurien de tenir competències sobre decisions com aquestes. Igualment,\nposa en valor les propostes basades en el coneixement, la reflexió i la voluntat de\ndonar suport a un desenvolupament sostenible de la ciutat, que estan molt ben\nfonamentades i que caldria que fossin més tingudes en compte.\nEs refereix, també, a què les repercussions positives que s'atribueixen al\nprojecte, com ara el manteniment i l'ampliació d'un clúster nàutic, estan en\nentredit; en aquest sentit, recorda que el seu Grup va presentar una al·legació,\ninicialment acceptada però que no es va incorporar finalment, en què demanaven\nque a la Barceloneta es creés un servei de formació professional adreçat a les\ndiverses tasques sobre arts marítimes; hi ha dubtes sobre la ubicació de la Facultat\nde Nàutica; i molts altres aspectes sense definir, mentre que l'única certesa és la\nmarina, l'operació que suposa un impacte més negatiu per a la ciutat.\nConsidera que el projecte no ha acabat de recollir la sensibilitat ciutadana\nexpressada serenament pel conjunt del barri i de la ciutat, com ara afavorir el\nclúster marítim.\nPer tot plegat, entenen que el projecte no és suficient perquè encaixi a la ciutat\namb encert, tant pel que fa a la ciutadania com a l'activitat econòmica.\nEl Sr. Vives, en referència a l'afirmació de la Sra. Escarp que l'aprovació del pla\nespecial es fa en contra de la veu unànime dels veïns, replica que no és cert que hi\nhagi aquesta veu unànime; en aquest sentit, d'una banda, hi ha un seguit de\nplataformes que hi estan en contra, però, d'altra banda, hi ha veïns que hi estan\nd'acord. Admet que la funció del polític és triar el camí que li sembla millor perquè\nla ciutat avanci; en aquest cas, han considerat que el model és bo per assegurar\nuna activitat industrial fonamental per a la ciutat, i directament per a la\nBarceloneta, que, a més, resol un problema que fa temps que s'havia generat al\nPort Vell.\nQuant al concepte d'opacitat que alguns atribueixen al projecte, entén que s'han\nde valorar els tres processos d'exposició pública que hi ha hagut, tot i que ja sap\nque no es tracta d'un procés participatiu. En aquest sentit, adreçant-se a la Sra.\nSanz, pregunta quants processos participatius es van fer per al projecte de l'hotel\nMiramar o el W, o pel mateix Maremàgnum. Igualment, diu que no és seriós que\nquan la seva formació formava part del govern municipal, i malgrat postular-se en\ncontra dels projectes que ha citat, se n'aprofités de ser-hi.\nCreu que, quan s'incideix tant en allò que fan els altres, paga la pena reflexionar\nsobre el que un mateix ha fet abans.\nLa Sra. Escarp rectifica el terme unànime pel de majoritari. Tot seguit, insisteix\nque la decisió sobre el Port Vell ja estava presa de bon principi, tot i les\nal·legacions que s'hi poguessin presentar; i assenyala que el govern municipal va\nconstruir un relat per justificar la bondat de l'operació i, de sobte, hi incorporen el\nclúster nàutic que, els recorda, ja existia. La indústria i el coneixement acumulat ja\nhi eren i, a més, també la Facultat de Nàutica, que confia que lluitaran perquè es\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nquedi. Per tant, entén que el discurs sobre la rendibilitat econòmica i el futur d'una\nindústria que ja existeix partia d'una idea preconcebuda.\nReplica, per acabar, que el govern municipal del qual formava part va fer\ndiversos processos de participació, entre els quals el de Glòries que el govern\nactual ha trencat dues vegades consecutives.\nEl Sr. Bolaños insisteix que el projecte generarà riquesa, i creu que per sortir de\nla crisi calen projectes privats com aquest.\nFa notar a la Sra. Sanz que les seves intervencions són enllaunades, i li reitera,\ncom ja ha fet en tractar la proposició, que, abans, al port hi havia iots de cent\nquaranta metres d'eslora i, per tant, li demana que s'ho pensi dues vegades abans\nde qualificar-los de cínics.\nLa Sra. Sanz reitera novament el qualificatiu, com també es torna a referir a\nl'opacitat i a la falta de democràcia, que és la manera de fer política del govern\nmunicipal, en benefici dels interessos i els lobbys privats.\nInsisteix que el seu model no és fruit del debat, sinó de la imposició, de manera\nque té cert biaix autoritari. Altrament, assegura que la seva lluita serà recuperar i\ndemocratitzar l'espai del Port Vell, reapropiar-lo públicament per a la ciutadania.\nEl Sr. Vives lamenta el to de la darrera intervenció amb un lacònic \"no cal\".\nS’aprova el dictamen en debat amb el vot en contra dels Srs. Martí, Espriu i\nEscudé i les Sres. Escarp, Jaurrieta, Andrés, Moraleda i Díaz, dels Srs. Gomà i\nMestre i les Sres. Blasco, Sanz i Ribas, i també dels Srs. Laporta i Portabella.\nDistricte de l'Eixample\n11. Aprovar definitivament, de conformitat amb l'article 68 de la Carta Municipal\nde Barcelona, el Pla de millora urbana per a la reordenació volumètrica de l’edifici\n“El Triangle”, en el front del carrer de Pelai, promogut per Deka Immobilien\nInvestment GmbH, Sucursal en España.\nS’aprova el dictamen precedent amb l’abstenció dels Srs. Gomà i Mestre i les\nSres. Blasco, Sanz i Ribas.\nDistricte de Sant Andreu\n12. Aprovar provisionalment, de conformitat amb l’article 66.3 de la Carta\nMunicipal de Barcelona, la Modificació del Pla General Metropolità en l’àmbit de\nl’Àrea del Nucli Antic del barri de Sant Andreu, d’iniciativa municipal, amb les\nmodificacions a què fa referència l’informe de la Direcció de Planejament de 10 de\ndesembre de 2012 i les que incorpora l’Addenda al document de l’aprovació\nprovisional de data gener de 2013 a que fa referència l’informe complementari de\n28 de gener de 2013; resoldre les al·legacions presentades en el tràmit\nd’informació pública de l’aprovació inicial, de conformitat amb l’informe emès per\nl’esmentada Direcció, de valoració de les al·legacions; informes, tots tres, que\nconsten a l’expedient i, a efectes de motivació, s’incorporen al present acord;\nfacultar el Tinent d’Alcalde d’Hàbitat Urbà per donar conformitat al text refós i\ntrametre’l a la Subcomissió d’Urbanisme de Barcelona per a la seva aprovació\ndefinitiva.\nEl President del Plenari del Consell Municipal indica que aquest punt de l'ordre\ndel dia ha estat modificat respecte a una primera versió.\nEl Sr. Blasi comença la seva intervenció felicitant-se per aquesta aprovació, fruit\nde l'esforç i la reivindicació dels veïns i les veïnes de Sant Andreu, de les persones\nafectades pel PGM del 1976, que avui veuen una solució per a la protecció del nucli\nantic de Sant Andreu.\nObserva que en l'acord d'aprovació provisional es faculta el Tinent d'Alcalde per\na la redacció del text refós que es portarà a la subcomissió d'Urbanisme de\nBarcelona.\nAgraeix la col·laboració de l'associació de veïns i de veïnes, de la plataforma de\npersones afectades, així com de l'equip humà i tècnic d'Hàbitat Urbà que, d'ençà\nde l'aprovació inicial, ha sabut copsar, amb un procés participatiu exemplar, les\nnecessitats i la sensibilitat del barri, transformar un pla que des del primer\nmoment es va dir que era modificable.\n\n1577\n\n\f1578\n\nGASETA MUNICIPAL DE BARCELONA\n\nNÚM. 11\n\nAfegeix l'agraïment per l'esforç i la complicitat amb els grups municipals a fi\nd'arribar a aquesta aprovació d'avui amb la qual es posa fi a la situació d'incògnita\ni d'inseguretat jurídica que havia provocat l'ajornament.\nLa Sra. Moraleda remarca que avui era un dia molt esperat pels veïns i les\nveïnes de Sant Andreu atès que, després de dos anys d'ençà que l'alcalde Hereu i\nla regidora Mumbrú van començar el procés de modificació del PGM per protegir\nSant Andreu, s'ha arribat a un acord per salvar uns habitatges afectats des del\n1976, i altres fins i tot des de l'annexió del municipi de Sant Andreu de Palomar a\nBarcelona.\nValora molt positivament el fet que aquest acord està fonamentat en el consens\ni el treball conjunt entre el govern municipal, l'oposició i les entitats veïnals; en\naquest sentit, destaca la tasca de l'Associació de Veïns i Veïnes de Sant Andreu de\nPalomar, del centre d'estudis Ignasi Iglésias i la plataforma \"Salvem el casc antic\"\npel coneixement que han aportat del barri i per la seva voluntat negociadora.\nAixí doncs, subratlla que aquesta modificació de PGM es produeix per l'esforç de\ntots els agents que ha esmentat, així com de formacions polítiques com la seva\nque han treballat per aportar-hi millores. En aquest sentit, apunta que el seu Grup\nva apostar des del principi per refer el pla al costat dels veïns i les veïnes de Sant\nAndreu, i fer arribar suggeriments al govern municipal a fi d'arribar a una solució\nmillor que no pas la primera proposta de fa prop d'un any que, al seu parer, no\nhavia comptat amb la posició del veïnat. En aquell moment, la reacció veïnal va ser\ncontundent en contra d'aquell document, cosa que els va animar a refer-lo i\nmillorar-lo.\nConsideren que el resultat ha estat bo malgrat el retard inacceptable d'ençà de\nla suspensió de llicències, alhora que destaca que, entre tots, van aconseguir que\nen el document del desembre ja no hi apareguessin algunes afectacions com la de\nla riera de Sant Andreu o l'obertura del carrer Jorba. I posa en relleu que la\nvoluntat del seu Grup d'escoltar els veïns els va portar a defensar durant el darrer\ntràmit de la negociació altres zones que es mantenien afectades; així, van\naconseguir la desafectació d'un eix cívic, que ningú no volia, i les finques de l'àmbit\nd'Agustí Milà i Dragó i del carrer Neopàtria.\nAssenyala que encara queden assumptes menors pendents, tot i que a fi\nd'aconseguir el consens majoritari hi renuncien.\nFinalment, fa notar al Sr. Alcalde que, aquest, ha estat un bon exemple de la\nmanera com s'haurien d'abordar els grans projectes urbanístics de la ciutat;\nnegociant, parlant amb totes les parts i respectant els acords presos prèviament.\nEn aquest cas s'ha demostrat que, quan hi ha ganes de sumar, el govern municipal\npot comptar amb el seu Grup.\nEl Sr. Bolaños posa de manifest que aquest pla que avui s'aprova s'assembla\nben poc a la pretensió inicial del govern municipal d'obrir un nou eix viari al carrer\nJorba a fi de descongestionar el carrer Gran de Sant Andreu.\nFa notar al Sr. Blasi que si la casa s'hagués començat pels fonaments i no per la\nteulada com pretenien, els veïns s'haurien estalviat força maldecaps i angoixes els\ndarrers mesos. Afegeix que les al·legacions presentades pels grups de l'oposició i,\nsobretot, l'empenta dels veïns durant tot el procés han fet que el resultat final sigui\nmolt millor que l'inicial i, per aquest motiu, hi votaran a favor.\nLa Sra. Sanz destaca que els veïns i les veïnes de Sant Andreu i el seu teixit\nsocial han demostrat durant tot l'any passat una gran capacitat de lluita i\nd'implicació constructiva en què s'ha sentit la veu i la raó de la ciutadania de Sant\nAndreu. En aquest cas, l'associació de Veïns i Veïnes de Sant Andreu de Palomar,\njuntament amb el Centre d'Estudis Ignasi Iglésias i la plataforma \"Salvem el casc\nantic de Sant Andreu\", han estat les entitats que han estat al capdavant del\nprocés.\nRemarca que el resultat de tot plegat és aquesta proposta d'acord de\ndesafectació i de protecció del nucli antic de Sant Andreu, en què s'han recollit la\nmajoria d'al·legacions i, especialment, aquelles més significatives, amb la qual\ncosa han aconseguit reconèixer i respectar carrers i habitatges que són el recull de\nla memòria personal i col·lectiva, i enfortir els vincles emocionals amb els entorns\nde la vida quotidiana i que converteixen els espais en llocs amb significat i el\ntemps en memòries i consciències.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nEntén, però, que el resultat positiu aconseguit no treu que les coses s'haurien\npogut fer bé des del principi, tant des del Districte com des de la regidoria\nd'Hàbitat Urbà; en aquest sentit, posa com a exemple que fa un mes que ha\ncaducat la suspensió de llicències i, per sort, no ha passat res; o que ahir mateix\nno eren conscients que l'expedient encara no s'havia tancat amb les modificacions\nfinals. Considera, doncs, que han desaprofitat l'any sencer que han tingut per fer\nles coses bé; per actitud, però també per manca de professionalitat.\nDiu que haurien volgut que, des del primer moment, haguessin practicat un\nurbanisme des del diàleg i amb plena implicació veïnal i ciutadana, especialment\nperquè s'haurien estalviat enrenou i patiment; no obstant això, en aquest cas\nvaloren positivament el fet que hagin rectificat i fet marxa enrere i perquè el\nresultat és que Sant Andreu hi ha guanyat.\nEl Sr. Portabella avança el vot favorable d'UpB perquè considera que en aquest\nexpedient es palesa la voluntat d'arribar a un acord, tant per part de les\nformacions polítiques com de les associacions de veïns i veïnes que han estat molt\nactives a Sant Andreu i, d'aquesta manera, finalment han pogut arribar a un\nconsens en una proposta força transformada respecte a la inicial.\nDestaca el mèrit del paper que ha tingut l'Associació de Veïns i Veïnes i la\nciutadania de Sant Andreu, que ha estat decisiu i, sense el qual, no es podria\nhaver anat transformant el projecte fins arribar on és ara.\nIndica que la voluntat del seu Grup des del principi s'adiu plenament amb aquest\nacord; opina que cal conservar els nuclis antics de Barcelona, fruit de la\nincorporació d'antics municipis i, alhora, s'ha de trobar l'equilibri a fi que aquestes\nzones es rehabilitin per oferir millor qualitat de vida a les persones que hi viuen\nque, en aquest cas, consideren que es compagina adequadament.\nEl Sr. Blasi agraeix el posicionament dels Grups, no només en nom del govern\nmunicipal, sinó també en nom del Districte de Sant Andreu per l'assoliment d'un\nprojecte que ha estat liderat per la societat civil.\nEntén que s'ha de marcar el punt de diferència entre una aprovació inicial, una\nde provisional i la definitiva, que és el procés d'evolució que ha de seguir un\nprojecte com aquest; i remarca la importància del fet que, des del primer moment,\nvan demostrar la sensibilitat i la voluntat de treballar per incorporar les\nmodificacions proposades, que en aquest cas s'han dut a terme amb la contribució\nde vint òrgans de diàleg amb els veïns.\nObserva, tanmateix, que han pogut copsar canvis de criteri en algunes\nformacions polítiques que, d'una banda, voten a favor d'una aprovació inicial i,\nposteriorment, canvien d'opinió per, finalment, sumar-se al consens.\nConsidera, per tant, que també cal reconèixer la feina ben feta, que en aquest\ncas és compartida i fa que el PGM del 1976 quedi enrere amb la complicitat de\ntothom.\nS’aprova, per unanimitat, el dictamen en debat.\nc) Proposicions\nPART D’IMPULS I CONTROL\nb) Proposicions amb contingut de declaració institucional\nDel Grup Municipal d’Unitat per Barcelona\nÚnica. El Plenari del Consell Municipal de l'Ajuntament de Barcelona acorda:\n1. Manifestar l'adhesió de l'Ajuntament de Barcelona a la Declaració de\nSobirania i el dret a decidir del poble de Catalunya, que diu el següent:\n\"D'acord amb la voluntat majoritària expressada democràticament per part del\npoble de Catalunya, el Parlament de Catalunya acorda iniciar el procés per fer\nefectiu l'exercici del dret per tal que els ciutadans i les ciutadanes de Catalunya\npuguin decidir el seu futur polític col·lectiu, d'acord amb els principis següents:\n- Sobirania. El poble de Catalunya té, per raons de legitimitat democràtica,\ncaràcter de subjecte polític i jurídic sobirà.\n\n1579\n\n\f1580\n\nGASETA MUNICIPAL DE BARCELONA\n\nNÚM. 11\n\n- Legitimitat democràtica. El procés de l'exercici del dret a decidir serà\nescrupolosament democràtic, garantint especialment la pluralitat d'opcions i el\nrespecte a totes elles, a través de la deliberació i diàleg en el si de la societat\ncatalana, amb l'objectiu que el pronunciament que en resulti sigui l'expressió\nmajoritària de la voluntat popular, que en serà el garant fonamental del dret a\ndecidir.\n- Transparència. Es facilitaran totes les eines necessàries perquè el conjunt de la\npoblació i la societat civil catalana tingui tota la informació i el coneixement precís\nper a l'exercici del dret a decidir i es promogui la seva participació en el procés.\n- Diàleg. Es dialogarà i es negociarà amb l'Estat espanyol, les institucions\neuropees i el conjunt de la comunitat internacional.\n- Cohesió social. Es garantirà la cohesió social i territorial del país i la voluntat\nexpressada en múltiples ocasions per la societat catalana de mantenir Catalunya\ncom un sol poble.\n- Europeisme. Es defensaran i promouran els principis fundacionals de la Unió\nEuropea, particularment els drets fonamentals dels ciutadans, la democràcia, el\ncompromís amb l'estat del benestar, la solidaritat entre els diferents pobles\nd'Europa i l'aposta pel progrés econòmic, social i cultural.\n- Legalitat. S'utilitzaran tots els marcs legals existents per fer efectiu\nl'enfortiment democràtic i l'exercici del dret a decidir.\n- Paper principal del Parlament. El Parlament en tant que la institució que\nrepresenta el poble de Catalunya té un paper principal en aquest procés i per tant\ns'hauran d'acordar i concretar els mecanismes i les dinàmiques de treball que\ngaranteixin aquest principi.\n- Participació. El Parlament de Catalunya i el Govern de la Generalitat han de fer\npartícips actius en tot aquest procés el món local, i el màxim de forces polítiques,\nagents econòmics i socials, i entitats culturals i cíviques del nostre país, i concretar\nels mecanismes que garanteixin aquest principi. El Parlament de Catalunya\nencoratja al conjunt de ciutadans i ciutadanes a ser actius i protagonistes d'aquest\nprocés democràtic de l'exercici del dret a decidir del poble de Catalunya\".\n2. Fer arribar aquest acord a la Presidència, així com a tots els diputats i\ndiputades, del Parlament de Catalunya.\nEl Sr. Portabella descriu la proposició com una declaració de sobirania, amb la\nqual UpB vol refermar que el poble de Catalunya té dret a l'autodeterminació.\nJustifica la seva presentació en aquesta cambra perquè consideren que Barcelona\nha de mostrar amb claredat el seu suport al dret a decidir i perquè les llibertats de\nBarcelona i de Catalunya no s'entenen l'una sense l'altra.\nPosa en relleu que l'exposició de motius de la proposició té una perspectiva nova\ni adaptada a la ciutat, però que en la seva part de moció recupera la que es va\nvotar al Parlament de Catalunya. Diu que els és difícil imaginar un present i un\nfutur immediat en política que no passi per l'increment decidit de la transparència,\nde la lluita contra la corrupció, de l'aprofundiment democràtic i de la participació\nciutadana.\nAddueix que, des del parer de la seva coalició, seria un error imperdonable, amb\nconseqüències negatives imprevisibles, negar a la ciutadania la capacitat\nd'intervenir activament en les decisions que li repercuteixen, tant en les que\nafecten el dia a dia, com les que defineixen el marc polític i social on es\ndesenvoluparà la seva vida.\nRemarca que és en el marc de l'aprofundiment democràtic i de la participació\nciutadana, més enllà d'una votació quadriennal, que presenten aquesta moció,\namb el convenciment ferm que votar mai no és un error, i que la sobirania rau en\nel poble de Catalunya i no pas en el despatxos de La Moncloa o en la judicatura.\nEn conseqüència, assenyala que la proposició que presenten és d'aprofundiment\ndemocràtic; de participació ciutadana; a favor del dret a decidir perquè consideren\nque, des de sempre, Catalunya és subjecte polític i legal per poder prendre\ndecisions.\nPrecisa que no és només la seva coalició qui pensa que això és així, atès que no\nhi ha cap enquesta ni baròmetre que no posi de manifest que més del seixanta per\ncent de la població de Catalunya creu que són els catalans els qui han de decidir el\nseu futur polític. Per tant, és en els partits polítics amb representació en les\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\ninstitucions on rau la responsabilitat d'empènyer i fer possible que aquesta\ndemanda molt majoritària de la societat catalana es podrà dur a terme en pocs\nanys.\nSubratlla, doncs, que la proposta, contextualitzada en la capital del país,\ndemana que els regidors i les regidores siguin sensibles a allò que defensa la\nmajoria de la població d'una manera incontestable.\nPosa en relleu que, al llarg dels segles, la població de Catalunya ha mostrat la\nseva predisposició a la negociació i a moure's en els marcs més estrictament\ndemocràtics; i que la voluntat de promoure i de defensar la cultura pròpia, com\ntambé de defensar els drets legals i polítics, ha tingut múltiples expressions, amb\nun protagonisme molt notable de la ciutat de Barcelona; ja des de l'origen de\nCatalunya, amb el Casal de Barcelona, posteriorment amb la Corona d'Aragó, i dins\nde l'estat espanyol després, sempre han fet propostes democràtiques que\nbuscaven poder dotar Catalunya d'un marc polític i legal que li permetés decidir,\nper a la qual cosa, aquesta proposició significa un pas més.\nEn conseqüència, aquest pas endavant els hauria d'ajudar a constituir un estat\npropi dintre de la Unió Europea amb el mateix grau d'independència que tenen tots\nels estats que la conformen, tot i que puntualitza que allò que avui sotmeten a\nvotació és el dret a decidir, un dret estrictament democràticde participació\nciutadana.\nConsideren que l'establiment d'un estat propi pot conduir, també, a constituir un\nestat millor; valoren com a revolucionari en les democràcies occidentals del segle\nXXI que, per la via estrictament democràtica, es constitueixi un estat propi, la\nfinalitat del qual és construir un futur millor i més esperançador per a la ciutadania\nque no pas ara dins de l'estat espanyol; un estat més equilibrat i social, més\nsolidari i més modern, capaç d'eradicar la corrupció, de generar polítiques\nd'ocupació encertades i efectives, i d'establir relacions denses entre la població per\nassolir cohesió social forta i sòlida que permeti afrontar el repte de construir una\nsocietat més lliure i més justa.\nObserva que en la votació d'aquesta proposició s'hi combinen dos aspectes;\nd'una banda, la disciplina a les formacions polítiques a què pertany cadascú i,\nd'altra banda, una part de consciència individual del votant, de cadascun dels\nquaranta-un regidors i regidores que conformen aquesta cambra, que també s'ha\nde valorar i, per aquest motiu, demanen una votació nominal sobre aquest dret a\ndecidir, que té el suport majoritari de la ciutadania, a partir de la legislació de\nl'estat o a partir de qualsevol legislació, atès que Catalunya, com el poble\ncosmopolita que sempre ha estat, ha de voler que li sigui aplicable qualsevol marc\nlegal que li permeti ser lliure.\nEl President del Consell Municipal proposa deixar damunt la taula la petició de\nvotació nominal que acaba de fer el Sr. Portabella fins que acabi el debat.\nEl Sr. Espriu avança que el Grup del PSC vol refermar novament el seu\ncompromís amb el poble de Catalunya. Posa de manifest que la situació política és\ncomplexa, i que la ciutadania reclama dels seus representants capacitat de trobar\nfórmules per sortir endavant.\nAfirma que són conscients de la gran quantitat de reptes i problemes de la\nsocietat catalana, d'índole social, de drets, d'autogovern i d'igualtat i, per aquest\nmotiu, tot i que respecten profundament la presentació d'aquesta proposició amb\ncontingut de declaració institucional, no n'entenen l'objectiu per dues raons. En\nprimer lloc, perquè el Parlament de Catalunya ja s'ha pronunciat clarament sobre\naquest assumpte, i el text ja ha estat aprovat, de manera que avui no s'incorpora\ncap element nou al debat. Considera que hauria estat diferent si ja estiguessin en\nun procés previ de construcció col·lectiva respecte a una iniciativa legislativa, i\nl'ajuntament de Barcelona volgués fer una aportació clara a un debat que s'hagués\nde produir al Parlament de Catalunya, una aportació des de la capitalitat de\nCatalunya.\nEn segon lloc, tampoc no tenen clar que l'objectiu sigui sumar amb una proposta\nque no ha aconseguit la unitat de les forces polítiques, i entén que, tal vegada,\nfóra més encertat que, d'entrada, es posessin d'acord amb què significa per a\ncadascú \"dret a decidir\" i com ho interpreten.\n\n1581\n\n\f1582\n\nGASETA MUNICIPAL DE BARCELONA\n\nNÚM. 11\n\nAssenyala que la voluntat dels socialistes de Catalunya ha estat indestructible\nels darrers trenta anys, treballant com a partit frontissa del catalanisme polític\nd'esquerres per la unitat civil del poble de Catalunya, i així volen continuar.\nAixí, atès que no comparteixen el text que es presenta, avança que no li\ndonaran suport. Recorda que el PSC va presentar una proposta al Parlament, que\nva obtenir l'abstenció d'ICV-EUiA, en la qual refermaven la seva posició favorable\nal dret a decidir, sense al·lusions al concepte de sobirania que, al seu parer,\npretenen prefigurar l'horitzó final, que no comparteixen.\nInsisteix, però, que això no significa que deixin de treballar per un millor\nautogovern de Catalunya, o l'evolució que demani el poble pel que fa a les\nrelacions Catalunya-Espanya, així com també per la modernització de l'estat,\ndefensant aferrissadament l'estat social o l'estat de benestar dintre del marc\neuropeu.\nEl Sr. Fernández Díaz es refereix, d'entrada, als moments tan difícils que els\ntoca viure; es troben davant d'una situació de gravíssima crisi econòmica que\ncomporta una crisi social de gran magnitud, que es pot qualificar d'emergència\nsocial, a la qual alguns hi volen afegir una crisi d'estat, que lluny de resoldre els\nproblemes els agreujaria sens dubte. Així, alguns pretenen situar l'epicentre del\ndebat polític de govern a Barcelona i a Catalunya, i convèncer que allò que cal és\nque Catalunya surti d'Espanya.\nContràriament, el Grup del PP és del parer que Barcelona, Catalunya i Espanya\nhan de sortir conjuntament de crisi, ja que, o se'n surten junts, o s'enfonsaran tots\nalhora.\nObserva que els presenten una proposta unilateral d'independència, que és\nl'autèntic objectiu del \"dret a decidir\"; entén que no deixa de ser una trampa, atès\nque ara es denomina \"dret a decidir\", i no fa massa temps que plantejaven en\naquest Plenari, i en altres instàncies polítiques i de govern, el que el mateixos\nproposants anomenaven \"reconeixement del dret a l'autodeterminació\", que tots\nsaben que és un principi reconegut per les Nacions Unides als països en vies de\ndescolonització, ientén que és sobrer dir que ni Espanya actua de metròpoli, ni\nCatalunya és colònia de ningú.\nPartint d'aquesta argumentació, subratlla que el dret a decidir s'ha d'emparar en\nnormes legals i en la Constitució, que varen votar també tots els catalans, i que\nl'exercici de la sobirania, segons estableix el text constitucional, és un exercici de\nsobirania compartida d'Espanya, ja que la norma suprema defineix unes regles de\njoc democràtic que tots varen acceptar.\nNo obstant això, admet que cal millorar coses de la relació del govern de\nCatalunya amb Barcelona, i també és cert que la millora de les interrelacions, de la\ninterdependència, que no pas de la independència, s'ha de fer posant en comú allò\nque els uneix a tots plegats per tirar endavant.\nEn conseqüència, es referma en el convenciment que aquesta proposta no és\naltra cosa que el dret a dividir la societat de Catalunya. Adverteix als qui pretenen\nque Catalunya sigui un nou estat europeu, que no trobaran cap altra simpatia que\nla dels euroescèptics, atès que la construcció d'Europa es basa en la lògica\nd'aconseguir una unió cada vegada més estreta i més forta, i no pas creant noves\nfronteres ni trencant segles de convivència i de projectes compartits.\nAdmet que cal modernitzar el sistema autonòmic, com ja han anat fet els\ndarrers anys i que els ha permès arribar a la Catalunya d'avui, amb les cotes més\naltes d'autogovern i de llibertat de la història.\nFinalment, acaba la seva intervenció expressant el vot contrari del Grup del PP a\nla proposició, i vol posar de manifest que aquest no al dret a decidir a la\nindependència és un sí a Catalunya i a Espanya. Confirma que se senten\nbarcelonins perquè és la manera més natural de sentir-se catalans i, per tant,\nespanyols. Per aquest motiu, ratifiquen el seu compromís amb Barcelona, amb\nCatalunya i amb Espanya.\nLa Sra. Ribas avança que els regidors i les regidores d'ICV-EUiA votaran a favor\nde la proposició, per coherència amb la votació que va emetre la seva formació\npolítica al Parlament de Catalunya, però també per coherència amb allò que han\nexpressat des de fa molt temps com a hereus dels qui van lluitar, i morir fins i tot,\nper la recuperació dels drets democràtics, socials i nacionals de Catalunya.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nDit això, fa notar que no és la primera vegada que l'ajuntament de Barcelona\nreferma el compromís expressat per altres institucions catalanes en defensa de la\ncapacitat que, com a poble, tenen per decidir què volen ser i com aconseguir-ho.\nEn aquesta ocasió, novament estan d'acord amb què Barcelona alci la seva veu,\nuna més en la polifonia que és Catalunya.\nPosa en relleu que el Grup proposant és coneixedor que no comparteixen la\ntotalitat de l'exposició de motius que acompanyen la proposició, que entén que\npoden ser diferents per a cada formació política i per als mateixos ciutadans de\nBarcelona individualment. Entén, però, que ara es tracta que el poble de Catalunya\nrefermi el seu caràcter de subjecte polític i jurídic sobirà, que no és un concepte de\nsuma d'individualitats, sinó l’expressió d’un sentiment col·lectiu, al qual Barcelona\ns'hi integra de grat.\nDestaca que ara s'obre un procés que no exclou ningú, ni descarta ni opta per\ncap de les opcions possibles, i dóna el protagonisme a la societat civil. Fa avinent\nque la llei, en democràcia, ha de servir per canalitzar la voluntat popular, no per\nlimitar-la o silenciar-la; i aquest procés mesurarà si l'estat espanyol té una cultura\nplenament democràtica o no. Afegeix, parafrasejant Joan Herrera en el debat al\nParlament de Catalunya, que Espanya ha de triar si vol ser una democràcia o\nnomés una Constitució.\nReitera, doncs, que exercir el dret a decidir és una qüestió democràtica\nfonamental; és l'únic camí en democràcia per resoldre el conflicte amb l'estat,\nenvers el qual s’ha aguditzat la desafecció existent arran del procés d'elaboració de\nl'Estatut, que va culminar amb el trencament del pacte constitucional per la\nsentència del Tribunal Constitucional, però també pel procés de recentralització\nemprès per l'actual govern del PP.\nReclama, en nom d'ICV-EUiA, la necessitat d'ampliar encara més la majoria que\nha conduït al procés pel dret a decidir, ja que no es tracta de triar entre sentiments\nidentitaris oposats, perquè no estan gens d'acord amb el discurs de la por i de la\nintolerància d'aquells que no volen que res canviï; però consideren que el debat\nveraç no es pot basar en l'exageració dels guanys econòmics que obtindrien amb\nuna suposada independència i, alhora, relativitzant-ne les pèrdues.\nDiu que estan convençuts que, justament perquè la seva formació política es\nconsidera un punt de trobada d'independentistes i de federalistes, entre d’altres,\ncal fer el procés des de la voluntat de sumar una gran majoria i des del respecte al\npluralisme, sense tancar cap porta, deixant que el poble faci sentir la seva veu,\nsigui quina sigui.\nFinalment, diu que consideren que aquest procés difícilment podrà sobreviure si\nno és capaç d'obrir un nou procés constituent, que parli de model territorial, de\nmodel democràtic, de transparència, de marc de relacions laborals i de model\nfiscal.\nConclou que el dret a decidir no només significa posicionar-se sobre el model\nd'estat, ja que si el poble és subjecte polític, ho és en tots els àmbits. En aquest\nsentit, observa que el Grup del govern té doble raser: dret a decidir com a nació sí,\nperò no dret a decidir sobre altres aspectes importants com ara el Port Vell.\nAdverteix que si no són capaços de capgirar la manera de fer política no podran\narribar enlloc; i això passa per expulsar la corrupció de la vida pública, a Espanya,\na Catalunya i a Barcelona.\nEl Sr. Forn celebra que a través d'aquesta proposició el Plenari d'aquest\najuntament també debati la declaració de sobirania i del dret a decidir del poble de\nCatalunya, aprovada la setmana passada per una àmplia majoria del Parlament. La\ndeclaració de sobirania i del dret a decidir ha obert una legislatura que marcarà el\nfutur del país, però, sobretot, ha obert la porta als anhels de milers de persones\nque fa molts anys que demanen poder decidir quin país volen. En aquest sentit, diu\nque no es pot oblidar que, si han arribat allà on són, ha estat gràcies a la\nmobilització de molta gent, de moltes entitats que han acabat creant una\nconsciència prou àmplia i transversal per iniciar el procés del dret a decidir.\nPrecisa que no es tracta d'una declaració a favor de l'estat propi, ni a favor de la\nindependència ni del federalisme, ni tampoc a favor del pacte fiscal; és una\ndeclaració a favor de la democràcia, i no cal veure-hi res més ni fer conjectures, i\nentén que no ha de fer por a ningú, sinó tot el contrari.\n\n1583\n\n\f1584\n\nGASETA MUNICIPAL DE BARCELONA\n\nNÚM. 11\n\nPosa en relleu que l'acte de sobirania al Parlament de Catalunya de la setmana\npassada hauria de ser ben normal, per donar veu al poble de Catalunya, i avui\naquest Plenari expressa l'adhesió de l'ajuntament a un acte de sobirania.\nRemarca que amb debats com el que ara els ocupa Barcelona exerceix la seva\ncapitalitat sense complexos; un exercici de capitalitat que fan en molts altres\nàmbits actuant com a motor en la recuperació econòmica lluitant contra la crisi i\nl'atur; però aquest exercici de capitalitat també s'ha de fer manifestant el\ncompromís amb els anhels de la ciutadania; i diu que tenen la convicció íntima\nque, defensant el dret a decidir, també contribuiran a millorar la qualitat de vida, i\nentén que seria important que fessin un esforç tots plegats per contribuir a un\ndebat serè i constructiu.\nAfirma que li interessa molt més destacar allò que els uneix que no pas allò que\nels separa, i Catalunya ha pres un camí que es farà amb diàleg, amb l'estat i amb\nles institucions europees i amb la comunitat internacional, atès que com diu la\ndeclaració, Catalunya fa aquest camí amb un clar esperit europeista i amb\nl'objectiu de garantir la cohesió social; un camí on s'empraran tots els marcs legals\nexistents en un procés escrupolosament democràtic; hi haurà qui expressarà el seu\ndret a decidir d'una altra manera, però allò important és que aquest dret es pugui\nexercir. Per això, la declaració de sobirania que avui debaten és política sobre els\nprincipis que han de regir el procés que ara s'inicia; allò que fa la declaració és\nfixar amb nitidesa els fonaments d'aquest procés, les parets mestres, que es van\naixecar sòlidament la setmana passada al Parlament i, avui, després de l'adhesió\nde la capital de Catalunya, el procés serà més robust i més sòlid. Remarca que la\ndeclaració no exclou ningú, i avui suma un actiu més: el de Barcelona, la capital\nd'una nació que vol decidir el seu futur en llibertat i en democràcia.\nEl Sr. Portabella subratlla que aquesta declaració no va en contra de ningú, sinó\na favor del poble de Catalunya. Admet que és una declaració de sobirania política i\njurídica, atès que, altrament, no existeix el dret a decidir; com també fa notar que\nno és una proposició d'independència, que ja tindran ocasió de votar properament\nen aquest aquest Plenari.\nRecapitula, per tant, que avui voten una proposició a favor de la democràcia a la\ncapital de Catalunya, que no pot ostentar aquest rang si no participa en els\nprocessos decisius del país.\nEl Sr. Espriu expressa que el dret a decidir ha de ser la garantia que tothom,\nindependentment dels objectius de cadascú, posa damunt la taula totes les\npossibilitats; per tant, des de la diferència, un dels aspectes que ha de prevaldre\nsón els assumptes nacionals, però també els socials. Així doncs, aquest dret és un\ninstrument al servei del poble per al conjunt de les seves necessitats, no pas per a\nun sol aspecte.\nObserva que la diferència que han de palesar moltes vegades requereix temps a\nfi que cadascun dels col·lectius s'expressi i pugui convèncer els catalans i les\ncatalanes de quin és el millor camí per al seu futur.\nConsidera que això exemplifica el treball des de la diversitat, que a molts dels\npresents els ha tocat representar des de minories absolutes, cosa que no significa\nque estiguin equivocats, sinó que treballen en el que consideren el millor camí per\nal país.\nRemarca que és amb aquest mètode que es construeix la unitat,\nindependentment dels convenciments en el projecte propi.\nAcabat el debat, el President del Plenari del Consell Municipal, atenent a la\nproposta del Grup d'UpB, i de conformitat amb allò que disposen els articles 87 i\n88 del ROM, que regulen les classes i sistemes de votació nominal a petició d'un\ngrup municipal, anuncia que cal sotmetre a votació d'aquest Plenari, mitjançant\nvotació ordinària, la sol·licitud que un determinat punt de l'ordre del dia sigui\nacordat mitjançant votació nominal.\nTot seguit, n'explica el mecanisme: en el cas que la petició de votació nominal\nsigui aprovada per majoria simple dels membres d'aquesta cambra, es procedirà a\nla votació nominal del punt de l'ordre del dia, mitjançant crida per ordre alfabètic\nde cognoms i, en darrer lloc, el Sr. Alcalde. Cada membre de la corporació, en ser\ncridat, haurà de respondre en veu alta si vota a favor, si vota en contra o si\ns'absté.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nFinalment, demana als portaveus dels grups municipals si estan d'acord amb\nquè es procedeixi a la votació nominal, a la qual cosa tots responen\nafirmativament.\nA continuació, el Sr. Secretari General crida per ordre alfabètic de cognoms els\nmembres del Consistori que, en veu alta, expressen el sentit del seu vot:\nCarmen Andrés i Añón: No\nElsa Blasco Riera:Sí\nRaimond Blasi i Navarro: Sí\nEduardo Bolaños Rodríguez: No\nMíriam Casanova Domènech: No\nJaume Ciurana i Llevadot: Sí\nMa. Pilar Díaz López: No\nAssumpta Escarp i Gibert: No\nDavid Escudé i Rodríguez: No\nGuillem Espriu i Avendaño: No\nÁngeles Esteller Ruedas: No\nTeresa M. Fandos i Payà: Sí\nAlberto Fernández Díaz: No\nJoaquim Forn i Chiariello: Sí\nEduard Freixedes i Plans: Sí\nRicard Gomà Carmona: Sí\nMercè Homs i Molist: Sí\nSara Jaurrieta i Guarner: No\nJoan Laporta i Estruch: Sí\nJordi Martí i Galbis: Sí\nJordi Martí i Grau: Abstenció\nGloria Martín Vivas: No\nJoaquim Mestre Garrido: Sí\nImmaculada Moraleda i Pérez: No\nXavier MullerasVinzia: No\nBelén Pajares Ribas: No\nJordi Portabella i Calvete: Sí\nJoan Puigdollers i Fargas: Sí\nOscar Ramírez Lara: No\nSònia Recasens i Alsina: Sí\nIsabel Ribas Seix: Sí\nIrma Rognoni i Viader: Sí\nJanet Sanz i Cid: Sí\nFrancina Vila i Valls: Sí\nAlberto Villagrasa Gil: No\nAntoni Vives i Tomàs: Sí\nXavier Trias i Vidal de Llobatera: Sí\nActe seguit es procedeix a l’escrutini dels vots que dóna el resultat següent: 20\nsís, 16 nos i 1 abstenció.\nS’aprova la proposició amb contingut de declaració institucional en debat amb\nsetze vots en contra –emesos pels dels Srs. Espriu i Escudé i les Sres. Escarp,\nJaurrieta, Andrés, Moraleda i Díaz, i també pels Srs. Fernández Díaz, Mulleras,\nVillagrasa, Bolaños i Ramírez i les Sres. Esteller, Martín, Pajares i Casanova–, una\nabstenció –emesa pel Sr. Martí i Grau– i vint vots a favor de la resta de membres\ndel Consistori presents a la sessió.\nc) Precs\nDel Grup Municipal del Partit Popular\nPc 1. Reclamar al Govern municipal major rigor i eficàcia en la política de\nmobilitat a Barcelona, definint les seves actuacions prioritàries i el calendari\nd'execució de les mateixes.\n\n1585\n\n\f1586\n\nGASETA MUNICIPAL DE BARCELONA\n\nNÚM. 11\n\nEl Sr. Ramírez presenta el prec fent referència al fet que, durant el darrer any i\nmig, les polítiques de mobilitat han estat un despropòsit; així, els errors i la\nimprovisació han estat una constant en aquesta àrea de govern, tal i com s'ha\nposat de manifest en l'informe sobre l'estat de la ciutat, debatut en iniciar la\nsessió. En aquest sentit, es refereix a la improvisació en l'àmbit de la bicicleta, no\nnomés pel que fa als carrils bici o la millora d'infraestructures, sinó també a l'intent\nd'incrementar abusivament el preu d'abonament al Bicing, o l'encara esperada\nproposta de modificació de l'ordenança de circulació per baixar les bicicletes a la\ncalçada.\nAfegeix a tot això, el refús a permetre la circulació de les motocicletes pel carril\nbus-taxi, que el govern municipal incloïa en el seu programa; i la marxa enrere, a\nmenys d'una setmana de la seva entrada en vigor, del sistema de torns de taxi.\nIndica que, davant d'aquesta situació, a la darrera sessió de la comissió de\nSeguretat i Mobilitat, el seu Grup va presentar la reprovació al govern per la mala\ngestió i els errors en l'àmbit de mobilitat, que va prosperar amb el suport\nmajoritari dels grups de l'oposició.\nAdverteix que cal deixar de banda les polítiques municipals de mobilitat\nerràtiques i equivocades, i una manera de gestionar que comporta, entre altres\ncoses, malbaratament de recursos.\nEl Sr. Freixedes avança que el govern municipal no accepta el prec, òbviament\npel seu desacord amb els arguments que exposa. Recorda que en la resposta a la\nreprovació a què s'ha referit el Sr. Ramírez es va referir a la darrera enquesta\nÒmnibus, del desembre 2012, on la qüestió sobre la facilitat de desplaçar-se per la\nciutat, va obtenir una mitjana de 7,7, és a dir, un notable, la nota més alta d'ençà\nque es formula aquesta pregunta. Rebat, per tant, que hi hagi el caos i el desastre\nque diu el Grup del PP.\nQuant a l'apujada de les tarifes del Bicing, remarca que el govern municipal va\nfer cas als grups de l'oposició i a les plataformes d'usuaris del servei, de manera\nque no entén que ara els ho tornin a retreure; es van asseure amb totes les\nentitats que havien signat el manifest en contra de l’augment i van arribar a un\nacord.\nEl Sr. Ramírez, després de deixar constància del menysteniment del govern cap\na l’oposició, posa en relleu el descontent en el sector de la bicicleta per la mala\ngestió i la impassibilitat que demostra el govern municipal, que també es fa\nextensiu al sector del taxi, que es va mobilitzar contra el sistema de torns.\nInsisteix que el prec té una voluntat constructiva a fi que el govern municipal es\nreplantegi la manera de fer política i que engegui un pla estratègic amb més\nempenta i rigor.\nEl Sr. Freixedes refusa les acusacions de menysteniment, i afirma que el pla\nexisteix i que ja els n'aniran informant.\nNo s’accepta el prec precedent.\nDel Grup Municipal d’Iniciativa per Catalunya Verds-EUiA\nPc2.Que el Govern municipal es personi en qualitat de perjudicat al procediment\nobert per les querelles presentades per l'associació Altra Itàlia, el Sr. Alfonso\nCánovas i la Sra. Anna Raya en relació amb els bombardejos realitzats a Barcelona\nels anys 1937 i 1938 per part d'avions italians que van provocar centenars de\nmorts.\nEl Sr. Gomá, abans de presentar el prec, saluda els membres de l'entitat Altra\nItàlia, italians progressistes residents a Barcelona, que avui els acompanyen en\naquesta sessió.\nPosa de manifest que, malgrat que ha calgut esperar massa temps, aquesta\nsetmana la justícia, per primera vegada, ha decidit obrir diligències pels crims\nfeixistes de la Guerra Civil; concretament, l'Audiència de Barcelona ha admès a\ntràmit les querelles presentades per l'Altra Itàlia, associació a la qual fa explícit el\nseu reconeixement, com a acció popular, i d'Alfons Cánovas i Anna Raya, veïns de\nla Barceloneta, com a acusació particular en relació als bombardejos de l'aviació\nfeixista italiana sobre Barcelona els anys 1937 i 1938.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nAixí, justifica la presentació del prec perquè estan convençuts de l'existència de\nbase jurídica per fer-ho, a la qual s'hi ha d'afegir la voluntat política i posar en\nvalor l'oportunitat històrica de situar aquest ajuntament al costat de les víctimes,\nde la memòria antifeixista i de la justícia.\nEl Sr. Forn avança que el govern municipal no donarà suport al prec tal i com\nestà formulat, però sí que es compromet, tal i com recull la Declaració Institucional\npresentada per UpB, a estudiar i a valorar que l'Ajuntament es personi en qualitat\nde perjudicat, una vegada hagin pogut accedir a la interlocutòria de l'Audiència\nprovincial.\nRemarca que caldrà estudiar i valorar atentament uns fets succeïts fa setantacinc anys, i que el periodista Enric Juliana recordava diumenge passat en un article\nexcel·lent, en el qual posava de manifest que el ministre que va decretar l'amnistia\nals feixistes, era militant del partit comunista, i va participar directament en la\nGuerra Civil com a delegat de la Komintern. Uns fets, que entén que tampoc no\ns'han d'oblidar.\nFeta aquesta apreciació, diu que el prec que presenten ha de servir per\ncondemnar rotundament els bombardejos italians durant la Guerra Civil i, molt\nespecialment, els del 30 de gener i el 17 de març del 1938; ambdós, accions de\ngran crueltat contra la població civil, que van deixar 42 morts a la plaça de Sant\nFelip Neri, 30 dels quals eren infants orfes, i més d'un miler de morts a Gran ViaBalmes. Aquell 17 de març, els avions italians van descarregar sobre Barcelona 44\ntones d'explosius, en una acció que va durar quaranta-una hores, sense pausa,\nposant al límit els serveis de protecció de la ciutat, en l'atac d'un exèrcit que\noficialment no havia entrat en el conflicte.\nFa avinent que avui també volen honorar les víctimes, persones amb noms i\ncognoms, com la Sra. Raya i el Sr. Cánovas, tots dos víctimes d'aquells atacs, i\nque reivindiquen que allò que va succeir ara fa setanta-cinc anys no caigui en\nl'oblit i que cal fer el possible perquè no es torni a repetir; i postil·laven que no\ndemanaven res i, fins i tot, perdonaven.\nCreu que aquestes paraules val la pena que siguin recordades.\nEl Sr. Gomá subscriu plenament les paraules a què s'acaba de referir el Sr. Forn,\nalhora que afirma que valoren positivament que el govern no tanqui la porta a la\npossibilitat que plantegen en el prec, i en la mesura que no queda refusada, avisa\nque faran el seguiment del compromís que expressa.\nTanmateix, considera que aquesta porta que no queda tancada, cal acabar-la\nd'obrir de bat a bat. Remarca que Barcelona és la primera ciutat de la història que\nva ser atacada de forma massiva des de l'aire, i va esdevenir laboratori de crims\nsimilars i posteriors.\nPer tot plegat, diu que creuen sincerament que avui, l'ajuntament democràtic de\nBarcelona ha d'estar al costat de la dignitat ciutadana que representen Anna Raya i\nAlfons Cánovas, i d'allò que Altra Itàlia representa de dignitat fraternal i solidària.\nEstà convençut que tenen el deure de forjar la memòria col·lectiva d'aquesta\ndignitat per construir futur superant la impunitat i l'oblit, que han durat massa\nanys, i sobre la base del reconeixement i la reparació.\nEs mostra d'acord amb fer-ho sòlidament des del punt de vista jurídic, però\ndemanen que s'hi posi valentia i coratge democràtic.\nNo s’accepta el prec precedent.\nDel Grup Municipal d’Unitat per Barcelona\nPc 3. Sol·licitem a l'Alcalde que exigeixi al govern de l'estat espanyol el\ncompliment dels compromisos econòmics i pressupostaris amb les fundacions i\nconsorcis culturals catalans i que, en el cas que l'estat espanyol deixi de fer\nl'aportació econòmica en aquestes fundacions i consorcis, es procedeixi a negociar\nla suspensió de la representació de l'estat en aquestes institucions.\nEl Sr. Laporta substancia el prec recordant que fa mesos que es lamenten de la\nsituació pressupostària dels grans equipaments culturals de Barcelona, i remarca\nque el darrer any han presentat fins a cinc iniciatives que posen de manifest la\nmanca de sensibilitat i de compromís per part del govern de l'estat espanyol a\n\n1587\n\n\f1588\n\nGASETA MUNICIPAL DE BARCELONA\n\nNÚM. 11\n\nl'hora de complir amb les seves obligacions amb els equipaments culturals de la\nciutat; i recorda que han suggerit solucions que passen pel mer compliment de la\nCarta Municipal.\nEn aquesta línia, diu que la gota que ha fet vessar el got és la notícia, la\nsetmana passada, que el govern de l'estat es negava a pagar els 1,6 milions\nd'euros al MACBA, als quals pressupostàriament s'havia compromès; així, no\nnomés es tracta de reclamar els incompliments en infraestructures, que ja sumen\n1.689 milions d'euros, sinó que cal passar a l'acció.\nAfegeix les declaracions de l'Alcalde referents a aquesta qüestió, que cita\nliteralment, en què expressava que si l'estat no aporta els diners que ha d'aportar,\nno té sentit que estigui en segons quins patronats, on no hi fan res més que crear\nembolics.\nAtès que UpB subscriu plenament aquestes declaracions, posa en relleu que la\njustificació de formar part dels patronats és garantir implicació en el finançament i\nel futur dels equipaments.\nRecorda que, a l'empara de l'Estatut, tenen competències exclusives en\nqüestions culturals i, per tant, si poden establir convenis de col·laboració i altres\nmitjans de cooperació quan hi ha un interès comú entre l'estat i Catalunya o\nBarcelona és precisament per garantir-lo, tot i que es posa ben bé de manifest que\naquest interès comú no existeix.\nEl Sr. Alcalde admet que la situació és força estranya; d'una banda, hi ha la\nreducció molt substancial de les aportacions de l'estat, del 47%, que significa\npassar de 21,34 milions d'euros a 11,3 milions per a equipaments a Catalunya,\nespecialment a Barcelona; d’altra banda, ha desaparegut la partida destinada a\ngrans equipaments com a despesa de capitalitat; i està d'acord amb què la gota\nque ha fet vessar el got ha estat la retirada d'1,6 milions d'euros al MACBA amb\nl'excusa que la situació de dèficit de la Generalitat no ho permet.\nRatifica que això és una vergonya, tot i que li consta que el ministeri està\nreplantejant les coses perquè s'adonen que és una gran equivocació, com també hi\nestan treballant formacions polítiques, presents en aquesta cambra, amb\nrepresentació parlamentària a l'estat.\nReprenent les declaracions que ha parafrasejat el Sr. Laporta, diu que avui\nencara vol anar més lluny, en el sentit que la representació de l'estat a Catalunya\nés la Generalitat i, per tant, no té sentit que l'estat ocupi seients en els patronats i\nles institucions. En aquest sentit, adverteix que hauran de revisar la relació amb la\nGeneralitat.\nPc 4. Que el govern municipal reafirmi els valors propis de la catalanitat i la\ncapitalitat catalana de la \"marca Barcelona\", i en conseqüència, procedeixi a\nrevocar l'adhesió de l'Ajuntament de Barcelona a qualsevol associació vinculada a\nestudis que no prestigiïn la marca Barcelona i la marca Catalunya.\nEl Sr. Laporta presenta el prec tot admetent que és recurrent: l'adhesió de\nBarcelona a l'Asociación de Marcas Renombradas Españolas, que ja va obtenir\nl'oposició del seu Grup que, alhora, posava en evidència que no s'havien tingut en\ncompte uns informes d'aquest ajuntament i d'Esade en què es recomanava que\nBarcelona es deslligués de la imatge estatal de turisme i crisi que representa la\nmarca \"España\", que no té res a veure a les sinergies que pot tenir la marca\nBarcelona associada amb la marca Catalunya; en aquest sentit, posa en relleu la\nimatge positiva de Barcelona vinculada a la innovació, la creativitat,\nl'emprenedoria, la tecnologia, l'arquitectura o el coneixement i el fet que Catalunya\nes percep com un país seriós, responsable, de gent treballadora i honesta,\nempresarial i amb capacitat d'assumir reptes importants.\nLa Sra. Recasens entén que el Sr. Laporta és coneixedor de l'estratègia del\ngovern municipal pel que fa a la marca Barcelona, i que des de fa mesos que\ntreballen en un projecte estratègic de ciutat i de país.\nPosa de manifest que van continuar el que havia iniciat el govern anterior quant\nal règim jurídic de protecció de la marca Barcelona, i al règim de noves\nautoritzacions que, a partir d'ara, són competència d'aquesta administració a fi\nprotegir, regular i tutelar la marca per oferir-la a les empreses com a element de\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\ncompetitivitat, i afegeix que actualment estan treballant en el model de\ngovernança, un consorci público-privat per establir l'estratègia de marca.\nDestaca que Barcelona és sinònim de molts valors positius i individualitzables,\napreciats globalment i que la marca Barcelona és un actiu per a la\ninternacionalització de les empreses i la captació d'inversions.\nConsidera, doncs, que s'equivoquen en valorar la marca com una confrontació\namb una altra marca, un aspecte que, al seu parer, serveix per polititzar alguns\ndebats. Altrament, entén que la marca s'ha d'enfocar cap on realment volen: en\nl'entorn del creixement econòmic.\nEl Sr. Laporta pregunta a la Sra. Recasens si el govern municipal accepta el\nprec, la qual respon negativament.\nUna vegada fet l'aclariment, reitera que estan d'acord amb què la marca\nBarcelona és potent i que s'ha d'envoltar d'elements positius, tot i que determinats\ninformes elaborats en referència a la marca España, com és el cas de l'informe de\nl'Instituto Elcano, s'entesten a afirmar que la marca Catalunya la perjudica perquè\nté una imatge pitjor a l'exterior.\nRatifica, doncs, el convenciment que no afavoreix gens la vinculació de la marca\nBarcelona amb una marca que no funciona ni per als negocis, ni per a la\ntecnologia, ni tampoc la investigació.\nQuant a la referència que acaba de fer el Sr. Laporta a l'informe de l'Instituto\nElcano, la Sra. Recasens puntualitza que l'Ajuntament no hi està adherit; precisa\nque aquest institut elabora un baròmetre semestral, i que el segon semestre del\n2012 hi va introduir un seguit de preguntes sobre Catalunya, de l'estudi de les\nquals se'n desprèn que hi ha molt recorregut per donar a conèixer la marca\nCatalunya, i que si Espanya estava valorada amb un 6,5, Catalunya ho estava amb\nun 6,1.\nRepeteix que allò que els ocupa és treballar amb la marca Barcelona com a\nelement de competitivitat.\nNo s’accepta el prec precedent.\nd) Preguntes\nDel Grup Municipal Socialista\nPg 1. Quins programes contra la pobresa pensa posar en marxa l'Alcalde per\nminvar les desigualtats creixents entre els barris de Barcelona?\nLa Sra. Moraleda introdueix la pregunta posant de manifest que, tot sovint,\nsenten explicar a l'Alcalde que en una situació de crisi com l'actual cal augmentar\nla inversió en polítiques d'atenció a les persones; un argument que subscriu\nplenament, tot i que consideren que no és suficient.\nPosa en relleu que, per a combatre la crisi, el govern municipal ha de tenir\ncapacitat d'acció i de reacció, dues capacitats que es resumeixen en lideratge per\nimpulsar polítiques socials juntament amb polítiques actives d'ocupació, en el camp\neducatiu i de reinserció al món laboral.\nEl Sr. Alcalde respon que les línies prioritàries del govern són l’habitatge,\nl’atenció alimentària i a les persones en risc d'exclusió i de pobresa, fomentar\nl'ocupabilitat i la inserció sociolaboral, així com l'atenció i la promoció als col·lectius\nmés vulnerables, tot plegat acompanyat per un pla d'inclusió social, cercant la\ncol·laboració de tots els grups municipals, cosa que ja han fet amb el Grup del PP i\namb UpB, amb qui han detectat les necessitats en famílies on tots els membres\nestan en situació d'atur, i també amb el Grup Socialista amb qui estan tirant\nendavant el programa 20x25, a fi de valorar vint accions que es poden dur a terme\nen vint-i-cinc barris de la ciutat.\nLa Sra. Moraleda observa que aviat farà dos anys que es va encetar el mandat,\namb un govern que el Sr. Trias va definir com de canvi, tot i que l'únic canvi que\nhan constatat és que els pobres en són més que fa un any i mig, i que els rics\ntambé en són més, de rics, i que la ciutat s'ha fragmentat en barris de pobres i\nbarris de rics; que els nois i les noies de la ciutat estan en un risc més gran de\npobresa que fa un any i mig; que les entitats del tercer sector es queixen que\n\n1589\n\n\f1590\n\nGASETA MUNICIPAL DE BARCELONA\n\nNÚM. 11\n\nl'administració les asfixia cada dia més i que l'atur ha crescut un 3,3%. Tanmateix,\nmalgrat la situació l'Alcalde no es mou, no aporta idees ni projectes nous.\nInsisteix a demanar-li, doncs, ambició i empenta per tirar endavant projectes\nque preparin els joves de la ciutat per al futur; que aportin idees noves per oferir\nfeina i formació a les persones més grans de cinquanta anys i, en conseqüència,\nque posi en marxa alguns dels acords que han pres i que van possibilitar\nl'abstenció del seu Grup en la votació del PAM, entre els quals cita l'estratègia\n20x25 que pretén posar en marxa un seguit de recursos a llarg termini en els\nbarris més afectats de la ciutat.\nAltrament, consideren que si no es posa empeny en les polítiques estructurals\nper lluitar contra la pobresa no aconseguiran que, d'aquí a quinze anys, aquests\nbarris tinguin millors indicadors que no pas avui.\nEl Sr. Alcalde avança que no entrarà en la discussió que ja han fet en iniciar la\nsessió, tot i que rebat que no estiguin fent res, ni dedicant-se intensament a la\nlluita contra la pobresa a la ciutat. Contràriament, posa en relleu que han\naugmentat les aportacions molt substancialment.\nDemana a la regidora que li concreti quines són les queixes de les entitats del\ntercer sector perquè entén que és ben conscient del tracte que aquest ajuntament\nels dóna, tanmateix admet que es puguin queixar d'altres administracions, i\ninsisteix que la Sra. Moraleda sap que utilitza aquesta informació expressament.\nPg 2. Quin és el capteniment del Govern municipal sobre l'actual ritme de\ncreixement del deute de la Generalitat de Catalunya amb l'Ajuntament de\nBarcelona i quines mesures pensa emprendre al respecte?\nLa Sra. Jaurrieta al·ludeix al debat sobre l'estat de la ciutat que han fet en iniciar\naquesta sessió, que ha posat de manifest la gravetat de la situació, motiu pel qual\npresenten la pregunta.\nLa Sra. Recasens entén que tots comparteixen la preocupació per l'estat de les\nfinances de la Generalitat, independentment dels colors polítics.\nAixí doncs, respon que, d'una banda, el govern municipal és realista i, d'altra\nbanda, rigorós. Precisa que són conscients que la Generalitat té com a màximes\nprioritats la devolució del deute, el manteniment de la funció pública, pagar les\nnòmines i atendre les funcions socials bàsiques.\nEs pregunta, doncs, si existeix la voluntat per part de tots de ser realistes o,\naltrament, només volen aprofitar la conjuntura per generar més problemes dels\nque ja hi ha. Considera que, aquesta, és una bona oportunitat per demostrar\nlleialtat amb la Generalitat.\nPel que fa al rigor, puntualitza que el volen exercir per la via del seguiment\nconstant de les possibilitats de cobrament de drets pendents i, d'altra banda,\nevitar que les sumes pendents es vagin acumulant, per a la qual cosa han pres un\nseguit de mesures, entre les quals garantir la liquiditat i la solvència de\nl'Ajuntament, aïllant l'efecte dels impagaments de la Generalitat; aïllant, també, el\nque està pendent a data d'avui dels nous drets que es puguin acumular en el futur;\ni, finalment, evitar que, en cas d'impagament de nous drets, s'acumulin els\npendents.\nLa Sra. Jaurrieta pregunta què significa ser lleial amb la Generalitat, i afegeix\nque el seu Grup està molt preocupat amb les relacions financeres entre\nl'Ajuntament i la Generalitat, concretament amb el nivell de deute a què s'ha\narribat, i que el mateix Alcalde reconeix que no para de créixer i que pot acabar\nafectant la solvència de la ciutat. Així, l'Alcalde xifrava el deute, el darrer 28 de\ngener en la seva reunió amb el President Mas, en 235 milions d'euros; un\ncreixement reconegut d'un 116% en sis mesos. Altrament, el seu Grup xifra el\ndeute en 441 milions d'euros, atès que el govern no hi incorpora cap de les\ndespeses supletòries que l'Ajuntament està assumint per compte de la Generalitat\ncom ara l'escola Mediterrània, el finançament de Montmeló, el préstec a Spanair o\nles escoles bressol.\nDestaca, també, l'abandonament per part de la Generalitat de la inversió a\nBarcelona.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nEntén, doncs, que una cosa és admetre que la situació de la Generalitat és molt\ncomplicada i, una altra, minimitzar el problema i convertir l'Ajuntament en una\ndelegació, un banc bo, al servei de la Generalitat.\nAvança que es posaran al costat del govern municipal si hi ha un programa de\nretorn de diners, perquè els ciutadans de Barcelona no podrien comprendre que\nl'Alcalde supedités els interessos de la ciutat als de la Generalitat.\nDe tota manera, fa notar que és un mal principi que, en el moment que\naugmenta de vint milions d'euros mensuals el deute reconegut de la Generalitat\namb l'Ajuntament, el màxim representant de la ciutat digui al president de la\nGeneralitat que posa l'ajuntament de Barcelona al seu servei.\nLa Sra. Recasens considera que aquest no és el moment oportú per encetar un\ndebat en profunditat d'un assumpte tan complex com aquest, i recorda que ja han\ntingut ocasió de fer-ho en comissió, motiu pel qual entén que el Grup del PSC juga\nexpressament a confondre i a crear incertesa i alarmes innecessàries.\nReitera que el govern municipal treballa en una doble via, la del rigor i la del\nrealisme, i creu que no poden al·ludir a un deute descontrolat entorn als quatrecents milions d'euros, perquè saben que això no és així.\nAcaba convidant la Sra. Jaurrieta a conèixer de debò quin és el deute de la\nGeneralitat amb aquesta administració que no és, puntualitza, menys inversió.\nDel Grup Municipal del Partit Popular\nPg3. Quins acords ha obtingut l'Alcalde de la reunió celebrada amb el President\nde la Generalitat de Catalunya?\nEl Sr. Fernández Díaz observa que fa uns instants han pogut comprovar com\nl'Alcalde expressava el seu vot favorable al dret de Catalunya a decidir, i es\npregunta si en la seva reunió de dilluns passat amb el president de la Generalitat\nva complir amb la seva obligació d'exigir-li allò que pertoca a la ciutat i que la\nGeneralitat incompleix sistemàticament.\nRemarca que, fa uns instants, l'Alcalde ha defensat que la Generalitat faci\nd'estat, i novament es pregunta si va fer saber al Sr. Mas que la Generalitat també\nha de fer ciutat, i que l'Ajuntament no pot continuar més temps suplint-la perquè\nno compleix amb les seves obligacions.\nEs demana, també, si li va deixar clar que la seva funció és fer d'Alcalde i no pas\nde delegat de la Generalitat o si, altrament, només li va fer avinent que Barcelona\nestava al servei de Catalunya, però sense reclamar que el govern de Catalunya\nactuï a la inversa donant a la ciutat el tracte de capital.\nEl Sr. Alcalde respon que es va reunir amb el president per tractar tot un\nconjunt d'assumptes, entre els quals l'obligació de complir amb un dèficit\nimpossible per part de la Generalitat, la necessitat que es flexibilitzi i oferint-li el\nseu suport. Igualment, assegura que en les negociacions que manté amb l'estat\ntambé advoca per la flexibilització del dèficit.\nAfegeix que també van parlar dels equipaments que la Generalitat deu a la\nciutat; de les entitats on comparteixen governança i que pateixen arran de les\ndificultats en què la Generalitat posa l’administració local; de política cultural;\nd'hàbitat urbà; de serveis socials; de seguretat; de la situació d'endeutament; de\nla necessitat d'aclarir com i quan pagarà la Generalitat, però també l'estat, perquè\nno poden continuar enganyant-se per més temps. Han de saber què podran fer i\nquè no, i com quedarà l'escenari definitiu, que dependrà del dèficit que puguin fer.\nAixí doncs, adverteix que cal prendre amb rapidesa les decisions que reclama la\ncrisi econòmica, fent-ho des de l'exigència i, tanmateix, des de la fidelitat; perquè\nestà convençut que exigir no és barallar-se, sinó complir amb l'obligació.\nEl Sr. Fernández Díaz assegura que tampoc no creu amb la confrontació\ninstitucional; però precisa que no creu en la confusió institucional, sinó en la\ncol·laboració.\nAdmet que el plantejament de l'Alcalde era vàlid fa un any i mig, quan es va\nreunir per primera vegada amb el president de la Generalitat, però ara és el\nmoment de donar respostes; i entre les obligacions del govern de Catalunya amb\nBarcelona destaca el pagament del deute, que ja és de 310 milions d'euros, que\n\n1591\n\n\f1592\n\nGASETA MUNICIPAL DE BARCELONA\n\nNÚM. 11\n\ncada vegada augmenta més i és superior al que reconeix el mateix ajuntament;\nigualment, es refereix al dèficit inversor, sobretot en equipaments socials i altres\nactuacions vinculades al transport públic; el finançament dels serveis propis dels\najuntaments i les despeses de capitalitat.\nConclou, finalment, que en l'acord amb ERC, que contempla la transició\nnacional, no es va parlar de Barcelona, ni dels pressupostos de la Generalitat, que\nd'aquí a pocs dies es presentaran, i que són cabdals per a Barcelona pel que fa a\ninversions i finançament de serveis, o perquè no es produeixin més retallades en\nl'àmbit de cultura.\nPer acabar, pregunta al Sr. Alcalde si va plantejar al president que Barcelona no\nes pot assabentar per la premsa de decisions que li afecten com Eurovegas o\nBarcelona World, o per quin motiu li ha recorregut a l'Àrea Metropolitana l'acord\nvinculat a la constitució de la societat mixta del cicle de l'aigua.\nEl Sr. Alcalde confirma que van parlar de tot el que acaba d'enumerar el Sr.\nFernández Díaz, i també de la necessitat d'anar coordinats, tenint en compte\nsobretot l'escassesa de recursos.\nLi assegura que no tenen cap intenció d'anar pel camí de la confrontació, i li fa\nnotar que tot allò que exigeix que faci la Generalitat respecte a l'Ajuntament,\nl'estat tampoc no ho fa; de manera que, de problemes, tots en tenen.\nDel Grup Municipal d’Iniciativa per Catalunya Verds-EUiA\nPg 4. Quines accions ha realitzat el govern municipal, i amb quins resultats, per\ntal de donar compliment al mandat de la proposició del grup municipal d'ICV-EUiA,\naprovada el passat Plenari del Consell Municipal celebrat el 21 de desembre de\n2012, que preveu que el govern municipal insti la suspensió de processos\nd'execució hipotecària a les entitats financeres amb les que opera l'Ajuntament de\nBarcelona?\nEl Sr. Gomá recorda que en el darrer Plenari es va aprovar una proposició del\nseu Grup, amb el suport del govern, amb l'objectiu de fer un salt qualitatiu\nendavant en la lluita contra els desnonaments, el problema social més dur de la\nciutat actualment. Assenyala que en l'apartat de compromisos del govern\nmunicipal, n'hi ha un que estableix literalment instar a la suspensió de processos\nd'execució hipotecària a les entitats financeres amb què opera aquest ajuntament.\nEs tracta d'un mandat que pocs ajuntaments han assumit encara, i per això és tan\nemblemàtic el compromís de Barcelona i, per aquest motiu, és molt important que\nno quedi en una simple declaració d'intencions i que es tradueixi en fets i en\nresultats, motiu pel qual formulen la pregunta.\nEl Sr. Alcalde assegura que han instat a totes les entitats bancàries amb què\ntreballen; els han enviat una carta i ell personalment ha parlat amb responsables\nde les entitats financeres demanant-los que aturin els llançaments hipotecaris.\nInforma que han rebut resposta de les entitats, llevat de Catalunya Caixa, de\nDeustche Bank i de Bankia, dient-los que ho tenen en compte i que estan\ntreballant en protocols d'actuació que, entre altres coses, contemplen avisar\nl'Ajuntament. Admet que no sempre compleixen, però reitera que allò que els han\ndemanat és que avisin amb antelació quan facin una operació d'aquesta mena a fi\nde poder-hi respondre.\nTanmateix, diu que la majoria de bancs tenen una actitud molt receptiva i fan\ncoses per afrontar aquesta problemàtica, com és el cas de La Caixa o el Banc de\nSabadell. No obstant això, admet que tenen un problema amb Catalunya Caixa,\natès que, malgrat la seva bona predisposició, està sotmesa a les decisions del\nFROB.\nDemana a tothom que, quan tingui notícia d'un cas de desnonament, avisi\nl'Ajuntament, perquè els serveis socials estan mediant en aquests casos.\nEl Sr. Gomá celebra la implicació personal de l'Alcalde en aquest mandat de\nPlenari, del qual se n'ha de fer causa política de primer ordre. Entén que és\nimportant que, aquesta implicació de la màxima autoritat política de la ciutat, es\ntradueixi en resultats clars en la via d'aconseguir la suspensió definitiva dels\ndesnonaments fins que no hi hagi un canvi estructural de la Llei hipotecària vigent.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nInsisteix que l'Alcalde, amb suport del Plenari, té tota la legitimitat democràtica\nper exigir-ho, perquè no pot ser que una colla de banquers, amb actituds\nhistòricament irresponsables, pugui menystenir i desoir la veu d'aquesta cambra;\nmés encara, quan la seva actitud antisocial i inhumana és incompatible amb un\nmínim de sensibilitat social.\nReconeix la feina dels serveis socials i de la plataforma d'afectats per la\nhipoteca, que treballen en els barris per prevenir els desnonaments; en aquest\nsentit, remarca que el 16 de febrer hi haurà grans mobilitzacions socials a tot\nl'estat, i entén que fóra molt significatiu que aquell mateix dia poguessin explicar\nque Barcelona és una ciutat lliure de desnonaments, que ha posat tots els\nmecanismes al seu abast al servei de la prevenció de qualsevol desnonament.\nEl Sr. Alcalde diu que es tem que no sigui cert que estiguin lliures de\ndesnonaments, perquè està convençut que hi ha entitats que els continuaran\nexecutant; tanmateix, també n’està de què la seva funció és prevenir i donar\nresposta a aquestes situacions; com també és un fet que hi ha barris on es\nconcentren aquestes situacions, com és el cas de Ciutat Meridiana, on l'Ajuntament\nhi destina persones per dedicar-se només a aquest tema.\ne) Seguiment proposicions / declaracions de grup\nDel Grup Municipal Socialista\nÚnic. Que s'informi de l'estat d'execució del Prec formulat al Plenari del Consell\nMunicipal el 28 d'octubre de 2011 amb el contingut següent: Que es reprenguin els\ntreballs realitzats pel grup polític constituït per l'elaboració d'una proposta de Codi\nDeontològic per a càrrecs electes, directius i de confiança de l'Ajuntament de\nBarcelona.\nEl Sr. Escudé observa que durant tota aquesta sessió han estat parlant del\nproblemes de la ciutat, també del concepte de democràcia; no obstant això,\nconsidera que també fóra convenient parlar de la desconfiança del ciutadà en els\npolítics i en la política i, per tant, en les institucions i el perill que això comporta\nper a la democràcia. Així, considera que fins que no es produeixi una regeneració\ndemocràtica no poden fer altra cosa que evitar que es converteixi en una\nTangentòpolis com la de la Itàlia dels noranta, i aquesta és una feina que els\nafecta a tots.\nPer aquest motiu, recorda que durant el mandat passat ja es va començar a\ntreballar en aquest sentit, i que el seu Grup va formular un prec, que va respondre\nel Primer Tinent d'Alcalde, amb l'objectiu d'arribar a una proposta de codi\ndeontològic per a càrrecs electes, personal directiu i de confiança que, d'altra\nbanda, poden donar exemple de la dedicació, vocació de servei públic i honradesa.\nEn aquest sentit, posa en relleu que poden ser capdavanters, però cal que el\ngovern faci un pas perquè el codi esdevingui realitat.\nEl Sr. Forn respon que en la darrera sessió de la comissió de Presidència i Règim\nInterior UpB va plantejar un prec similar, que va ser acceptat, arran del qual s'ha\nconvocat una reunió per al proper 22 de febrer. Recorda, també, que durant el\nmandat passat es va crear una comissió amb representants de tots els grups\nmunicipals, i es va començar a treballar en la qüestió, tot i que no es va arribar a\nl'aprovació del codi.\nIgualment, es remet a la reunió del març de l'any passat, en la qual es van\nanalitzar els documents existents i es va arribar a la conclusió que la proposta\nnecessitava algun requeriment més; també es va acordar que els grups farien\narribar a la Secretaria General les esmenes per fer suggeriments a fi d'enriquir el\ncodi.\nComparteix amb el Sr. Escudé que és un bon moment per reprendre la feina\niniciada i accelerar l'aprovació del document.\n\n1593\n\n\f1594\n\nGASETA MUNICIPAL DE BARCELONA\n\nNÚM. 11\n\nMOCIONS\nDECLARACIONS INSTITUCIONALS\nDI 1. L’Assemblea General de les Nacions Unides va proclamar l’any 1994 com\nl’Any Internacional de la Família sota el lema \"Família, recursos i responsabilitats\nen un món en evolució”. La proclamació d’aquest any tenia com a objectiu\nimpulsar l’adopció de mesures a favor de la família.\nL’any 2014 es celebrarà el 20è aniversari de l’Any internacional de la família\nproclamat l’any 1994. Aquesta commemoració representa un moment per\nreflexionar sobre la importància de les famílies, i els reptes socials i polítics\npendents en les polítiques envers les famílies, així com resituar les famílies i les\nseves necessitats en el centres de l’activitat pública.\nL’Assemblea General de l’ONU reconeix, a través de la Resolució 66/126, que els\npreparatius i celebració el 2014 d’aquest aniversari és una oportunitat per tal\nd’incrementar la cooperació a tots els nivells respecte a les qüestions relacionades\namb les famílies i emprendre accions per reforçar les polítiques i els programes\ncentrats en les famílies com a part d’un enfocament ampli, integral i transversal en\nel seu tractament.\nL’ONU ha assenyalat com a línies d’actuació prioritàries els temes de “les\npolítiques de lluita contra la pobresa centrades en la família”, “les polítiques\nd’equilibri entre la vida laboral y familiar”, i “les iniciatives de solidaritat\nintergeneracional”.Diverses entitats de l’àmbit ja han iniciat els preparatius\nd’aquesta commemoració amb iniciatives i activitats a favor de les famílies des de\nl’actualitat fins l’any 2014 seguint les línies d’actuació que ha marcat la ONU per\naquest 2014.\nL’Assemblea General de la ONU destaca la importància de formular, executar i\nsupervisar les polítiques relatives a les famílies, fent especial èmfasi en els àmbits\nde l’eradicació de la pobresa, la plena ocupació i el treball digne, així com\nl’assoliment de l’equilibri entre feina i família, la integració social i la solidaritat\nintergeneracional.\nLes famílies han de ser una prioritat dels governs municipals i les polítiques\nfamiliars han de ser un conjunt d’actuacions que, d'una manera articulada, global,\ntransversal i integral, s'encaminin a reconèixer, donar suport i protegir a les\nfamílies per la important aportació que realitzen a la societat.\nPer tal de continuar amb l’assoliment dels objectius de l’Any Internacional de la\nFamília i donar el ple suport als preparatius d’aquesta commemoració\nDe conformitat amb l’article 60.6, 65, 73.5 i 101.1 del reglament Orgànic\nMunicipal de l’Ajuntament de Barcelona, els grups municipals sotasignants\npresenten al Plenari del Consell Municipal la següent:\nEl Plenari del Consell Municipal acorda que l'Ajuntament de Barcelona s'adhereixi\nals preparatius i la celebració del XXè Aniversari de l'Any Internacional de la\nFamília, promogut per l’Assemblea General de l'ONU.\nS’aprova, per unanimitat, aquesta declaració institucional que ha estat llegida\nper la Sra. Pajares.\nDI 2. I. L’Audiència de Barcelona ha estimat el recurs d’apel·lació presentat per\nl’Associació Altraltalia, que reuneix els italians antifeixistes que diuen a Barcelona,\nen relació als bombardejos contra la població civil catalana ocorreguts entre el 13\nde febrer de 1937 i el 29 de gener de 1939, i en els que van morir al voltant de\n5.000 persones.\nII. L’associació sustenta en la seva denúncia que la intervenció de les tropes\nitalianes i armades enviades per Mussolini van ser decisives per al triomf del cop\nd’estat militar de Franco contra un Govern democràticament elegit, i que van\nactuar en el marc d’una intervenció militar estrangera il·legal, ja que no hi havia\ncap declaració de guerra per part dels dos estats implicats.\nIII. Només a la ciutat de Barcelona van ser llançats un milió de quilos en\nbombes quedant afectats 1.808 edificis.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nIV. El 30 de gener de 1938, ara fa 75 anys, fou un dia especialment sagnant. Els\navions de l’Aviació Legionària Italiana van perpetrar un atac especialment cruel\nque va convertir la ciutat en un autèntic infern de 9:00 a 11:20 del matí\nininterrompudament.\nV. Mentre les cases de la Barceloneta patien una pluja de bombes, ràfegues de\nmetralladora apuntaven directament a les famílies que corrien desesperades cap\nals refugiats antiaeris.\nVI. La plaça Sant Felip Neri va ser també atacada. En un clima de terror, mentre\ns’intentava atendre les víctimes del primer atac i protegir els nens de la llar\nd’infants, les sirenes van tornar a sonar. Aquest cop la devastació va ser total. El\nsoterrani on havien refugiat la canalla s’enfonsava deixant un més que tràgic\nresultat. Només a la plaça moriren 42 persones, 20 d’ells nens.\nD’acord amb el que estableixen els articles 60.6, 65, 73.5 i 101.1 del Reglament\nOrgànic Municipal, l’Ajuntament de Barcelona vol manifestar el seu posicionament i\naprovar la declaració institucional següent:\nEl Plenari del Consell Municipal de l’Ajuntament de Barcelona es compromet a:\nPrimer. Condemnar els bombardejos a la nostra ciutat ocorreguts entre el 12 de\nfebrer de 1937 i el 29 de gener de 1939.\nSegon. Sol·licitar accés a les actuacions judicials per tal de valorar la possibilitat\nque l’Ajuntament de Barcelona es personi, en qualitat de perjudicat, en el recurs\nd’apel·lació presentat per l’Associació AltraItàlia a l’Audiència de Barcelona.\nTercer. Fer arribar el present acord a la Presidència del Parlament de Catalunya i\na l’Associació AltraItàlia.\nS’aprova, per unanimitat, aquesta declaració institucional que ha estat llegida\npel Sr. Laporta.\nNo havent-hi altres assumptes per a tractar, la Presidència aixeca la sessió a les\nquinze hores i quaranta minuts.\n\n1595\n\n\f1596\n\nGASETA MUNICIPAL DE BARCELONA\n\nNÚM. 11\n\nAcords\nAcords de la sessió ordinària de 15 de març de 2013.\nAprovació de l’acta de la sessió d’1 de febrer de 2013.\nC) Part Decisòria / Executiva\nb) Propostes d'acord\nCOMISSIÓ DE PRESIDÈNCIA I RÈGIM INTERIOR\n1. Ratificar el Decret d'Alcaldia, de 27 de desembre de 2012, pel qual es refonen\nen un text únic l'annex del Decret d'Alcaldia, de 15 d'octubre de 2012, esmenat\nper Decret d'Alcaldia, de 23 d'octubre de 2012, sobre la nova regulació per\ncomplementar les prestacions econòmiques en situació d'incapacitat temporal de\ncontingències comunes.\n2. Atorgar la Medalla d'Or al Mèrit Cívic a l'Associació de Veïns i Veïnes de Sant\nMartí de Provençals, que aquest any compleix el seu quarantè aniversari, com a\nreconeixement a la seva tasca per aconseguir millorar el barri i la qualitat de vida\ndels seus habitants.\nCOMISSIÓ D'ECONOMIA, EMPRESA I OCUPACIÓ\n3. Resoldre les reclamacions presentades a la modificació de les ordenances\nfiscals núm.1.1, reguladora de l’Impost sobre Béns Immobles i núm.1.4,\nreguladora de l’Impost sobre Activitats Econòmiques, aprovada provisionalment pel\nPlenari del Consell Municipal l'1 de febrer de 2013, en el sentit de l’informe que\nobra en l’expedient; aprovar definitivament la modificació esmentada en el punt\nprimer; publicar aquest acord i el text íntegre de la modificació al Butlletí Oficial de\nla Província de Barcelona.\n4. 1r. Acordar provisionalment la imposició d’una taxa per la realització, a\ninstància de l’interessat, de proves de contrast per determinar els nivells d’alcohol,\nestupefaents, psicotròpics, estimulants o altres substàncies anàlogues, mitjançant\nanàlisi clínica de sang, orina o altres anàlegs, quan el resultat d’aquesta prova\nverifiqui que els nivells d’alcohol en sang sobrepassen els límits màxims permesos\nper a la conducció de vehicles o denoti que existeix una efectiva incorporació o\ningesta d’estupefaents o psicòtrops, estimulants o altres substàncies anàlogues;\n2n. Aprovar provisionalment, segons l’article 1r de l’Annex, i amb efectes a partir\nde 1 juliol de 2013, la modificació de l’Ordenança fiscal núm. 3.1, de taxes per\nserveis generals, per incorporar les disposicions reguladores de la taxa referida en\nl’anterior punt 1r; 3r. Acordar provisionalment la imposició d’una taxa per\nl’aprofitament especial del domini públic local constituït pels caixers automàtics\nd’entitats financeres situats en línia de façana; 4t. Aprovar provisionalment,\nsegons l’article 2n de l’Annex, i amb efectes a partir de 1 juliol de 2013, la\nmodificació de l’Ordenança fiscal 3.10, de taxes per utilització privativa del domini\npúblic municipal i altres prestacions de serveis, per incorporar les disposicions\nreguladores de la taxa referida en l’anterior punt 3r; 5è. Sotmetre els anteriors\nacords d’imposició i el text de les corresponents ordenances fiscals a informació\npública durant un període de 30 dies hàbils, comptadors des de l’endemà de la\nseva publicació al Butlletí oficial de la Província, dins dels quals els interessats\npodran examinar l’expedient i presentar les reclamacions que estimin oportunes; i\n6è Tenir per aprovades definitivament la imposició i les correlatives ordenances\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nfiscals reguladores dels tributs esmentats en el supòsit que no es presentin\nreclamacions.\n5. Aprovar definitivament, com a patró de la Fundació Barcelona Zoo, l’acord\nadoptat pel Patronat de l'esmentada Fundació, en sessió del 10 de juliol de 2012,\npel qual es va acordar la modificació dels seus estatuts segons consta a l'expedient\nadministratiu annex.\n6. Autoritzar el Patronat Municipal de l'Habitatge a concertar préstecs\nhipotecaris, per un import màxim global de 35.500.000,00 euros, destinats a\nfinançar les obres de nous habitatges de les promocions Pere IV/Josep Pla, 455457/174-178 / Edificis E2,F1,F2 Bon Pastor III-lloguer / Edificis E2,F1,F2 Bon\nPastor III-venda en les condicions financeres que s'adjunten a l'annex, en\nsubstitució de l’autorització aprovada amb la mateixa finalitat pel Plenari del\nConsell Municipal del 23 de desembre de 2011 (Exp. F-1119).\n7. Declarar l’extinció del dret de superfície constituït a favor de l’Institut Català\ndel Sòl (INCASOL) per acord d’aquest Plenari en sessió de 29 de maig de 2009,\nrespecte de la finca de propietat municipal situada en la carretera de Ribes núms.\n53-65, per a la construcció i gestió d’habitatges dotacionals per a joves i gent gran\nen règim de lloguer, d’acord amb la sol·licitud de l’Àrea d’Hàbitat Urbà de 9 de\nmaig de 2012.\n8. Acceptar la renúncia formulada pel Consell de Direcció del Consorci Casa de\nles Llengües al dret de superfície atorgat per l’Ajuntament de Barcelona, per un\ntermini de setanta-cinc anys i amb caràcter gratuït, respecte a les finques E-8, E-4\ni E-5, situades dins l’àmbit de l’antic complex industrial de Can Ricart, per a la\nubicació de la infraestructura cultural, de serveis i museogràfica de la Casa de les\nLlengües, formalitzat en escriptura pública atorgada davant el notari de l’Il·lustre\nCol·legi de Notaris de Catalunya, Miguel Álvarez Ángel, l’1 d’abril de 2009, amb el\nnúm. 648 del seu protocol; declarar l’extinció del dret de superfície constituït per\nrenúncia del Consorci Casa de les Llengües; retornar a favor de l’Ajuntament de\nBarcelona totes les edificacions i instal·lacions, sense que s’hagi de satisfer cap\nindemnització o compensació de qualsevol classe; formalitzar l’extinció del dret de\nsuperfície en escriptura pública i inscriure-la en el Registre de la Propietat.\nCOMISSIÓ D'HÀBITAT URBÀ I MEDI AMBIENT\n9. Estimar el recurs, presentat el 18 de gener de 2012 per Regesa, contra la\nresolució de l’Alcaldia per Decret de 7 de novembre de 2011, ratificat pel Plenari\ndel Consell Municipal de 30 de novembre de 2011, atès que l’arquitecte del\nDepartament d’Edificació, el 15 de març de 2012, ha informat que la construcció\n66 aparcaments per a cotxes vinculats als habitatges de protecció pública, situats\na la plaça Alfonso Comín, núm. 11, també compleixen les consideracions\nestablertes per l’Ordenança Fiscal 2.1 de l’any 2006, epígraf:1. a) 3,\n(construccions, instal·lacions o obres que s’executin per iniciativa pública o\nprivada, destinades a habitatge protegit - 95%) per tal de quantificar la bonificació\ncorresponent.\n10. Ratificar el Decret d'Alcaldia pel qual es concedeix a Regesa una bonificació\ndel 95% (que suposa la bonificació de 8.635,88 euros, corresponent a 1.907,23\nm2, que és únicament i exclusivament la superfície dels 66 aparcaments per a\ncotxes vinculats als habitatges de protecció pública) situats a la plaça Alfonso\nComín, núm. 11, sobre la part de la quota inicial de l’impost de construccions,\ninstal·lacions i obres, (calculada sobre el pressupost inicial de l'obra), respecte a la\nllicència atorgada per resolució de 25 d'abril de 2006, pel Primer Tinent d’Alcalde i\nPresident de la Comissió d’Urbanisme Infraestructures i Habitatge, atès que\nreuneix les condicions establertes en l’article 7è de l’Ordenança Fiscal 2.1 de l’any\n2006, epígraf: 1. a) 3 (obres, construccions i instal·lacions que s’executin per\niniciativa pública destinades a habitatge protegit), i aplicar el mateix tipus de\n\n1597\n\n\f1598\n\nGASETA MUNICIPAL DE BARCELONA\n\nNÚM. 11\n\nbonificació al cost total de l’obra que resulti de la inspecció final de l'obra;\ncondicionar l'eficàcia de l’anterior acord, a l’estimació del recurs de reposició\npresentat el 18 de gener de 2012 per REGESA contra la resolució de l’Alcaldia per\nDecret de 7 de novembre de 2011, ratificat pel Plenari del Consell Municipal, de 30\nde novembre de 2011; DONAR trasllat a la Direcció de Serveis d’Inspecció\nd’Hisenda, als efectes procedents.\nDistricte de Sants-Montjuïc\n11. Aprovar definitivament, de conformitat amb l'article 68 de la Carta Municipal\nde Barcelona, la Modificació puntual del Pla de millora urbana del sector 8 de la\nMarina de la Zona Franca, d’iniciativa municipal, amb les modificacions a què fa\nreferència l’informe de la Direcció de Serveis de Planejament; i resoldre les\nal·legacions presentades en el tràmit d’informació pública de l’aprovació inicial, de\nconformitat amb l’informe de la Direcció de Planejament de valoració de les\nal·legacions; informes, tots dos, que consten a l’expedient i a efectes de motivació\ns’incorporen a aquest acord.\nDistricte d'Horta-Guinardó\n12. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic per a la concreció dels usos dels nous\nequipaments (7a) i l’ordenació de les edificacions i volumetries en l’àmbit del\nrecinte de la Fundació Privada de l’Hospital de la Santa Creu i Sant Pau, promogut\nper la Molt Il·lustre Administració, Fundació Privada de l’Hospital de la Santa Creu i\nSant Pau, amb les modificacions a què fa referència l’informe de la Direcció de\nPlanejament; i resoldre les al·legacions presentades en el tràmit d’informació\npública de l’aprovació inicial, de conformitat amb l’informe de la Direcció de\nPlanejament de valoració de les al·legacions; informes, tots dos, que consten a\nl’expedient i, a efectes de motivació, s’incorporen a aquest acord.\nDistricte de Nou Barris\n13. Aprovar definitivament, de conformitat amb l'article 68 de la Carta Municipal\nde Barcelona, el Pla especial urbanístic per a la regulació de l’equipament situat a\nla carretera Alta de les Roquetes, núms. 328-338, per ubicar-hi l’Escola de Circ\nRogelio Rivel, d’iniciativa municipal, amb les modificacions a què fa referència\nl’informe de la Direcció de Planejament; i resoldre les al·legacions presentades en\nel tràmit d’informació pública de l’aprovació inicial, de conformitat amb l’informe de\nl’esmentada Direcció, de valoració de les al·legacions; informes, tots dos, que\nconsten a l’expedient i a efectes de motivació s’incorporen a aquest acord.\nDistricte de Sant Martí\n14. Aprovar definitivament, de conformitat amb l'article 68 de la Carta Municipal\nde Barcelona, la Modificació del Pla especial de l’àmbit de l’església de Sant\nFrancesc d’Assís, Centre d’Estudis Voramar, situat al carrer de Ramon Turró, núms.\n128-132, promoguda per Fundació Privada Voramar.\n15. Aprovar definitivament, de conformitat amb l'article 68 de la Carta Municipal\nde Barcelona, el Pla especial integral per a la regulació de la Torre de les Aigües\ndel Besòs i la Casa de les Vàlvules a la plaça de Ramon Calsina, d’iniciativa\nmunicipal (Institut Municipal de Cultura de Barcelona).\nCOMISSIÓ DE QUALITAT DE VIDA, IGUALTAT, JOVENTUT I ESPORTS\n16. Aprovar el Pla d’Adolescència i Joventut de l’Ajuntament de Barcelona 20132016.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nCOMISSIÓ DE SEGURETAT I MOBILITAT\n17. Ratificar el Decret d'Alcaldia, de 14 de gener de 2013, pel qual s'atorga la\nmedalla d'Honor al Mèrit, en la categoria de bronze, als membres del Servei de\nPrevenció, Extinció d'Incendis i Salvament, que figuren en la relació adjunta, per\nhaver prestat serveis sense interrupció durant 25 anys sense cap nota\ndesfavorable en els seus expedients personals.\n18.Ratificar el Decret d'Alcaldia, de 30 de gener de 2013, pel qual es rectifica\nd'ofici, de conformitat amb l'article 105 de la Llei 30/1992, de 26 de novembre, de\nRègim Jurídic de les Administracions Públiques i del procediment administratiu\ncomú, l'error material existent a la Resolució de l'Alcaldia, de 20 de setembre de\n2012, ratificada pel Consell Plenari en sessió de 26 d'octubre de 2012, per la què\nes va atorgar la Medalla d'Honor al Mèrit, en les categories d'argent i bronze, als\nmembres de la Guàrdia Urbana que constaven a la relació que s'adjuntava, en el\nsentit que el segon cognom de l'agent de la Guàrdia Urbana núm. TIP 25450, és\nCanterla, i no Cantarela, com figura a la relació annexa a l'esmentada resolució, el\ncontingut restant de la qual es manté.\nD) Part d'impuls i control\na) Proposicions / Declaracions de Grup\nEs fa constar que les Proposicions / Declaracions de Grup que es transcriuen a\ncontinuació tenen naturalesa d’actes d’impuls polític de l’acció del govern i no\nprodueixen efectes jurídics com a actes administratius resolutoris.\nDel Grup Municipal del PSC:\n1. El Plenari del Consell Municipal acorda: Declarar que la Carta Municipal de\nBarcelona és, més enllà d'una eina legal, la formalització dels principis de\nsubsidiarietat, proximitat, col·laboració institucional i defensa dels drets i deures\ndels ciutadans i ciutadanes, atenent a l'especificat de Barcelona. Així va ser\nconcebuda i així s'ha configurat en un llarg però constructiu i consensuat camí que\nens va portar fins als textos aprovats. Reafirmar la defensa i la vigència de la Carta\nMunicipal de Barcelona com a expressió legal i democràtica de l'autonomia local de\nla ciutat de Barcelona i demanar a totes les administracions el respecte a aquesta,\naixí com el seu compliment íntegre. Donar suport a les mesures legals que es\nposin en marxa des l’Ajuntament de Barcelona per presentar al·legacions a\nl’avantprojecte de Llei de Racionalització i sostenibilitat de l’Administració local, en\nel sentit de demanar que es preservi íntegrament la Carta Municipal de Barcelona\ncom a Llei especial. Instar a convocar la Comissió de Col·laboració\nInteradministrativa integrada per representants de l'Administració de l'Estat, de\nl'Administració de la Generalitat i de l'Ajuntament de Barcelona. Promoure el\nconeixement i debat a les Entitats Municipalistes al respecte de les conseqüències\nque les accions incloses en l'informe de l'esmentat avantprojecte poden tenir pels\nciutadans i ciutadanes de Barcelona, i totes aquelles accions que en defensa de\nl'autonomia local de Barcelona puguin sorgir d’aquestes.\nDel Grup Municipal del PP:\n2. El Plenari del Consell Municipal acorda: Instar el Govern municipal a reclamar\nal Govern de la Generalitat que, en el marc de les seves polítiques: 1. Incorpori les\npartides necessàries per fer front a les obligacions amb Barcelona i el seu\nAjuntament en el pressupost per l’exercici 2013. 2. Proposi i acordi un calendari de\nvenciments per al pagament del pendent acumulat a la liquidació del 31 de\ndesembre de 2012 amb l’Ajuntament de Barcelona. 3. Adopti un ferm compromís\namb Barcelona com a Capital de Catalunya\n\n1599\n\n\f1600\n\nGASETA MUNICIPAL DE BARCELONA\n\nNÚM. 11\n\nF) Declaracions Institucionals\nDI 1. El Plenari del Consell Municipal acorda: Primer. Commemorar el dia 8 de\nmarç, Dia Internacional de les dones. Segon. Reafirmar el nostre compromís amb\nles polítiques d’igualtat per aconseguir que les dones puguin gaudir plenament dels\nseus drets de ciutadania, tenint en compte les seves necessitats i demandes, amb\nl’objectiu de construir una societat més equitativa i justa. Tercer. Seguir garantint\nel benestar de les ones amb serveis i prestacions corresponents a una societat que\nvol avançar en la coresponsabilitat entre dones i homes en tots els àmbits. Quart.\nFomentar la presència de dones en els espais de decisió i responsabilitat. Cinquè.\nGarantir a totes les dones l’exercici del seus drets reconeguts en els diversos\nmarcs jurídics. Sisè. Seguir oferint els recursos necessaris, en coordinació amb\naltres administracions, per a garantir el dret de les dones a la seva salut i a viure\nlliures de violència masclista. Setè. Donar visibilitat a les dones que, al llarg de la\nhistòria, han lluitat per la llibertat i els drets de les dones. Vuitè. Fomentar els\nsabers i el talent femení, i donar suport a les actuacions que visibilitzin les\ncapacitats i potencialitats de les dones. Novè. Promoure l’aplicació de polítiques\npúbliques amb perspectiva de gènere, tant dins dels organismes públics\ncompetents com en els espais socials, per tal de garantir la igualtat d’oportunitats\nentre dones i homes. Desè. Dona suport a la feina realitzada pel conjunt d’entitats\nde Barcelona especialment les entitats de dones, que treballen per l’assoliment de\nla igualtat entre dones i homes.\nDI 2. El Plenari de l’Ajuntament de Barcelona acorda: 1. Manifestar el desacord\namb la proposta de la Dirección General de Tráfico d’implantar l’obligatorietat de\nl’ús del casc a les i els usuaris de la bicicleta en entorns urbans. 2. Instar al Govern\nde l’Estat a reconsiderar aquesta proposta tenint en compte les opinions del sector\nde la bicicleta i a implantar mesures de seguretat actives per millorar la prevenció\ndels accidents de ciclistes. 3. Instar als diferents grups municipals amb\nrepresentació al Congrés dels Diputats a portar a terme totes les gestions\noportunes per tal de donar compliment a aquesta declaració Institucional.\nDI 3. El Plenari de l’Ajuntament de Barcelona acorda: 1. Rebutjar l’avantprojecte\nde Llei per a la Racionalització i Sostenibilitat de l’Administració Local presentat pel\nMinistre d’Hisenda i Administracions Públiques del Govern Espanyol pel que suposa\nde vulneració de l’autonomia local, de les competències que l’Estatut de Catalunya\natorga a la Generalitat, i d’intent de recentralització del model d’administració local\ncatalà. 2. Exigir al govern de l’Estat el respecte íntegre a la Carta Municipal de\nBarcelona i la retirada de qualsevol disposició que alteri i lamini la Llei 1/2006, de\n13 de març, per la qual es regula el règim especial del municipi de Barcelona. 3.\nInstar al govern municipal de Barcelona a defensar la integritat de la Carta\nMunicipal enfront el govern de l’Estat, emprenent totes les mesures polítiques i\njurídiques que calguin per exercir aquesta defensa. 4. Exigir al govern central que\nno s’extralimiti en les seves competències i no vulneri la competència exclusiva de\nla Generalitat de Catalunya sobre organització territorial i el règim local (art. 151 i\n160 de l’Estatut d’Autonomia de Catalunya), ja que és potestat del Govern i el\nParlament de Catalunya proposar, deliberar i acordar models territorials i\ncompetencials que facin que l’arquitectura institucional respongui a la realitat del\npaís. 5. Donar suport al Govern de la Generalitat en la defensa de les\ncompetències que li atorga l’Estatut de Catalunya en matèria de règim local i\nexpressar el suport explícit de l’Ajuntament de Barcelona en totes aquelles\nmesures que calgui emprendre per exercir aquesta defensa. 6. Demanar a la\nGeneralitat de Catalunya que acceleri el desenvolupament de la nova Llei de\ngoverns locals com el marc competencial sòlid i estable que ha de posar les bases\nd’una administració local pròpia, eficient, que garanteixi la prestació de serveis de\nqualitat i eviti la duplicitat de competències entre administracions, seguint els\nprincipis de subsidiarietat i de proximitat. 7. Instar els Governs de l'Estat i de la\nGeneralitat a l'elaboració d'un nou marc de finançament per al món local, més just,\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nque redistribueixi la despesa pública en favor dels Ajuntaments i garanteixi els\nrecursos necessaris al servei de les polítiques locals. 8. Comunicar aquests acords\nal Govern de l’Estat espanyol, al Govern de la Generalitat de Catalunya, als grups\nparlamentaris del Parlament de Catalunya, als grups parlamentaris del Congrés de\nDiputats, a l’ACM i a la FMC.\n\n1601\n\n\f1602\n\nGASETA MUNICIPAL DE BARCELONA\n\nNÚM. 11\n\nCOMISSIÓ DE GOVERN\nActes\nActa de la sessió del dia 13 de març de 2013, aprovada el dia 20 de març\nde 2013\nA la Sala nova de Govern de la Casa Consistorial de la Ciutat de Barcelona, el\ndia tretze de març de dos mil tretze s'hi reuneix la Comissió de Govern en sessió\nordinària, sota la presidència de l'Excm. Sr. Alcalde, Xavier Trias i Vidal de\nLlobatera. Hi concorren els Ims. Srs. i les Imes. Sres. Tinents/tes d'Alcalde,\nJoaquim Forn i Chiariello, Antoni Vives i Tomàs, Maite Fandos i Payà, i els Ims. Srs.\nRegidors i les Imes. Sres. Regidores, Joan Puigdollers i Fargas, Mercè Homs i\nMolist, Francina Vila i Valls, Raimond Blasi i Navarro, Jordi Martí i Galbis i Eduard\nFreixedes i Plans, i la Delegada Sectorial, Sra. Cristina Iniesta i Blasco, assistits pel\nSecretari General, Sr. Jordi Cases i Pallarés, que certifica.\nExcusen la seva absència els Ims. Srs. i les Imes. Sres. Tinents/tes Sònia\nRecasens i Alsina i Jaume Ciurana i Llevadot i els Ims. Srs. Regidors i les Imes.\nSres. Regidores Gerard Ardanuy i Mata i Irma Rognoni i Viader.\nTambé hi és present el Gerent Municipal, Sr. Constantí Serrallonga Tintoré i el\nDirector de l’Alcaldia Albert Ortas Serrano.\nConstatada l'existència de quòrum legal, la Presidència obre la sessió a les nou\nhores i trenta minuts.\nA) Aprovació de l'acta de la sessió anterior\nEs dóna per llegida l'acta de la sessió anterior, celebrada el 6 de març de 2013,\nl'esborrany de la qual ha estat tramès a tots els membres de la Comissió; i\ns'aprova.\nB) Part Informativa\na) Despatx d'ofici\nb) Informes\nC) Part Decisòria\na) Propostes d'acord\nDonat compte de les propostes incloses a l'ordre del dia, s'acorda:\nÀREA DE PRESIDÈNCIA, RÈGIM INTERIOR, SEGURETAT I MOBILITAT\n1. Aprovar l'Oferta Pública d'Ocupació per a l'exercici 2013, de 113 places amb\nla següent especificació de règim jurídic d'ocupació, escala d'enquadrament en\nplantilla, nombre, categoria professional i grup i subgrup de titulació: Règim\nfuncionarial: Escala d'Administració Especial. Sots-escala de serveis especials. 113\nplaces d'Agent de la Guàrdia Urbana (grup C subgrup C2) de la classe de Guàrdia\nUrbana; donar-ne compte a la Comissió de Presidència i Règim Interior.\n2. Iniciar l'expedient per a la contractació del servei de suport d'atenció\ntelefònica integral per a trucades d'emergència als núm. 092, Guàrdia Urbana, i\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\n080, Servei de prevenció, extinció d’incendis i salvament, així com trucades\nadministratives al 932915092 i al 932915353, dels mateixos serveis de\nl'Ajuntament de Barcelona, amb núm. de contracte 13001045, mitjançant\ntramitació ordinària, amb la utilització del procediment obert, i amb un pressupost\ntotal de licitació de 3.028.396,04 euros, IVA inclòs; aprovar les actuacions\npreparatòries efectuades, el plec de clàusules administratives particulars i el plec\nde prescripcions tècniques reguladors del contracte; convocar la licitació per a la\nseva adjudicació; autoritzar la despesa de l'esmentada quantitat amb càrrec a\nla/es partida/es i al/s pressupost/os que s'indiquen en aquest mateix document\namb el següent desglossament: pressupost net 2.502.806,64 euros; tipus\nimpositiu del 21% d'IVA, i import de l'IVA de 525.589,40 euros, condicionada a\nl'existència de crèdit adequat i suficient en el/s pressupost/os posterior/s a\nl'actual; donar compte a la Comissió de Seguretat i Mobilitat.\n3. Aprovar, d’acord amb l’article 279 de la Llei de contractes del sector públic i la\nclàusula 3 del plec de clàusules administratives particulars, la pròrroga de nou\nmesos i tretze dies, a partir del 19 de març de 2013 i fins al 31 de desembre de\n2013, del contracte de serveis núm. 10003258 que té per objecte l'assistència\ntècnica a la Direcció de Serveis de Mobilitat de l'Ajuntament de Barcelona per a la\nrealització de tasques de pressa de dades, d'anàlisi dels problemes de mobilitat\nurbana i de planejament de la mobilitat a la ciutat de Barcelona durant els anys\n2011 i 2012, per un import de 189.895,38 euros (dels quals 156.938,33 euros\ncorresponen l'import net i els restants 32.957,05 euros a l'IVA al 21%), adjudicat a\nDesarrollo, Organización y Movilidad SA, NIF A61722740, per resolució del Gerent\nMunicipal de 8 de març de 2011. L’import inclou una rebaixa de tres punts en la\nbase imposable de l’adjudicació inicial. Autoritzar i disposar contra les\nconsignacions pressupostàries que s’indiquen en aquest document les esmentades\ndespeses. Requerir l'adjudicatari perquè en el termini màxim de quinze dies hàbils,\na partir de la data de recepció de la notificació d'aquesta resolució, procedeixi al\nreajustament de la garantia per un import de 7.846,92 euros i per tal que\ncomparegui en el termini màxim dels deu dies següents a la data del dipòsit per\nformalitzar la pròrroga del contracte el dia i hora que s'indiqui. Donar compte a la\nComissió de Seguretat i Mobilitat.\n4. Desestimar el recurs interposat, el 15 de novembre de 2012, pel Sr. Ángel\nMarcos González Campocosio, en la seva condició de Secretari General del Sindicat\nd’Agent de la Policia Local (SAPOL) contra l’acord de la Comissió de Govern, de 19\nde setembre de 2012, publicat a la Gaseta municipal de 10 d’octubre de 2012 i del\nqual se’n donà difusió mitjançant Circular General de la Prefectura de la Guàrdia\nUrbana de Barcelona, núm. 65/2012, de 19 d’octubre de 2012, atès que l’esmentat\nacord, que va declarar d’interès públic “la realització per part dels membres de la\nGuàrdia Urbana de Barcelona, d’una segona activitat pública com a professors\nuniversitaris associats, en règim de dedicació parcial i amb una durada\ndeterminada, quan l’activitat docent tingui relació amb el servei de policia, la\nseguretat pública i aquelles altres que puguin ser considerades per l’Ajuntament\nd’interès i prestigi per a la institució policial, sempre que no es comprometi la\nimparcialitat i independència de la funció policials i es respectin la jornada i les\nnecessitats del servei i en conseqüència no reconèixer ni autoritzar cap altra\ncompatibilitat que no sigui exclusivament per al desenvolupament d’un segon lloc\nde treball en l’esfera docent com a professor universitari associat en els termes\nreferits”, no va en contra del principi de legalitat ni tampoc és discriminatori\nperquè els membres de la Guàrdia Urbana de Barcelona estan subjectes a un\nrègim d’incompatibilitat més rigorós que la resta d’empleats públics, derivat de\nl’aplicació de l’article 6 de la Llei orgànica 2/1986, de forces i cossos de seguretat, i\nde l’article 37 de la Llei 16/1991, de les policies locals de Catalunya, i l’acord es\npren, precisament, per modular el règim especial d’incompatibilitats i més rigorós\ndels policies, aplicant al personal de la Guàrdia Urbana, via declaració d’interès\npúblic, una excepció de règim general prevista a l’article 16.3 en relació al 4.1,\nambdós de la Llei 53/1984, d’incompatibilitats del personal al servei de les\nadministracions públiques, i a l’article 4.2 de la llei 21/1987, d’incompatibilitat del\n\n1603\n\n\f1604\n\nGASETA MUNICIPAL DE BARCELONA\n\nNÚM. 11\n\npersonal al servei de l’Administració de la Generalitat de Catalunya, aplicable\ntambé al personal de les entitats locals catalanes i que en l’àmbit local s’ha de\ndeterminar d’acord amb l’article 324, 2 g) del Decret 214/1990, de 30 de juliol, per\nbé que la competència per adoptar aquest acord de declaració d’interès públic a\nl’Ajuntament de Barcelona correspon a la Comissió de Govern de conformitat amb\nla l’article 16, h) de la Llei 22/1998, de 30 de desembre, de Carta municipal de\nBarcelona.\nDistricte de Sants-Montjuïc\n5. Aprovar, d’acord amb l’article 13.r de la Llei 22/1998, de 30 de desembre,\nque aprova la Carta Municipal de Barcelona, i el Decret d’Alcaldia d’11 de juny de\n2012, el conveni de col·laboració per l’arranjament dels patis interiors del Polígon\nEstrelles Altes, a subscriure entre l’Ajuntament de Barcelona – Districte de SantsMontjuïc, la Mancomunitat de Propietaris del Polígon Estrelles Altes, i l’Agència del\nHabitatge de Catalunya, en el que el Districte de Sants-Montjuïc es compromet a\nassumir la part de despesa corresponent al seu coeficient de participació en la\npropietat així com en el que fa a l’arranjament del pati/espai al que dóna la façana\nde la porta principal del local municipal Centre Cívic La Cadena, carrer Mare de Déu\nde Port, 397, en el Districte de Sants-Montjuïc, iniciant la vigència d’aquest acord a\npartir de la data de la seva signatura i amb un termini màxim d’execució de les\nobres de 48 mesos. Facultar el Gerent del Districte de Sants-Montjuïc, Sr. Francesc\nJiménez i Gusi, per a la signatura d’aquest conveni així com per a la resolució i\nsignatura de les actuacions derivades del seu desenvolupament; donar compte a la\nComissió de Presidència i Règim Interior.\nDistricte d'Horta-Guinardó\n6. Aprovar el conveni de col·laboració entre l'Ajuntament de Barcelona (Districte\nd'Horta-Guinardó) i la Fundació Privada Trini Jove, amb NIF G-59.546.556 per a\nl’execució d’un itinerari sociolaboral amb persones en situació o amb risc d’exclusió\nresidents al Districte d’Horta-Guinardó, de conformitat amb la Normativa\nreguladora dels expedients d'autorització de l'atorgament de convenis\nadministratius amb altres administracions i institucions, aprovada per decret\nd'alcaldia de 27 d'abril de 2011; i facultar la Ima. Sra. Francina Vila Valls, Regidora\ndel Districte, per la formalització del conveni en document administratiu.\nDistricte de Sant Martí\n7. Aprovar el conveni a signar entre l’Ajuntament de Barcelona, a través del\nDistricte de Sant Martí, i l’Associació de Veïns i Veïnes El Besòs per a l’autorització\ntemporal de la gestió de l’Espai Poliesportiu Municipal Francesc Abad (anteriorment\ndenominat El Besòs). delegar en el regidor del Districte de Martí la competència\nper a la signatura del conveni i la realització de tots els actes necessaris en\nexecució del conveni.\nÀREA D'ECONOMIA, EMPRESA I OCUPACIÓ\n8. Informar favorablement les actuacions d’inversions relacionades en el\ndocument de 13 de març de 2013.\nEs retira la proposta precedent.\n9. Aprovar el projecte normatiu de la modificació del Text Refós de l’Ordenança\nMunicipal de Mercats (TROM) pel que fa específicament als articles 37 (lletra “l”) i\n41 (apartat 3); tota la Subsecció 4ª (Fira Bellcaire), articles 154 a 162 de la Secció\n4ª (Mercats especials), així com la disposició transitòria tercera (Fira Bellcaire);\naprovar el projecte normatiu del Reglament de funcionament intern de la Fira de\nBellcaire, previst a l’actual article 154.2. del TROM; donar-li el tràmit previst als\narticles 111 i següents del Reglament Orgànic Municipal.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\n10. Aprovar el conveni de col·laboració entre Connecthings i l'Ajuntament de\nBarcelona per a la implementació d'una prova pilot consistent en la instal·lació\nd'etiquetes NFC i codis QR en el mobiliari urbà i espais públics de Barcelona.\nFacultar la Segona Tinent d'Alcalde, Sònia Recasens i Alsina per a la formalització\ndel present conveni.\nEs retira la proposta precedent.\n11. Aprovar el conveni de col·laboració entre l'Ajuntament de Barcelona i la\nUniversitat Politècnica de Barcelona, amb NIF Q0818003F, per al desenvolupament\ndel projecte Smart Moto Challenge, de conformitat amb la Normativa reguladora\ndels expedients d'autorització de l'atorgament de convenis administratius amb\naltres administracions públiques i institucions aprovada per decret d'Alcaldia el 27\nd'abril de 2011. Autoritzar i disposar la despesa per un import de 7.000,00 euros\namb càrrec al pressupost i partida indicats en aquest mateix document, a favor de\nla Universitat Politècnica de Barcelona, amb NIF Q0818003F. Facultar la Segona\nTinent d'Alcalde, Sònia Recasens i Alsina per a la signatura del present conveni.\nRequerir l'entitat beneficiaria per tal que, en el termini màxim de sis mesos a partir\ndel pagament de la subvenció, presenti el balanç econòmic, la memòria de\nfuncionament i la justificació dels fons rebuts.\n12. Aprovar el Protocol entre l’Ajuntament de Barcelona i la Cambra Oficial de\nComerç, Indústria i Navegació de Barcelona de manifestació de la voluntat de\ncol·laboració per a la implementació de l’oficina d'atenció a l'empresa de Barcelona\ni la creació del Data Resource Center & Showroom.\n13. Autoritzar la societat Tractament i Selecció de Residus, SA a avalar el vint\nper cent (20%) del crèdit per import de 4.000.000,00 euros atorgat pel Banco\nEspañol de Crédito (Banesto) a Ecoparc del Mediterrani, SA, en les condicions que\ns’adjunten.\n14. Aprovar l’expedient núm. 3-036/2013 de modificacions de crèdit, consistent\nen transferències de crèdit de la pròrroga del Pressupost General de l’Ajuntament\nde Barcelona de l’exercici 2012 per a l’exercici 2013, d’import 10.648,92 euros, de\nconformitat amb la documentació i amb la distribució d’aplicacions pressupostàries\nque consta a l’expedient, referència comptable núm. 13022891.\n15. Aprovar l’expedient núm. 3-037/2013 de modificacions de crèdit, consistent\nen transferències de crèdit de la pròrroga del Pressupost General de l’Ajuntament\nde Barcelona de l’exercici 2012 per a l’exercici 2013, d’import 7.235.710,12 euros,\nde conformitat amb la documentació i amb la distribució d’aplicacions\npressupostàries que consta a l’expedient, referència comptable núm. 13030191.\nÀREA D'HÀBITAT URBÀ\n16. Autoritzar la despesa per un import d'1.600.000,00 euros, amb càrrec al/s\npressupost/os i partida/es indicats en aquest mateix document, per fer front\ndurant el 2013 a les despeses derivades dels convenis de delegació de funcions\nentre l'Ajuntament de Barcelona i el Col·legi d'Arquitectes de Catalunya, el Col·legi\nd'Enginyers Tècnics Industrials de Barcelona, el Col·legi d'Enginyers Industrials de\nCatalunya i el Col·legi d'Aparelladors, Arquitectes Tècnics i Enginyers d'Edificació\nde Barcelona, aprovats per la Comissió de Govern en sessió de 28 de setembre de\n2011, i signats en 25 d'octubre de 2011, per a l'emissió dels informes d'idoneïtat\ntècnica dels projectes i de les documentacions tècniques de les obres\ncorresponents als règims de llicència urbanística i de comunicació prèvia.\n17. Iniciar l'expedient per a la contractació de les Obres del projecte de\nclavegueram de barri, xarxa i dipòsit del Torrent d'Espinagosa, aprovat\ndefinitivament per la Comissió de Govern, segons consta a la certificació de 30 de\n\n1605\n\n\f1606\n\nGASETA MUNICIPAL DE BARCELONA\n\nNÚM. 11\n\nnovembre de 2012 que figura a l'expedient, amb núm. de contracte 13001049,\nmitjançant tramitació ordinària, i amb un pressupost total de licitació de\n743.466,75 euros, IVA inclòs; aprovar les actuacions preparatòries efectuades i el\nplec de clàusules administratives particulars regulador del contracte; convocar la\nlicitació per a la seva adjudicació mitjançant procediment obert; autoritzar\nl'esmentada quantitat amb càrrec a la/es partida/es i al/s pressupost/os que\ns'indiquen en el document comptable amb el desglossament següent: pressupost\nnet 614.435,33 euros; tipus impositiu del 21% d'IVA, i import de l'IVA de\n129.031,42 euros. Aquest projecte està finançat amb fons de Cohesió Feder 20072013, de la Unió Europea.\n18. Aprovar inicialment el Projecte de reurbanització de la plaça Gal·la Placídia.\nVila de Gràcia, d’iniciativa municipal, d’acord amb l’Informe Tècnic del Projecte que\nfigura a l’expedient administratiu i que aquests efectes es dóna per reproduït, amb\nun pressupost de 2.174.234,52 euros, el 21% de l’impost del valor afegit (IVA)\ninclòs, d’acord amb allò que preveu l’article 235.2 del Decret Legislatiu 2/2003, de\n28 d’abril, pel qual s’aprova el Text Refós de la Llei Municipal i de règim local de\nCatalunya; sotmetre’l a informació pública, durant un termini de trenta dies hàbils,\na comptar a partir del dia següent al de la seva publicació al Butlletí Oficial de la\nProvíncia de Barcelona (BOPB), termini durant el qual es podrà examinar i\nformular-hi les al·legacions pertinents.\n19. Rectificar a l’empara del que disposen els articles 105.2 de la Llei 30/1992\nde règim jurídic de les administracions públiques i del procediment administratiu\ncomú i 74.2 de la Llei 26/2010, de procediment administratiu de Catalunya, les\nerrades materials i aritmètiques contingudes en l’acord de la Comissió de Govern,\nde 6 de febrer de 2013, (CG13/10/PR/14 en el sentit següent: A l’apartat 1.\nSubstituir 445 per 436. A l’apartat 2. Substituir 435 per 426 i l’ import de\n53.469’40€ per 52.228,15€. A la relació que figura a l’annex 1, Borsa Jove,\nsuprimir els números 3,7, 10, 14, 30, 107 i de l’annex 1, Borsa Social, suprimir els\nnúmeros 17, 85 i 97. A l’apartat 3. Substituir l’import de 53.469,40€ per\n52.228,15€. Tot això, pels motius i raonaments que consten en l’informe tècnic\nemès en data 4 de març de 2013 que figura a l’expedient i que a efectes de\nmotivació es dóna per reproduït.\n20. Atorgar una subvenció a ONU-Hàbitat, per un import de 100.000,00 euros,\nper al Conveni de col·laboració entre el Programa de les Nacions Unides per als\nassentaments humans (ONU-HABITAT) i l’Ajuntament de Barcelona per a la\ncontribució destinada a la Global Water Operators Partner ships Alliance (GWOPA),\nd’acord amb allò previst en l’article 6.2 de la Normativa General Reguladora de\nSubvencions de l’Ajuntament de Barcelona aprovada pel Consell Plenari de 17 de\ndesembre de 2010; DECLARAR la no inclusió en convocatòria pública donada\nl’excepcionalitat que concorre en el projecte; APROVAR el Conveni de col·laboració\nentre el Programa de les Nacions Unides per als assentaments humans (ONUHABITAT) i l’Ajuntament de Barcelona per a la contribució destinada a la Global\nWater Operators Partner ships Alliance (GWOPA) on s'articula aquesta subvenció,\nde conformitat amb la Normativa reguladora dels expedients d’autorització de\nl’atorgament de Convenis administratius amb altres administracions públiques i\ninstitucions aprovada per decret d’Alcaldia el 27 d’abril de 2011; delegar en el\nTercer Tinent d’Alcalde de l’Ajuntament de Barcelona, Sr. Antoni Vives i Tomàs, la\nseva signatura; i autoritzar i disposar la despesa per import de 100.000,00 euros,\namb càrrec al/s pressupost/os i partida/es indicats en aquest mateix document, a\nfavor de ONU-Hàbitat.\nEs retira la proposta precedent.\nDistricte de Sarrià-Sant Gervasi\n21. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla especial urbanístic d’ordenació del subsòl a la ronda\nde General Mitre i el carrer de Muntaner, d’iniciativa municipal (BIM/SA); exposar-\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nlo al públic pel termini d'un mes; sotmetre’l al Consell Municipal per a la seva\naprovació definitiva; i donar-ne compte a la Comissió d’Hàbitat Urbà i Medi\nAmbient.\nDistricte de Nou Barris\n22. Aprovar inicialment el projecte de “Rehabilitació i reparació general de\nl’edifici i adequació de les instal·lacions de l’equipament de titularitat municipal\nPavelló poliesportiu Virrei Amat”, al carrer Joan Alcover, núm. 6, d’iniciativa\nmunicipal (ProNouBarris, SA), d’acord amb els informes municipals que figuren a\nl’expedient administratiu, amb les condicions a què fa referència l’informe de\nconformitat tècnica de projecte, de 28 de desembre de 2012, que figura com a\nannex, i per un import de 2.000.000,00 euros, import del projecte, l’impost del\nvalor afegit (IVA) inclòs, d’acord amb allò que preveuen els articles 37 del Decret\n179/1995, de 13 de juny, pel qual s’aprova el Reglament d’obres, activitats i\nserveis dels ens locals de Catalunya (ROAS), en concordança amb els articles 105\na 109 de la Llei 30/2007, de 30 d’octubre, de contractes del sector públic (LCSP),\n235.2 del Decret legislatiu 2/2003, de 28 d’abril, pel qual s’aprova el Text Refós de\nla Llei Municipal i de règim local de Catalunya (TRLLMRLC), 93 del Reial decret\nlegislatiu 781/1986, de 18 d’abril, pel qual s’aprova el Text refós de les\ndisposicions legals vigents en matèria de règim local (TRRL), 134 de Reial decret\n1098/2001, de 12 d’octubre, pel qual s’aprova el Reglament general de la llei de\ncontractes de les administracions públiques (RCAP) i apartat 9 de l’annex al Decret\nd’Alcaldia de 17 d’abril de 2012; i sotmetre a informació pública el dit projecte\ndurant un termini de 30 dies hàbils, a partir del dia següent de la publicació de\nl’anunci al Butlletí Oficial de la Província (BOP), termini durant el qual es podrà\nexaminar i formular-hi les al·legacions pertinents, abans de la seva aprovació\ndefinitiva per l’òrgan municipal competent.\nDistricte de Sant Andreu\n23. Resoldre les al·legacions formulades en el tràmit d’informació pública del\nProjecte de reparcel·lació, en la modalitat de cooperació, del polígon d’actuació\nurbanística número 1 del Pla de millora urbana del Sector entorn Sagrera, en el\nsentit que justificadament i raonada figura en l’informe de la Direcció de Serveis de\nGestió Urbanística d'11 de març de 2013 que consta en l’expedient i que es dóna\nper reproduït. Aprovar definitivament, a l'empara de l'article 119.2.a) del Decret\nlegislatiu 1/2010, de 3 d’agost, pel qual s’aprova el Text refós de la Llei\nd'urbanisme, el Projecte de reparcel·lació, en la modalitat de cooperació, del\npolígon d’actuació urbanística número 1 del Pla de millora urbana del Sector entorn\nSagrera, formulat per Barcelona Sagrera Alta Velocitat, SA, que incorpora les\nmodificacions derivades de l’acord d’aprovació inicial i de l’estimació parcial\nd’al·legacions, i adapta la titularitat i càrregues de les finques aportades als\nassentaments registrals vigents. Determinar, de conformitat amb l'article 153 del\nReglament de la Llei d'urbanisme, que la fermesa en via administrativa de l'acord\nd'aprovació definitiva del Projecte de reparcel·lació produirà essencialment els\nefectes econòmics i jurídics continguts a l'article 127 del Text refós de la Llei\nd'urbanisme i, per tant, la cessió, en ple domini i lliure de càrregues, a\nl'Administració actuant dels terrenys de cessió obligatòria per a llur afectació als\nusos previstos en el planejament. Reconèixer, de conformitat amb l’article 219\nundècim del Reglament de la Llei d’urbanisme, amb la redacció donada pel Decret\n80/2009, de 19 de maig, el dret al reallotjament dels ocupants legals d’habitatges\nque han acreditat que reuneixen els requisits legals establerts i que ho han\nsol·licitat expressament en el tràmit d’audiència derivat de l’aprovació inicial del\nprojecte de reparcel·lació, i que es relacionen en document annex 1, en el ben\nentès que de mutu acord el reallotjament s’ha materialitzat anticipadament.\nPublicar aquest acord en el Butlletí Oficial de la Província de Barcelona i en un diari\ndels de més circulació de la província i notificar-lo individualment a tots els\npropietaris i altres interessats afectats. Donar-ne compte a la Comissió d'Hàbitat\nUrbà.\n\n1607\n\n\f1608\n\nGASETA MUNICIPAL DE BARCELONA\n\nNÚM. 11\n\nDistricte de Sant Martí\n24. Inadmetre, per haver-se presentat fora de termini, el recurs de reposició\npresentat en data 13 de desembre de 2012 pel Sr. Juan Puig Fontanals, en nom i\nrepresentació dels Srs. Isabel, Juan, Maria, Ángel i Camilo Padró Canals, contra\nl’acord de la Comissió de Govern adoptat en sessió de 31 d’octubre de 2012 en\nvirtut del qual es declara no procedent l’advertiment d‘inici d’expedient\nd’apreuament presentat en data 29 de desembre de 2011 pels recurrents respecte\nde la finca situada al carrer València 621, avinguda de la Meridiana 158-162 i al\ncarrer Muntanya 31-35 d’aquesta ciutat, per concórrer les circumstàncies\nestablertes a les lletres c) i d) de l’article 114.4 del Decret legislatiu 1/2010, de 3\nd’agost, pel qual s’aprova el Text refós de la Llei d’urbanisme de Catalunya,\nd’acord l’informe jurídic de data 9 de gener de 2013, que es té per reproduït a\nefectes de motivació.\nÀREA DE QUALITAT DE VIDA, IGUALTAT I ESPORTS\n25. Aprovar la proposta de Conveni de cooperació entre la Generalitat de\nCatalunya, l’Ajuntament de Barcelona i l’Institut Municipal de Prestacions\nd’Assistència Mèdica al Personal Municipal, per la qual s’estableix en 5.690.358,48\neuros l’aportació del Servei Català de la Salut al PAMEM per l’any 2012.\nb) Mocions\nNo havent-hi altres assumptes per tractar, la Presidència aixeca la sessió a les\ndeu hores i trenta minuts.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nAcords\nAcords de la sessió del dia 20 de març de 2013\nAprovació de l'acta de la sessió de 13 de març de 2013.\nACORDS DECISORIS\nÀREA DE PRESIDÈNCIA, RÈGIM INTERIOR, SEGURETAT I MOBILITAT\n1. Autoritzar la compatibilitat sol·licitada pel Sr. Dídac Arnedo Ayats (mat.\n27417) entre la seva activitat municipal com a funcionari interí amb la categoria\nprofessional de Auxiliar administratiu, amb destinació a l’Oficina d’Atenció al\nCiutadà del Districte Sants-Montjuïc de la Gerència de Recursos, on desenvolupa el\nlloc de treball d'informador-tramitador, i l’activitat privada per compte propi de\ngerent de la residència geriàtrica Llar de l’avi, SCP, en tant que aquesta activitat\nsecundària no figura compresa en les causes d’incompatibilitat previstes\nlegalment; la seva dedicació professional privada no podrà superar la meitat de la\njornada laboral setmanal vigent a l’Administració Pública i en horari no coincident\namb el municipal i, d’altra banda, la present autorització resta condicionada a\nl’estricte compliment dels deures públics, a les prohibicions, en especial les\nestablertes en l’article 12 de la Llei 53/1984, de 26 de desembre,\nd’incompatibilitats del personal de les Administracions Públiques i altres previsions\nque es contenen en l’esmentada llei, així com, en la Llei 21/1987, de 26 de\nnovembre, d’incompatibilitats del Personal al Servei de l’Administració de la\nGeneralitat i d’altra normativa aplicable. I, en tot cas, la present autorització\nperdrà vigència per canvi de lloc de treball municipal o per variació de les\ncircumstàncies relatives al mateix; donar-ne compte a la Comissió de Presidència i\nRègim Interior.\n2. Autoritzar la compatibilitat sol·licitada pel Sr. Francisco José Martínez Lizán\n(mat. 25696) entre la seva activitat municipal com a funcionari de carrera amb la\ncategoria professional de tècnic superior en psicologia, amb destinació al\nDepartament de Promoció i Selecció de la Gerència de Recursos Humans i\nOrganització, on desenvolupa el lloc de treball de tècnic 2 de la família de Serveis\nde Gestió i Administració (codi 80.20.GA.10) i l’activitat privada per compte propi\nde psicoteràpia, en tant que aquesta activitat secundària no figura compresa en les\ncauses d’incompatibilitat previstes legalment; la seva dedicació professional\nprivada no podrà superar la meitat de la jornada laboral setmanal vigent a\nl’Administració Pública i en horari no coincident amb el municipal i, d’altra banda,\nla present autorització resta condicionada a l’estricte compliment dels deures\npúblics, a les prohibicions i altres previsions que es contenen en la Llei 53/1984, de\n26 de desembre, d’incompatibilitats del personal de les Administracions Públiques,\nla Llei 21/1987, de 26 de novembre, d’incompatibilitats del Personal al Servei de\nl’Administració de la Generalitat i d’altra normativa aplicable. I, en tot cas, la\npresent autorització perdrà vigència per canvi de lloc de treball municipal o per\nvariació de les circumstàncies relatives al mateix; donar-ne compte a la Comissió\nde Presidència i Règim Interior.\n3. Autoritzar la compatibilitat sol·licitada pel Sr. Javier Águila Morales\n(mat.26906) entre la seva activitat municipal com a funcionari de carrera amb la\ncategoria professional de tècnic mitjà en Ciències Socials, amb destinació al Centre\nde Serveis Socials Guineueta-Verdum-Prosperitat de l’Institut Municipal de Serveis\nSocials de Barcelona, on desenvolupa les funcions pròpies del lloc de treball de\nTreballador Social d’Assistència Primària, i l’activitat pública com a Professor\n\n1609\n\n\f1610\n\nGASETA MUNICIPAL DE BARCELONA\n\nNÚM. 11\n\nassociat a temps parcial de la Universitat de Barcelona, per al curs acadèmic 20122013 des de l’11 de febrer de 2013 fins al 14 de setembre de 2013 i pròrrogues\nque es puguin produir en aquest contracte de treball; la seva dedicació a la\ndocència universitària serà a temps parcial i amb horari no coincident amb el\nmunicipal. La present autorització resta condicionada a l’estricte compliment dels\ndeures públics, a les prohibicions i altres previsions que es contenen en la Llei\n53/1984, de 26 de desembre, d’incompatibilitats del personal de les\nAdministracions Públiques, la Llei 21/1987, de 26 de novembre, d’incompatibilitats\ndel Personal al Servei de l’Administració de la Generalitat i d’altra normativa\naplicable; donar-ne compte a la Comissió de Presidència i Règim Interior.\n4. Autoritzar la compatibilitat sol·licitada per la Sr. Jose Miguel Pedroso González\n(mat. 24462) entre la seva activitat municipal com a funcionari de carrera amb la\ncategoria professional de administratiu d'administració General, amb destinació al\ndepartament de Comunicació del Dte. Sarrià-Sant Gervasi, on desenvolupa el lloc\nde treball d’administratiu especialitzat de districte i l’activitat privada per compte\nd'altri d’entrenador de futbol al Centre Esportiu Salesians Bosco-Horta, en tant que\naquesta activitat secundària no figura compresa en les causes d’incompatibilitat\nprevistes legalment; la seva dedicació professional privada no podrà superar la\nmeitat de la jornada laboral setmanal vigent a l’Administració Pública i en horari no\ncoincident amb el municipal i, d’altra banda, la present autorització resta\ncondicionada a l’estricte compliment dels deures públics, a les prohibicions i demés\nprevisions que es contenen en la Llei 53/1984, de 26 de desembre,\nd’incompatibilitats del personal de les Administracions Públiques, la Llei 21/1987,\nde 26 de novembre, d’incompatibilitats del Personal al Servei de l’Administració de\nla Generalitat i d’altra normativa aplicable. I, en tot cas, la present autorització\nperdrà vigència per canvi de lloc de treball municipal o per variació de les\ncircumstàncies relatives al mateix; donar-ne compte a la Comissió de Presidència i\nRègim Interior.\n5. Autoritzar la compatibilitat sol·licitada per la Sra. Montserrat Mullor Rodríguez\n(mat. 801001) entre la seva activitat municipal com a funcionària\namb la\ncategoria professional d’Administratiu d’Administració General, amb destinació a\nl’Institut Municipal d’Educació d'aquest Ajuntament amb les funcions pròpies d’un\nlloc base de la seva categoria, i l’activitat privada a Kavarna, SA com a\nadministrativa, en tant que aquesta activitat secundària no figura compresa en les\ncauses d’incompatibilitat previstes legalment; la suma de jornades de l’activitat\npública i l’activitat privada no podrà superar la jornada ordinària de l’Administració\nincrementada en un 50% ni podrà haver coincidència horària entre les dues\njornades i, d’altra banda, la present autorització resta condicionada a l’estricte\ncompliment dels deures públics, a les prohibicions i altres previsions que es\ncontenen en la Llei 53/1984, de 26 de desembre, d’incompatibilitats del personal\nde les Administracions Públiques, la Llei 21/1987, de 26 de novembre,\nd’incompatibilitats del Personal al Servei de l’Administració de la Generalitat i\nd’altra normativa aplicable; donar-ne compte a la Comissió de Presidència i Règim\nInterior.\n6. Imposar la sanció de separació del servei al funcionari de carrera amb\nnúmero de matrícula 18.119, amb la categoria professional d’agent de la Guàrdia\nUrbana de l’Ajuntament de Barcelona, sanció prevista a l’article 52.2 a) de la Llei\n16/1991, de 10 de juliol, de les policies locals, per la comissió d’una falta molt\ngreu consistent en la comissió d’un delicte dolós, tipificada a l’article 48.1 ap. e)\ndel mateix text legal, atès que la sentència núm. 254/2012, del Jutjat del Penal\nnúm. 1 de Barcelona, de 18 de juny de 2012 -que és ferma segons consta en la\nmateixa sentència en haver estat dictada amb conformitat de les parts les quals\nhan manifestat la voluntat de no recórrer-la -, el condemnà com autor responsable\nd’un delicte de danys per incendi dels art. 266.1 en relació amb l’art. 263.1 i 2.4rt.\nCP, amb la concurrència de la circumstància atenuant de reparació del dany de\nl’art. 21.5 CP modificatives de la responsabilitat criminal; donar-ne compte al\nPlenari del Consell Municipal en la primera sessió que tingui.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\n7. Autoritzar i disposar la despesa a favor de l’empresa Endesa Energia XXI SLU\namb NIF B82846825, pel subministrament del fluid elèctric necessari per al\nfuncionament dels elements reguladors del trànsit (semàfors, panells, detectors,\netc.) sense comptador, per un import màxim d'1.930.000,00 euros, IVA inclòs,\namb càrrec al pressupost i partida indicats a la relació comptable, i abonar a\nl’adjudicatari el subministrament mitjançant la presentació de les corresponents\nfactures.\n8. Iniciar l’expedient per a la contractació dels serveis de Telecomunicacions de\nl’Ajuntament de Barcelona i dels seus Organismes Autònoms, dels Instituts\nMunicipals i de les empreses participades al 100% per l’Ajuntament (lots 1, 2 3,4 i\n5) amb núm. de contracte 13001112. Aprovar les actuacions preparatòries\nefectuades, el plec de clàusules administratives particulars i el plec de\nprescripcions tècniques reguladors de l’esmentat contracte. Convocar procediment\nobert i tramitació ordinària amb un pressupost total de licitació de12.346.840,00\neuros, IVA inclòs, dels quals 9.894.995,32€ corresponen a l’Ajuntament de\nBarcelona i 2.451.844,68€ als Organismes Autònoms, d’acord amb la següent\ndistribució: - Lot 1, Telefonia Fixa i Dades per un import de 8.185.650,00 euros. Lot 2, Mobilitat (Telefonia mòbil i dades mòbils) per un import de 2.871.330,00\neuros. - Lot 3, Numeració especial per un import de 471.295,00 euros. - Lot 4,\nAccés a Internet Centralitzat (corporatiu) per un import de 223.245,00 euros. - Lot\n5, Accés a Internet Distribuït per un import de 595.320,00 euros. Autoritzar la\ndespesa corresponent a l’Ajuntament de Barcelona, per un import de\n9.894.995,32€, amb càrrec a les partides i als pressupostos que s’indiquen en la\nrelació comptable que l’acompanya, amb el següent desglossament: pressupost\nnet 8.177.682,08€; tipus impositiu del 21% d’IVA, i import de 1.717.313,24€;\ncondicionada a l’existència de crèdit adequat i suficient en els pressupostos\nposteriors a l’actual, d’acord amb la següent distribució: Lot 1, 6.744.479,50€\neuros; Lot 2, 2.126.817,00€; Lot 3, 471.295,00€; Lot 4,223.245,00€ i Lot 5,\n329.732,82€.\n9. Ratificar el Decret d'Alcaldia, de 14 de març de 2013 (S1/D/2013 765), pel\nqual s'interposa l'escrit d'al·legacions, que s'annexa, al Projecte de modificació del\nReglament General de Circulació aprovat per Real Decret 1428/2003, de 21 de\nnovembre; facultar el Regidor de Mobilitat per a la presentació de l'esmentat escrit\nd'al·legacions davant la Direcció General de Trànsit del Ministeri de l'Interior.\n10. Modificar el contracte 09003464 que té per objecte el suport a l’oficina\nmultiserveis d’atenció al ciutadà en el sentit d’ampliar el seu import en 85.502,63\neuros (IVA inclòs) i per les raons al·legades a l’informe de la Direcció d’Atenció al\nCiutadà, en virtut del que estableixen els articles 202 i 272 de la LCSP segons la\ndisposició transitòria sèptima de la Llei 2/2011, de 4 de març, d’Economia\nSostenible i la Disposició Transitòria primera del TRLCSP; ampliar l'autorització i\ndisposició de despesa del contracte número 09003464 per un import de 85.502,63\neuros amb càrrec al Pressupost/os i Partida/es indicades en aquest mateix\ndocument; i disposar-la a favor de Qualytel Teleservices, SA, NIF A82112665;\nrequerir a l'adjudicatari per tal que, en el termini màxim de 15 dies hàbils següents\na la recepció d'aquesta notificació, comparegui per formalitzar la modificació del\ncontracte a les dependències de la Direcció de Serveis d'Administració de la\nGerència de Recursos.\nDistricte de Ciutat Vella\n11. Aprovar l'acord entre l'Ajuntament de Barcelona i el Sr. Pablo Solé March i\naltres per arribar a un consens extrajudicial entre les parts que faci innecessari\ncontinuar amb la tramitació del recurs d'apel·lació interposat per l'Ajuntament de\nBarcelona contra la sentència del Jutjat contenciós administratiu núm. 14 de\nBarcelona, de 3 de març de 2010, i que es segueix en la secció tercera de la Sala\n\n1611\n\n\f1612\n\nGASETA MUNICIPAL DE BARCELONA\n\nNÚM. 11\n\ndel contenciós administratiu del Tribunal Superior de Justícia de Catalunya.\nFacultar a la Regidora del Districte de Ciutat Vella la signatura del Conveni.\n12. Aprovar el Conveni de col·laboració entre el Districte de Ciutat Vella i\nl'Associació d'Amics de la Rambla per a la campanya de neteja de persianes del\nDistricte de Ciutat Vella. Facultar a la Regidora del Districte de Ciutat Vella la\nsignatura del conveni.\nDistricte de l'Eixample\n13. Aprovar el Conveni de col·laboració entre el districte de l'Eixample i la Unió\nde Botiguers Sant Pau Gaudí-Gaudí Comerç per a la campanya de neteja de\npersianes del districte en el marc de la campanya de neteja i posterior pintat de les\npersianes dels establiments situats a la zona d'actuació descrita. Facultar la\nsignatura de l'esmentat conveni en l'Im. Sr. Joaquim Forn i Chiariello, Regidor del\ndistricte de l'Eixample per substitució.\nÀREA D'ECONOMIA, EMPRESA I OCUPACIÓ\n15. Aprovar inicialment les Bases reguladores per al Programa de subvencions\nque atorga l’Ajuntament de Barcelona a empreses per al foment de la contractació\nestable. Ordenar la publicació de les Bases en el Butlletí Oficial de la Província, en\nel Tauler d’Edictes i en el Tauler d’Anuncis de l’Ajuntament de Barcelona així com\nla inserció d’una referència de l’anunci en la Gaseta municipal. Sotmetre-les a\ninformació pública per un termini de 20 dies a partir del següent al de la publicació\nesmentada i obrir simultàniament el termini per a la presentació de sol·licituds.\nAprovar definitivament les Bases, sempre i quan no s’hagin formulat al·legacions\ndurant el període d’informació pública que facin necessària la seva modificació.\n16. Cedir a l’entitat d’iniciativa social ASPASIM l’ús de l’habitatge entitat núm. 1\nsituat a la planta baixa de la finca del carrer d’Isaac Albèniz, núm. 12, per un\ntermini de cinc anys, amb la finalitat de desenvolupar el projecte llar-residencial\nd’allotjament de joves amb discapacitats psíquiques, d’acord amb les condicions\ndel document annex, que s’aprova; sotmetre l’expedient a informació pública\ndurant un termini de vint dies i, si no s’hi formulen reclamacions o al·legacions,\nprocedir a la cessió d’ús; i formalitzar la cessió en document administratiu.\n17. Aprovar l’expedient núm. 3-039/2013 de modificacions de crèdit, consistent\nen transferències de crèdit de la pròrroga del Pressupost General de l’Ajuntament\nde Barcelona de l’exercici 2012 per a l’exercici 2013, d’import 4.500.000,00 euros,\nde conformitat amb la documentació i amb la distribució d’aplicacions\npressupostàries que consta a l’expedient, referència comptable núm. 13030791.\n18. Aprovar l’expedient núm. 3-041/2013 de modificacions de crèdit, consistent\nen transferències de crèdit de la pròrroga del Pressupost General de l’Ajuntament\nde Barcelona de l’exercici 2012 per a l’exercici 2013, d’import 143.000,00 euros,\nde conformitat amb la documentació i amb la distribució d’aplicacions\npressupostàries que consta a l’expedient, referència comptable núm. 13031191.\n19. Aprovar l’expedient núm. 3-042/2013 de modificacions de crèdit, consistent\nen transferències de crèdit de la pròrroga del Pressupost General de l’Ajuntament\nde Barcelona de l’exercici 2012 per a l’exercici 2013, d’import 37.098,94 euros, de\nconformitat amb la documentació i amb la distribució d’aplicacions pressupostàries\nque consta a l’expedient, referència comptable núm. 13031091.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nÀREA D'HÀBITAT URBÀ\nDistricte de Ciutat Vella\n20. Donar-se per assabentada, de conformitat amb l’informe jurídic de la\nDirecció de Planejament Urbanístic, que consta a l’expedient i es dóna per\nreproduït, del Conveni Urbanístic subscrit el 17 de desembre de 2012 entre Foment\nde Ciutat Vella, SA (Ajuntament de Barcelona) i NERILL TRADE, SL, propietària de\nl’edifici situat al carrer de Nou de la Rambla, núm. 90, formalitzat en el marc del\nPla de Millora Urbana del carrer de Nou de la Rambla, núms. 90 a 106; conveni\nque té per objecte la rehabilitació de la finca de referència i el manteniment de les\ncondicions d’habitabilitat en els pisos per a la qualitat de vida dels seus ocupants; i\ndonar-ne compte a la Comissió d’Hàbitat Urbà i Medi Ambient.\n21. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nsubscrit el 19 de juny de 2006 entre Foment de Ciutat Vella, SA (Ajuntament de\nBarcelona) i les Sres. Maria Montserrat i Maria Isabel Miralles Pasqual, propietàries\nde l’edifici situat al carrer de Nou de la Rambla, núm. 94, formalitzat en el marc\ndel Pla de Millora Urbana del carrer de Nou de la Rambla, núms. 90 a 106; conveni\nque té per objecte la rehabilitació de la finca de referència i el manteniment de les\ncondicions d’habitabilitat en els pisos, per a la qualitat de vida dels seus ocupants;\ntenir per complida, de conformitat amb l’informe tècnic de valoració de\nl’acompliment del conveni emès per l’Oficina d’Habitatge de Ciutat Vella en octubre\nde 2011, la condició imposada pel planejament de referència, per al reconeixement\nde la nova qualificació urbanística, clau 12b, per a la finca del carrer de Nou de la\nRambla núm. 94; precisar que ambdós informes, consten a l’expedient i, a efectes\nde motivació, s’incorporen a aquest acord; i donar-ne compte a la Comissió\nd’Hàbitat Urbà i Medi Ambient.\n22. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nsubscrit el 31 d’octubre de 2007 entre Foment de Ciutat Vella, SA (Ajuntament de\nBarcelona) i IGLU DE PEDRA, SL i MARDIUL BUILDING, SL, propietaris de l’edifici\nsituat al carrer de Nou de la Rambla, núm. 96, formalitzat en el marc del Pla de\nMillora Urbana del carrer de Nou de la Rambla, núms. 90 a 106; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en novembre de 2011, la\ncondició imposada pel planejament de referència, per al reconeixement de la nova\nqualificació urbanística, clau 12b, per a la finca del carrer de Nou de la Rambla,\nnúm. 96; precisar que ambdós informes, consten a l’expedient i, a efectes de\nmotivació, s’incorporen a aquest acord; i donar-ne compte a la Comissió d’Hàbitat\nUrbà i Medi Ambient.\n23. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nsubscrit el 23 de juny de 2006 entre Foment de Ciutat Vella, SA (Ajuntament de\nBarcelona) i els Srs. Miquel i Sònia Mascort Reig, propietaris de l’edifici situat al\ncarrer de Nou de la Rambla, núm. 100, formalitzat en el marc del Pla de Millora\nUrbana del carrer de Nou de la Rambla, núms. 90 a 106; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; i tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella el març de 2011, la condició\nimposada pel planejament de referència per al reconeixement de la nova\nqualificació urbanística, clau 12b, per a la finca del carrer de Nou de la Rambla,\nnúm. 100; precisar que ambdós informes consten a l’expedient i, a efectes de\n\n1613\n\n\f1614\n\nGASETA MUNICIPAL DE BARCELONA\n\nNÚM. 11\n\nmotivació, s’incorporen a aquest acord; i donar-ne compte a la Comissió d’Hàbitat\nUrbà i Medi Ambient.\n24. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nsubscrit el 21 de juny de 2006, entre Foment de Ciutat Vella, SA (Ajuntament de\nBarcelona) i la Comunitat de Béns PORTABELLA ORIO, CB, propietaris de l’edifici\nsituat al carrer de Nou de la Rambla, núms.104-106, formalitzat en el marc del Pla\nde Millora Urbana del carrer de Nou de la Rambla, núms. 90 a 106; conveni que té\nper objecte la rehabilitació de la finca de referència i el manteniment de les\ncondicions d’habitabilitat en els pisos, per a la qualitat de vida dels seus ocupants;\ntenir per complida, de conformitat amb l’informe tècnic de valoració de\nl’acompliment del conveni emès per l’Oficina d’Habitatge de Ciutat Vella en\nnovembre de 2011, la condició imposada pel planejament de referència per al\nreconeixement de la nova qualificació urbanística, clau 12b, per a la finca del\ncarrer de Nou de la Rambla, núms. 104-106; precisar que ambdós informes\nconsten a l’expedient i, a efectes de motivació, s’incorporen a aquest acord; i\ndonar-ne compte a la Comissió d’Hàbitat Urbà i Medi Ambient.\n25. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nsubscrit l'11 de gener de 2007 entre Foment de Ciutat Vella, SA (Ajuntament de\nBarcelona) i el Sr. Mariano Castro Durany, propietari de l’edifici situat al carrer de\nles Floristes de la Rambla, núm. 12, formalitzat en el marc de la Modificació del Pla\nespecial de reforma interior del Raval a la plaça de la Gardunya i el seu entorn;\nconveni que té per objecte la rehabilitació de la finca de referència i el\nmanteniment de les condicions d’habitabilitat en els pisos, per a la qualitat de vida\ndels seus ocupants; tenir per complida, de conformitat amb l’informe tècnic de\nvaloració de l’acompliment del conveni emès per l’Oficina d’Habitatge de Ciutat\nVella en març de 2012, la condició imposada pel planejament de referència per al\nreconeixement de la nova qualificació urbanística, clau 12b, per a la finca del\ncarrer de les Floristes de la Rambla núm. 12; precisar que ambdós informes\nconsten a l’expedient i, a efectes de motivació, s’incorporen a aquest acord; i\ndonar-ne compte a la Comissió d’Hàbitat Urbà i Medi Ambient.\n26. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 19 de gener de 2007, entre Foment de Ciutat Vella, SA\n(Ajuntament de Barcelona) i Inversión y Gestión de Patrimonios en Europa, SA,\npropietària de l’edifici situat al carrer dels Tallers, núm. 81, formalitzat en el marc\ndel Pla especial de reforma interior del Raval per a l’ajust d’alineacions viàries a les\nfinques núms. 79 i 81 del carrers dels Tallers, núms. 17b al 27 del carrer del Peu\nde la Creu i núms. 1-5 del carrer de Xuclà; conveni que té per objecte la\nrehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en febrer de 2013, la\ncondició imposada pel planejament de referència per al reconeixement de la nova\nqualificació urbanística, clau 12b, per a la finca del carrer dels Tallers, núm. 81;\nprecisar que ambdós informes consten a l’expedient i, a efectes de motivació,\ns’incorporen a aquest acord; i donar-ne compte a la Comissió d’Hàbitat Urbà i Medi\nAmbient.\n27. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 16 de gener de 2007 entre Foment de Ciutat Vella, SA\n(Ajuntament de Barcelona) i el Sr. Miguel Angel Estévez Torrent, actuant com a\npresident de la Comunitat de Propietaris del carrer de la Lluna, núm. 1, formalitzat\nen el marc del Pla especial de reforma interior del Raval per a l’ajust d’alineacions\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nviàries a les finques núms. 79 i 81 del carrers dels Tallers, núms. 17b al 27 del\ncarrer del Peu de la Creu i núms. 1-5 del carrer de Xuclà; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en novembre de 2011, la\ncondició imposada pel planejament de referència per al reconeixement de la nova\nqualificació urbanística, clau 12b, per a la finca del carrer de la Lluna, núm. 1;\nprecisar que ambdós informes consten a l’expedient i, a efectes de motivació,\ns’incorporen a aquest acord; i donar-ne compte a la Comissió d’Hàbitat Urbà i Medi\nAmbient.\n28. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 15 de febrer de 2007 entre Foment de Ciutat Vella, SA\n(Ajuntament de Barcelona) i el Sr. Antonio Guallar Latorre, actuant com a\npresident de la Comunitat de Propietaris del carrer de la Lluna, núm. 4, formalitzat\nen el marc del Pla especial de reforma interior del Raval per a l’ajust d’alineacions\nviàries a les finques núms. 79 i 81 del carrers dels Tallers, núms. 17b al 27 del\ncarrer del Peu de la Creu i núms. 1-5 del carrer de Xuclà; conveni que té per\nobjecte la rehabilitació de la finca de referència i el manteniment de les condicions\nd’habitabilitat en els pisos, per a la qualitat de vida dels seus ocupants; tenir per\ncomplida, de conformitat amb l’informe tècnic de valoració de l’acompliment del\nconveni emès per l’Oficina d’Habitatge de Ciutat Vella en novembre de 2011, la\ncondició imposada pel planejament de referència per al reconeixement de la nova\nqualificació urbanística, clau 12b, per a la finca del carrer de la Lluna, núm. 4;\nprecisar que ambdós informes consten a l’expedient i, a efectes de motivació,\ns’incorporen a aquest acord; i donar-ne compte a la Comissió d’Hàbitat Urbà i Medi\nAmbient.\n29. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 16 de gener de 2007 entre Foment de Ciutat Vella, SA\n(Ajuntament de Barcelona) i el Sr. Manel Ortega Ferrer, actuant com a president\nde la Comunitat de Propietaris del carrer del Peu de la Creu, núm. 17bis,\nformalitzat en el marc del Pla especial de reforma interior del Raval per a l’ajust\nd’alineacions viàries a les finques núms. 79 i 81 del carrers dels Tallers, núms. 17b\nal 27 del carrer del Peu de la Creu i núms. 1-5 del carrer de Xuclà; conveni que té\nper objecte la rehabilitació de la finca de referència i el manteniment de les\ncondicions d’habitabilitat en els pisos, per a la qualitat de vida dels seus ocupants;\ntenir per complida, de conformitat amb l’informe tècnic de valoració de\nl’acompliment del conveni emès per l’Oficina d’Habitatge de Ciutat Vella en\nnovembre de 2011, la condició imposada pel planejament de referència per al\nreconeixement de la nova qualificació urbanística, clau 12b, per a la finca del\ncarrer del Peu de la Creu, núm. 17bis; precisar que ambdós informes consten a\nl’expedient i, a efectes de motivació, s’incorporen a aquest acord; i donar-ne\ncompte a la Comissió d’Hàbitat Urbà i Medi Ambient.\n30. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 15 de febrer de 2007 entre Foment de Ciutat Vella, SA\n(Ajuntament de Barcelona) i el senyor Jesús Muñoz Garcia, en la seva qualitat de\npresident de la Comunitat de Propietaris del carrer del Peu de la Creu, núm. 19,\nformalitzat en el marc del Pla especial de reforma interior del Raval per a l’ajust\nd’alineacions viàries a les finques núms. 79 i 81 del carrers dels Tallers, núms. 17b\nal 27 del carrer del Peu de la Creu i núms. 1-5 del carrer de Xuclà; conveni que té\nper objecte la rehabilitació de la finca de referència i el manteniment de les\ncondicions d’habitabilitat en els pisos, per a la qualitat de vida dels seus ocupants;\ni tenir per complida, de conformitat amb l’informe tècnic de valoració de\nl’acompliment del conveni emès per l’Oficina d’Habitatge de Ciutat Vella en\n\n1615\n\n\f1616\n\nGASETA MUNICIPAL DE BARCELONA\n\nNÚM. 11\n\nnovembre de 2011, la condició imposada pel planejament de referència per al\nreconeixement de la nova qualificació urbanística, clau 12b, per a la finca del\ncarrer del Peu de la Creu, núm. 19; precisar que ambdós informes consten a\nl’expedient i, a efectes de motivació, s’incorporen a aquest acord; i donar-ne\ncompte a la Comissió d’Hàbitat Urbà i Medi Ambient.\n31. Donar-se per assabentada, de conformitat amb l’informe jurídic de la\nDirecció de Planejament Urbanístic emès el 15 de març de 2013, del Conveni\nUrbanístic subscrit el 4 de setembre de 2007 entre Foment de Ciutat Vella, SA\n(Ajuntament de Barcelona) i el Sr. Francesc Riba Farré, propietari de l’edifici situat\nal carrer del Peu de la Creu, núm. 19bis, formalitzat en el marc del Pla especial de\nreforma interior del Raval per a l’ajust d’alineacions viàries a les finques núms. 79 i\n81 del carrers dels Tallers, núms. 17b al 27 del carrer del Peu de la Creu i núms.\n1-5 del carrer de Xuclà; conveni que té per objecte la rehabilitació de la finca de\nreferència i el manteniment de les condicions d’habitabilitat en els pisos, per a la\nqualitat de vida dels seus ocupants; tenir per complida, de conformitat amb\nl’informe tècnic de valoració de l’acompliment del conveni emès per l’Oficina\nd’Habitatge de Ciutat Vella de setembre de 2012, la condició imposada pel\nplanejament de referència per al reconeixement de la nova qualificació urbanística,\nclau 12b, per a la finca del carrer del Peu de la Creu, núm. 19bis; precisar que\nambdós informes consten a l’expedient i, a efectes de motivació, s’incorporen a\naquest acord; i donar-ne compte a la Comissió d’Hàbitat Urbà i Medi Ambient.\nDistricte de Sants-Montjuïc\n32. Aprovar inicialment el Projecte executiu de la Modificació del Projecte\nexecutiu d’obertura i urbanització del carrer Diligències, així com el\ndesenvolupament del projecte de l’àmbit i del pla director del barri de Can Clos\ncorresponent a la vorera de la Pedrera del Mussol, al districte de Sants-Montjuïc a\nBarcelona, d’iniciativa municipal, d’acord amb l’Informe Tècnic del Projecte de data\n28 de febrer de 2013, que figura a l’expedient administratiu i que aquests efectes\nes dóna per reproduït, amb un import de 1.084.224,70 euros, el 21% de l’impost\ndel valor afegit (IVA) inclòs, d’acord amb allò que preveu l’article 235.2 del Decret\nLegislatiu 2/2003, de 28 d’abril, pel qual s’aprova el Text Refós de la Llei Municipal\ni de règim local de Catalunya; i sotmetre’l a informació pública durant un termini\nde trenta dies hàbils, a comptar a partir del dia següent al de la seva publicació al\nButlletí Oficial de la Província de Barcelona (BOPB), termini durant el qual es podrà\nexaminar i formular-hi les al·legacions pertinents.\n33. Deixar sense efecte l’aprovació inicial, adoptada per acord de la Comissió de\nGovern, de19 de desembre de 2012, del Projecte d’urbanització sobre la coberta i\nespais annexos de l’accés ferroviari a l’estació de Sants. Fase 2: Executiu de\nreurbanització del carrer d’Antoni Capmany i passos inferiors al districte de SantsMontjuïc a Barcelona, d’iniciativa municipal, d’acord amb l’informe tecnicojurídic\nemès per la societat municipal BIM/SA de 15 de març de 2013. Resoldre les\nal·legacions presentades, d’acord amb l’informe de resposta de les al·legacions que\ns’inclou dins l’expedient administratiu i a aquests efectes es dóna per reproduït; i;\npublicar aquest acord al Butlletí Oficial de la Província (BOP) i en un diari dels de\nmés circulació de Catalunya.\n34. Aprovar la llicència d'obres majors que autoritza a Consum, S. Coop.\nValenciana, la construcció d'un centre d'emmagatzematge i logística de productes\ndel sector alimentari i de consum, composat per: a] un cos destinat a naus de\nsecs, logística inversa, oficina i locals tècnics, b] un aparcament soterrani amb una\ncapacitat de 223 places de cotxe i 17 de moto i c] les naus de fruita, carns, peix,\nexpedicions i oficines pròpies de l'activitat al carrer A de la Zona Franca, núm. 319, de conformitat amb les condicions particulars de la llicència que s'adjunten\ncom annex.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nDistricte de Sarrià-Sant Gervasi\n35. Aprovar inicialment, de conformitat amb l'article 68.1,a) de la Carta\nMunicipal de Barcelona, la Modificació puntual del Pla especial urbanístic per a\nl’ordenació del recinte universitari de l’Escola Politècnica Superior d’Enginyeria i\nArquitectura de La Salle (exp. 07PL15101) per a l’ajust de l’ordenació volumètrica\ndel sector B, (carrer de Quatre Camins), promoguda per la Congregació Germans\nEscoles Cristianes; exposar-la al públic pel termini d'un mes; sotmetre-la al Consell\nMunicipal per a la seva aprovació definitiva; i donar-ne compte a la Comissió\nd’Hàbitat Urbà i Medi Ambient.\nDistricte d'Horta-Guinardó\n36. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla especial urbanístic i de millora urbana per a\nl’ordenació del subsòl de la plaça de Botticelli, d’iniciativa municipal (Patronat\nMunicipal de l’Habitatge); exposar-lo al públic pel termini d'un mes; sotmetre’l al\nConsell Municipal per a la seva aprovació definitiva; i donar-ne compte a la\nComissió d’Hàbitat Urbà i Medi Ambient.\nDistricte de Sant Andreu\n37. Aprovar inicialment, de conformitat amb l'article 68.1,a) de la Carta\nMunicipal de Barcelona, el Pla especial urbanístic per a la regulació de l’equipament\nsituat al carrer de Tucumàn, núms. 9-13, per ubicar el Centre Cívic Baró de Viver i\nCasal de Gent Gran, al Districte de Sant Andreu, d’iniciativa municipal (BIMSA);\nexposar-lo al públic pel termini d'un mes; sotmetre’l al Consell Municipal per a la\nseva aprovació definitiva; i donar-ne compte a la Comissió d’Hàbitat Urbà i Medi\nAmbient.\nÀREA DE QUALITAT DE VIDA, IGUALTAT I ESPORTS\n38. Aprovar el conveni entre l’Ajuntament de Barcelona i Fundació Àmbit\nPrevenció, amb NIF G65009235, per a garantir la millora de la qualitat de vida i\nfomentar l’autonomia de les dones que exerceixen la prostitució, i especialment\nd’aquells col·lectius més vulnerables amb alt risc d’exclusió social, amb un cost\ntotal de 49.677,50 euros, que formalitza l’atorgament d’una subvenció mitjançant\nconcessió directa i amb caràcter excepcional de conformitat amb els articles\n22.2.c) i 28.1 de la Llei 38/2003, de 17 de novembre, General de Subvencions i\n6.2 de la normativa general reguladora de les subvencions, per un import de\n24.838,50 euros. Declarar la no inclusió en convocatòria pública per raons\nd’interès públic justificades en els informes que consten en l’expedient. Autoritzar i\ndisposar la despesa de 24.838,50 euros a la partida 0201 489.03 231.72 de\nl’exercici del 2013, equivalent al 50,00% del cost total del projecte. Facultar la\nRegidora Delegada de Dones i Drets Civils, per a la signatura de l’esmentat\nconveni. Requerir a l’entitat beneficiària per tal que en un termini no superior als\nsis mesos, a comptar des de la data de la transferència rebuda o tres mesos a\ncomptar des de la finalització de l’activitat realitzada presenti la justificació\ncorresponent. Notificar a l’entitat interessada per al seu coneixement.\n39. Aprovar el conveni entre l’Ajuntament de Barcelona i l’Associació Esportiva\nde Gràcia amb CIF G-08941478, per al desenvolupament del projecte social per a\nla millora de la qualitat de vida de la gent gran de la ciutat de Barcelona 20132014 amb una dotació econòmica de 24.000,00 euros en total, de conformitat amb\nl’informe del Director de Recursos i Serveis Generals de l’Àrea de Qualitat de Vida,\nIgualtat i Esports, emès el 18 de febrer de 2013 i d’acord amb els articles 22.2.c) i\n28 ambdós de la Llei 38/2003, de 17 de novembre, General de Subvencions, i\narticle 6.2 de la normativa general de subvencions. Declarar la no inclusió en\nconvocatòria pública per raons d’interès públic i social justificats en l’informe emès\n\n1617\n\n\f1618\n\nGASETA MUNICIPAL DE BARCELONA\n\nNÚM. 11\n\npel Director de Recursos i Serveis Generals de l’Àrea de Qualitat de Vida, Igualtat i\nEsports. Autoritzar i disposar la despesa de 24.000,00 euros, equivalent al 50%\ndel cost total de l’activitat estimat en 48.000,00 euros, que es desglossa en\n12.000,00 euros per any que s’imputaran de la forma següent: 6.000,00 euros a\ncàrrec de la partida 0201-48903-23134 del pressupost de l’any 2013 i 6.000,00\neuros a càrrec de la partida 0606-48902-33411 del pressupost de l’any 2013 del\nDistricte de Gràcia, pel primer any, quedant condicionat pel 2014 a l’existència de\ncrèdit adequat i suficient, d’acord amb l’article 2.5 de la normativa general\nreguladora de les subvencions a atorgar per l’Ajuntament de Barcelona i la restant\nnormativa d’aplicació. Requerir l’entitat beneficiària que haurà de procedir a la\njustificació de la subvenció rebuda en el termini màxim de tres mesos a comptar\ndes de la data de finalització de l’activitat subvencionada. Facultar la Ima. Sra.\nMaite Fandos Payà, Regidora de l’Àrea de Qualitat de Vida, Igualtat i Esports, per a\nla signatura de l’esmentat Conveni, així com la de tots aquells documents que se’n\nderivin i, si s’escau, la seva pròrroga. Notificar aquesta resolució a l’entitat\ninteressada per al seu coneixement.\n40. Aprovar el conveni entre l’Ajuntament de Barcelona i Fundació “La Caixa”,\namb CIF G-59200006, per a l’execució del projecte \"Incorpora\" per aportar\nsortides laborals als ocupants dels assentaments irregulars de Barcelona, vigent\ndes de la seva signatura fins al 31 de desembre de 2013. Facultar en el gerent de\nl’Àrea de Qualitat de Vida, Igualtat i Esports la signatura de l’esmentat conveni,\naixí com la de tots els documents que se’n derivin i, si s’escau, la seva pròrroga.\nNotificar aquesta resolució als interessats.\n41. Aprovar, de conformitat amb la previsió de l’article 236.a) del ROAS, la\ncontinuïtat del contracte núm. 08004250 que té per objecte la gestió del Servei\nd'Atenció Social a Població Itinerant Gitana, adjudicat a l’empresa Serveis a la\npersona i a la comunitat, SL (VINCLE), fins a l’adjudicació del nou contracte,\ndurant el període comprés entre l’1 d’abril de 2013 fins al 31 de maig de 2013,\nambdós inclosos, atesa la necessària prestació del servei donat el sector de la\npoblació a la qual es dirigeix, persones en risc d’exclusió social. Autoritzar i\ndisposar la despesa de 43.762,44 euros, IVA inclòs, dels quals 39.784,04 euros\ncom a base imposable i 3.978,40 euros d’IVA al tipus del 10%, amb càrrec a la\npartida 23142.22731.0201 i pressupost de l’exercici 2013, condicionat a\nl’existència de crèdit adequat i suficient, a favor de Serveis a la persona i a la\ncomunitat, SL (VINCLE), amb NIF núm. B-17646878, adjudicatària del contracte.\nNotificar a l’empresa interessada per al seu coneixement.\n42. Adjudicar a ALIANCE-BROTHER, SL (NIF B58296955), en haver estat el\nlicitador que ha presentat l’oferta econòmicament més avantatjosa, de conformitat\namb la proposta de la Mesa de Contractació, segons motivació de les Actes de 26\nde febrer de 2013 i 6 de març de 2013, el contracte núm. 13000122, que té per\nobjecte el servei de recollida, transport, emmagatzematge i custòdia provisional de\nbéns i estris procedents de desnonaments judicials i posterior tractament de\nresidus, durant el termini comprés entre l'1 de març de 2013 o el dia següent a la\nformalització del contracte si és posterior i fins al 28 de febrer de 2015, per un\npreu total d'1.053.830,14 euros, IVA inclòs, i en base als preus unitaris oferts en la\nseva proposició. Disposar a favor de ALIANCE-BROTHER, SL, amb B-58296955, la\nquantitat d'1.053.830,14 euros, IVA inclòs, amb càrrec a la partida 0201 22731\n23145, amb el següent desglossament: 439.081,17 euros corresponent a l’exercici\n2013, 526.915,07 euros, corresponent a l’exercici 2014 i 87.833,90 euros\ncorresponent a l’exercici 2015. Atès que el present contracte comporta despeses\nde caràcter plurianual, la seva autorització o realització se subordina al crèdit que\nper a cada exercici autoritzin els respectius Pressupostos. Notificar aquesta\nresolució a les empreses que han participat en aquest procediment d’adjudicació\nper al seu coneixement i als efectes que corresponen. Publicar, de conformitat amb\nl’article 156 del Reial Decret Legislatiu 3/2011, de 14 de novembre, pel qual\ns’aprova el text refós de la Llei de contractes del sector públic, la formalització del\ncontracte en el perfil del contractant i en el Butlletí Oficial de la Província.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\n43. Prorrogar, a l’empara dels articles 23 i 254 de la Llei 30/2007, de 30\nd’octubre, de contractes del sector públic, el contracte núm. 11000351, que té per\nobjecte la gestió de l’equipament integral Horta per a persones sense sostre:\nservei d’acolliment diürn i servei d’acolliment residencial nocturn d’atencions\nbàsiques, de conformitat amb les motivacions de l’informe emès conjuntament pel\nDirector de Serveis de Família i Serveis Socials i la Cap i el Tècnic del Departament\nd’Atenció a Persones Vulnerables, el 27 de febrer de 2013, adjudicat a Creu Roja\nEspanyola a Barcelona, amb NIF Q-2866001-G, pel període comprès entre l'1\nd’abril de 2013 fins al 31 d’octubre de 2014, per un import total de 1.629.804,93\neuros, IVA exempt, distribuïts de la següent manera: 774.086,97 euros l’any 2013\ni 855.717,96 euros l’any 2014, a càrrec de la partida 23141.22731.0201 del\npressupost de l’any 2013 i el 2014, respectivament, condicionat a l’existència de\ncrèdit adequat i suficient. Autoritzar i disposar, a favor de l’adjudicatari, la despesa\nd'1.629.804,93 euros, IVA exempt, distribuïts de la següent manera: 774.086,97\neuros l’any 2013 i 855.717,96 euros l’any 2014, a càrrec de la partida\n23141.22731.0201 del pressupost de l’any 2013 i el 2014, respectivament,\ncondicionat a l’existència de crèdit adequat i suficient. Requerir l’adjudicatària\nperquè comparegui, dins del termini de quinze dies hàbils comptats a partir del dia\nsegüent al de la notificació de la resolució de pròrroga del contracte, a les\ndependències del Departament de Serveis Jurídics de l’Àrea de Qualitat de Vida,\nIgualtat i Esports (passeig Sant Joan, núm. 75), per a la corresponent\nformalització del contracte.\nMOCIÓ\nÀREA D’ECONOMIA, EMPRESA I OCUPACIÓ\nÚnica. Aprovar el conveni de col·laboració entre Connecthings i l'Ajuntament de\nBarcelona per a la implementació d'una prova pilot consistent en la instal·lació\nd'etiquetes NFC i codis QR en el mobiliari urbà i espais públics de Barcelona.\nFacultar la Segona Tinent d'Alcalde, Sònia Recasens i Alsina per a la formalització\ndel present conveni.\n\n1619\n\n\f1620\n\nGASETA MUNICIPAL DE BARCELONA\n\nNÚM. 11\n\n30-3-2013\n\nCONSELLS MUNICIPALS DE DISTRICTE\nAcords\nDistricte 7. Horta-Guinardó\nAcords de la sessió ordinària del dia 12 de març de 2013\nAprovar l’acta de la sessió del dia 4 de desembre de 2012.\nPART INFORMATIVA\nDonar compte de l’aprovació per la Comissió de Govern municipal celebrada el\ndia 19 de desembre de 2012 de la fixació de preus públics per a la utilització dels\nequipaments cívics del Districte d’Horta-Guinardó per a l’any 2013.\nQuedar assabentat de la comunicació de les resolucions incloses en el despatx\nd'ofici.\nQuedar assabentat de l’informe sobre l’estat del Districte.\nPART DECISÒRIA\na) Propostes d’acord.\n“Proposar l’atorgament de les Medalles d’Honor de Barcelona per l’any 2013 a la\n“Federació del Comerç del Cor d'Horta, el Centre Comercial d'Horta i el Mercat\nd'Horta” i al “Taller Escola Sant Camil”, de conformitat amb allò disposat a l’art. 17\ndel reglament d’honors i distincions de l’Ajuntament de Barcelona, aprovat\ndefinitivament pel Plenari del Consell Municipal en la sessió celebrada el dia 29 de\njuny de 2012”\nPART D’IMPULS I CONTROL\nProposicions / Declaracions de grup.\nDel grup del PSC\n“Que el Consell Plenari del districte d’Horta-Guinardó acordi:\nQue el govern del districte no es limiti a convocar els òrgans de participació\nciutadana - Consells Sectorials, Comissions de Seguiment, Consells de Barri,\nConsell Ciutadà – per tal de complir amb allò que marquen els Reglaments, sinó\nque afavoreixi la participació del teixit associatiu cap a un marc operant\nd’incidència en la gestió municipal cedint espais de debat real i crític sobre els\nbarris i les problemàtiques concretes de cada un dels sectors:\nFent realitat i procurant que les Comissions de Seguiment de cada barri tinguin\nla facultat real de preparar i decidir quin ha de ser l’ordre del dia dels Consells de\nBarri.\nGarantint les funcions, l’autonomia de decisió, la representativitat i els recursos\ndels Consells de Barri i dels Consells Sectorials.\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nEvitant que la part informativa del govern a les sessions dels Consells de Barri,\nConsells sectorials, etc., sigui la que ocupi la major part del temps de la sessió i\nque s’incorporin en cada una d’elles els mecanismes necessaris que permetin fer\nuna avaluació conjunta (govern ‐ participants) de la sessió.\nAssegurant les eines de treball i seguiment, especialment la temporalitat, en el\nlliurament i publicitat de convocatòries, la revisió de les actes, el compliment dels\nacords i el retorn de les propostes.”\nDel grup del PP\n“Que el Consell del Districte acordi i insti a l’òrgan competent:\n- Desmuntatge de la grua i panells que formen el mur.\n- Recuperació de la plaça Sanllehy com espai públic. “\nDel grup d’ ICV-EUA\n“El Consell Municipal del Districte d’Horta- Guinardó acorda:\nTraslladar a l’Ajuntament de Barcelona la necessitat d’incrementar les inversions\ndel mandat al Districte d’Horta-Guinardó prioritzant la inversió social i de\nproximitat, l’accessibilitat, i projectes com la UA3 del Mercat del Guinardó, el\ncobriment de la Ronda de Dalt i el Parc dels Tres Turons:\n- Iniciar les inversions en equipaments fonamentals al Districte: escoles bressol\nals barris de Can Baró, Carmel, Guinardó i la Teixonera; impulsar el projecte\nd’escola de música municipal a Can Fargues i l’obertura dels jardins; crear un\nequipament per a gent gran a Sant Genís, habilitar els locals de l’Agència del\nCarmel i entorns com a Casal d’entitats del Carmel.\n- Instal·lació del darrer tram d’escales mecàniques al carrer del Telègraf, entre\nVarsòvia i Mare de Déu de Montserrat; millora de l’accessibilitat als entorns de Can\nSoler; instal·lació d’unes noves escales i un ascensor inclinat a la Davallada de\nGallecs; reurbanització del carrer i les escales de Lorda.\n- Finalització dels equipaments de la UA3 del mercat del Guinardó.\n- Inici del projecte de cobriment de la Ronda de Dalt.\n- Remodelació d’espais públics fonamentals pels barris com la Plaça Eivissa; les\nplacetes de Montbau entre els carrers de Joan Sales i de l’Harmonia; la recuperació\nde la Plaça Font d’en Fargues; remodelació dels Jardins dels Prínceps de Girona; i\nla reurbanització i millora de serveis a les zones que no es veuen afectades pels\nPMU de la Clota.\n- Incrementar la inversió per al desenvolupament del projecte de Tres Turons en\n9 M€; passant dels 7M€ previstos a 16M€.”\nDel grup d’UpB\n“Que el Consell del Districte d’Horta-Guinardó acordi:\n“ Instar el govern municipal a buscar un acord amb els organismes\nsupramunicipals competents per tal de destinar temporalment les promocions de\npisos de protecció oficial que no estant tenint sortida al mercat a pisos per a\nemergències socials”.\nDECLARACIONS INSTITUCIONALS\n1. Declaració Institucional 8 de març – Dia Internacional de les Dones.\n“Primer. Commemorar el dia 8 de març, Dia Internacional de les Dones.\nSegon. Reafirmar el nostre compromís amb les polítiques d’igualtat per\naconseguir que les dones puguin gaudir plenament dels seus drets de ciutadania,\ntenint en compte les seves necessitats i demandes, amb l’objectiu de construir una\nsocietat més equitativa i justa.\nTercer. Seguir garantint el benestar de les dones amb serveis i prestacions\ncorresponents a una societat que vol avançar en la coresponsabilitat entre dones i\nhomes en tots els àmbits.\n\n1621\n\n\f1622\n\nGASETA MUNICIPAL DE BARCELONA\n\nNÚM. 11\n\nQuart. Fomentar la presència de dones en els espais de decisió i responsabilitat.\nCinquè. Garantir a totes les dones l'exercici del seus drets reconeguts en els\ndiversos marcs jurídics.\nSisè. Seguir oferint els recursos necessaris, en coordinació amb altres\nadministracions, per a garantir el dret de les dones a la seva salut i a viure lliures\nde violència masclista.\nSetè. Donar visibilitat a les dones que, al llarg de la història, han lluitat per la\nllibertat i els drets de les dones.\nVuitè. Fomentar els sabers i el talent femení, i donar suport a les actuacions que\nvisibilitzin les capacitats i potencialitats de les dones.\nNovè. Promoure l’aplicació de polítiques públiques amb perspectiva de gènere,\ntant dins dels organismes públics competents com en els espais socials, per tal de\ngarantir la igualtat d’oportunitats entre dones i homes.\nDesè. Donar suport a la feina feta realitzada pel conjunt d'entitats de Barcelona,\nespecialment les entitats de dones, que treballen per l'assoliment de la igualtat\nentre dones i homes.”\n2. Declaració Institucional del Consell de la Joventut d’Horta-Guinardó.\nReconèixer la feina del Consell de la Joventut d’Horta Guinardó durant aquests\n25 anys, pel foment de l’associacionisme entre els joves i per representar a les\nentitats juvenils del districte.\nPosar en valor la participació i la seva implicació en l’elaboració i implementació\nde les polítiques de joventut de la ciutat de Barcelona i en concret del nostre\ndistricte.\nDestacar el treball conjunt que el consell, a través dels seus secretariats i\nentitats membres, ha desenvolupat amb els diferents governs del districte i de la\nciutat i manifestar el compromís del Consell Plenari del districte d’Horta‐Guinardó\nper tal de seguir treballant i en aquells temes que més afecten a la joventut d’avui,\nper tal de construir un futur millor per les generacions futures.\nLes administracions, i més concretament l’administració municipal, han de\ncontinuar promovent la participació de les entitats juvenils, representades pel\nConsell i ha d’afavorir que aquestes incrementin el seu paper en el disseny i\nl’aplicació de les polítiques de joventut; com a referents i interlocutors més vàlids\nde les entitats i de la població juvenil del nostre districte.\nDes del districte d’Horta‐Guinardó cal treballar conjuntament amb les entitats\njuvenils i reconèixer per tant, la tasca que realitza el Consell de la Joventut\nd’Horta‐Guinardó com a representant i aglutinador de la xarxa d’associacions\njuvenils del districte i per això cal establir compromisos per afavorir que l’activitat\ndel Consell de la joventut i de les seves entitats membres, vagi adreçat cap als\nprincipals problemes que actualment pateixen els i les joves dels nostres barris: la\nformació i la recerca de feina per avançar cap a la seva emancipació.”\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nDistricte 9. Sant Andreu\nAcords de la sessió ordinària del dia 12 de març de 2013\nEl Ple del Consell Municipal del Districte de Sant Andreu en sessió ordinària de\n12 de març de 2013, acordà el següent:\nAprovar les actes de la sessió ordinària del 14 de desembre de 2012 i de la\nsessió extraordinària del 25 de gener de 2013.\nPART INFORMATIVA\nRestar assabentat del despatx d’ofici.\nRestar assabentat de les següents mesures de govern:\na) Mesura de govern relativa a l’ampliació dels programes socials del Pla de\nBarris Bon Pastor – Baró de Viver.\nb) Mesura de govern relativa als actes commemoratius de l’aniversari del pintor\nandreuenc Josep Verdaguer.\nc) Mesura de govern per promoure el Programa d’Acció per a la Promoció de\nl’Envelliment Actiu de les Persones Grans del Districte Sant Andreu 2013-2015.\nRestar assabentat de l’informe del Regidor del Districte.\nPART DECISÒRIA\nProposar l’atorgament de les Medalles d’Honor de Barcelona per l’any 2013 al\nSr. Juan José Moro Viñuela i a la Sra. Montserrat Cararach i Bruguera, de\nconformitat amb l’article 17 del Reglament d’Honors i Distincions de l’Ajuntament\nde Barcelona, aprovat pel Plenari del Consell Municipal en la sessió de 29 de juny\nde 2012.\nInformar favorablement la proposta de la Ponència del Nomenclàtor relativa al\ncanvi de l’actual denominació del carrer la Sagrera per carrer Gran de la Sagrera,\nal Districte de Sant Andreu.\nPART D’IMPULS I CONTROL\nAcceptar, amb els vots favorables d’ICV-EUiA, PPC, PSC i UxB, i amb el vot en\ncontra de CIU, la proposició presentada pel GMD d’UxB, en relació a la necessitat\nd’habitatges com a conseqüència dels efectes de la crisi econòmica per la qual\ns’acorda “instar el govern municipal a buscar un acord amb els organismes\nsupramunicipals competents per tal de destinar temporalment els habitatges buits\nde les promocions públiques de les Casernes de Sant Andreu que no estan tenint\nsortida al mercat, a pisos per a emergències socials i lloguer social”.\nAcceptar, amb els vots favorables d’UxB, PSC i ICV-EUiA, i amb el vot en contra\nde CIU i PPC, la proposició presentada pel GMD d’ICV-EUiA, en relació a Barcelona\nTelevisió (BTV) per la qual s’acorda: “1. Refermar l’aposta pel model de regulació\ndel servei públic de televisió local de Barcelona (BTV) establert a l’actual\nReglament d’Organització i Funcionament del Servei Públic de Televisió Local de\nBarcelona. 2. Instar al govern municipal a mantenir aquest any la dotació\npressupostaria destinada a BTV aprovada en el pressupost 2012, ara prorrogat,\n\n1623\n\n\f1624\n\nGASETA MUNICIPAL DE BARCELONA\n\nNÚM. 11\n\nper tal de garantir la qualitat del servei i el manteniment dels llocs de treball i les\ncondicions laborals de les persones que treballen per mantenir aquest servei. 3.\nInstar el regidor del Districte faci les gestions necessàries davant del govern de la\nciutat per mantenir els mateixos recursos materials i humans que l’any 2012 a\nSant Andreu Televisió, que forma part de la Coordinadora Barcelona Comunicació,\nper garantir una informació de proximitat sobre la realitat del tots els barris del\ndistricte. 4. I que el regidor expliqui el resultat de les seves gestions en el proper\nplenari del Consell de Districte, en el punt de l’informe de la Regidoria”.\nAcceptar, per unanimitat, la proposició presentada pel GMD del PPC, en relació a\nl’increment dels robatoris a diferents indrets del Districte, per la qual s’acorda\n“Instar al Govern del Districte a convocar amb la màxima celeritat possible la\nComissió de Seguretat per tal que doni compte de les actuacions que s’estén duent\na terme per evitar els robatoris amb violència i intimidació a la via pública i altres\nfets delictius a Sant Andreu”.\nAcceptar, per unanimitat, la proposició presentada pel GMD del PSC, en relació\nal projecte de Casas Baratas del Bon Pastor, per la qual s’acorda: “1. Que el\nGovern del Districte doni compliment als acords arribat amb els veïns i veïnes del\nBon Pastor en quant a la 3a fase de Casas Baratas. 2. Que es creï un grup de\ntreball per estudiar l’estat d’insalubritat i elabori un pla de manteniment de les\nCasas Baratas, que garanteixi la dignitat de tots els habitatges. 3. Instar al\nPatronat Municipal de l’Habitatge a revisar els barems per calcular el preu lloguer\ndels pisos de la 1a i 2a fase, per tal d’adaptar-se a la pèrdua del poder adquisitiu\nque la crisi econòmica ha provocat a molts dels veïns i veïnes, en el marc d’una\nrevisió a nivell de ciutat”.\nEl que es trasllada als efectes oportuns, a Barcelona el 20 de març de 2013\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nDistricte 10. Sant Martí\nAcords de la sessió ordinària del dia 13 de març de 2013\nAprovació de l’acta de la sessió anterior núm. 6/2012:\nS’aprova per unanimitat.\nPART INFORMATIVA:\nDespatx d’ofici\nEl Consell Plenari Resta assabentat\nInforme Regidor\nEl Consell Plenari resta assabentat\nPART DECISÒRIA/EXECUTIVA\na) Propostes d’acord:\n1. Informar favorablement la proposta a la Comissió de Presidència i Règim\nInterior dels candidats del Districte de Sant Martí per a la concessió de la Medalla\nd'Honor de Barcelona per a l'edició 2013.\n2. Informar favorablement l’assignació de la denominació de passatge de José\nMula per a la petita via situada entre els carrers d’Empordà, de Ca n’Oliva, Concili\nde Trento i la rambla de Guipúscoa, al districte de Sant Martí.\n3. Informar favorablement l’inici del procés d’adjudicació de 34 habitatge amb\nprotecció oficial, de lloguer de règim general amb opció de compra, de la promoció\nSud-Oest Besòs 3ª Fase Bloc 7b, ubicat al carrer Cristòbal de Moura, 244-246-248,\nde Barcelona.\nb) Proposicions\nNo hi ha assumptes a tractar.\nPART D’IMPULS I CONTROL.\na) Proposicions / declaracions de grup\nPresentada pel GMDPSC:\nQue el Consell Municipal del Districte de Sant Martí acordi:\nInstar al govern de la ciutat a que prengui les mesures necessàries per pal·liar\nles conseqüències dels desnonaments, i, en aquest sentit:\nQue estudiï la viabilitat de l’actual política d’habitatges protegits en règim de\nvenda per impulsar un únic mercat en règim de lloguer social.\nQue prengui en consideració, en el moment de contractar operacions amb totes\nles entitats financeres amb les que opera l’Ajuntament de Barcelona, el fet que\npromoguin processos d’execució hipotecaria.\nQue doni les instruccions oportunes a la Guardia Urbana i el Cos de Bombers de\nl’Ajuntament per tal que no prestin suport en tasques de desnonaments quan\naquests afectin a persones o famílies vulnerables socialment, respectant sempre el\nmarc legal vigent.\nS’aprova.\n\n1625\n\n\f1626\n\nGASETA MUNICIPAL DE BARCELONA\n\nNÚM. 11\n\nPresentada pel GMDPPC\nQue el Consell Municipal del Districte de Sant Martí acordi:\nQue el Gobierno del Distrito cumpla los acuerdos realizados con los vecinos de\nVila Olímpica en la ubicación del parque infantil, de manera definitiva en la Avda.\nBogatell a la altura de la Biblioteca Xavier Benguerel.\nS’aprova.\nPresentada pel GMD ICV-EUiA\nQue el Consell Municipal del Districte de Sant Martí acordi:\nInstar les administracions públiques competents a fer les modificacions\nlegislatives adients a fi que els concursos de licitacions de serveis socials i\nd’atenció a les persones preservin la qualitat del servei i regulin els següents\ncriteris:\n1.Valoració de l’eficiència dels serveis de totes les variables tècniques tot\nconsiderant la importància cabdal del projecte tècnic, la qualitat i innovació en el\nservei a prestar.\n2.Establir un equilibri diferent entre la valoració econòmica i del servei prestat, a\nfi que sigui aquest el que tingui preeminència sobre el primer, i en tot cas el preu\nfos determinant en els casos d’igual valoració tècnica del projecte pedagògic o de\nservei.\n3.Descartar la inclusió en la valoració tècnica d’aspectes com la prestació\nd’hores de servei gratuïtes o l’actualització de l’IPC que rebaixen el preu en\nl’adjudicació a costa de la pèrdua de qualitat del servei.\n4.Garantir que la normativa estableixi uns preus mínims de sortida pel servei en\nqüestió, al temps que es concretin els perfils professionals necessaris i les\ncondicions laborals d’aquests professionals que garanteixin el compliment del\nconveni col·lectiu sectorial d’aplicació.\n5.Incloure en els Plecs de condicions el criteri d’exclusió d’aquells projectes que\nno obtinguin un mínim del 50% de la valoració tècnica del projecte, establerta a\ncada tipus de servei.\n6.Garantir que els preus dels projectes i el Plec de condicions inclouen l’IVA\ncorresponent.\n7.Adaptar la normativa a allò que regula la Llei en el sentit de no exigir el\nrequisit de la classificació empresarial.\n8.Establir criteris objectius i viables que garanteixin la qualitat i eficiència del\nservei, tot evitant les rebaixes de preus com si d'una subhasta es tractés,\nespecialment quan la proposta econòmica sigui més del 30% del total de la\nvaloració tècnica.\n9.Establir les obligacions i calendari de pagament, d’acord amb la legislació\nvigent, així com de les compensacions en cas d’incompliment.\n10.Establir mecanismes de control i seguiment posterior a les adjudicacions a fi\nque l’empresa adjudicatària compleixi les condicions de gestió i qualitat del servei.\nS’aprova.\nPresentada pel GMDUpB\nQue el Consell Municipal del Districte de Sant Martí acordi:\nQue s'insti al govern del Districte i a l'Ajuntament de la Ciutat a elaborar i\ndesplegar de manera efectiva un pla d'acció social per a millorar la situació de les\npersones que viuen en els assentaments del nostre districte.\nS’aprova.\nb) Proposicions amb contingut de declaració institucional:\nNo hi ha assumptes a tractar.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nc) Precs\nPresentat pel GMDPSC:\nQue l’actual equip de govern del Districte destini tots els recursos necessaris per\ntal de reconduir la convivència al barri del Besòs i el Maresme deteriorada arran\ndels problemes generats per les persones que ocupen el bloc d’habitatges de\nCristóbal de Moura, 244, 246 i 248, instant als responsables del Govern de la\nGeneralitat a resoldre de forma immediata la problemàtica generada per aquesta\nsituació.\nS’accepta\nPresentat pel GMDPPC:\nQue solicite a la Generalitat el calendario de continuidad de las obras de los\nequipamientos que faltan en la antigua fábrica de Alchemika y que la Generalitat\nrealice los pagos necesarios para la finalización de estas obras.\nS’accepta.\nPresentat pel GMDUpB\nDemanem al govern del districte que afronti de manera ràpida, transparent i\nconsensuada amb els veïns i comerciants el procés de definició del Pla d'Usos de la\nRambla del Poblenou.\nS’accepta.\nd) Preguntes\nPresentada pel GMDPSC\nQuina és la previsió de posada en funcionament d’ instituts ( IES) per tal de\ngarantir que els nens i nenes del districte puguin accedir a l’ ensenyament\nsecundari públic obligatori de qualitat a Sant Martí?.\nEl resum de la resposta figurarà a l’acta.\nPresentada pel GMDPPC\nAclaración sobre el Proyecto para la realización en el Solar de los cuarteles de la\nVerneda de un nuevo edificio para albergar la Biblioteca, Servicios Sociales y\nCentro de Día, y que se informe sobre sobre la ubicación exacta para el cambio de\nla Biblioteca y Servicios Sociales, y cuando está previsto.\nEl resum de la resposta figurarà a l’acta.\nPresentada pel GMDICV-EUiA\nQuan s'iniciaran i s'acabaran les obres de l'Institut Fluvià per evitar que els\nalumnes de l'institut i d'altres comencin l'ESO en barracots?\nEl resum de la resposta figurarà a l’acta.\nPresentada pel GMDICV-EUiA\nAl regidor del districte de Sant Martí li semblen suficients els 40 milions o menys\nd’euros previstos pel govern municipal al seu projecte de PIM per al projecte de\ntransformació de Glòries per tal de desenvolupar el conjunt d’actuacions que el\npassat mes de juliol el mateix govern va acordar amb els grups i amb les entitats\nveïnals? i què pensa fer al respecte?\nEl resum de la resposta figurarà a l’acta.\n\n1627\n\n\f1628\n\nGASETA MUNICIPAL DE BARCELONA\n\nNÚM. 11\n\nPresentada pel GMDUxB\nLa repercussió del cost de la inversió feta als nous Encants de la Plaça de les\nGlòries sobre el cànon que hauran de pagar els paradistes, serà assumible dins la\nseva estructura de negoci o els anirà portant al tancament i al desús de la nova\ninstal·lació?\nEl resum de la resposta figurarà a l’acta.\ne) Seguiment de les proposicions i declaracions de grup:\nPresentat pel GMDUpB\nQue segons el prec acceptat pel Govern del Districte en data 6 d’ octubre de\n2011 amb el següent contingut:\nQue el districte de Sant Martí torni a organitzar un acte institucional a partir del\nproper any 2012 per commemorar la diada nacional de Catalunya.\nS'informi si aquest any es farà dita commemoració tal i com ja era tradició amb\nels governs anteriors.\nEl resum de la resposta figurarà a l’acta.\nf)Declaracions institucionals.\nSobre el Dia Internacional de la Pau i de la no Violència, i el Dia Mundial de la\nJustícia Social.\nEs retira\nSobre el Dia Internacional de les Dones\nEl Consell de Districte de Sant Martí acorda:\nPrimer. Commemorar el dia 8 de març, Dia Internacional de les Dones.\nSegon. Reafirmar el nostre compromís amb les polítiques d’igualtat per\naconseguir que les dones puguin gaudir plenament dels seus drets de ciutadania,\ntenint en compte les seves necessitats i demandes, amb l’objectiu de construir una\nsocietat més equitativa i justa.\nTercer. Seguir garantint el benestar de les dones amb serveis i prestacions\ncorresponents a una societat que vol avançar en la coresponsabilitat entre dones i\nhomes en tots els àmbits.\nQuart. Fomentar la presència de dones en els espais de decisió i responsabilitat.\nCinquè. Garantir a totes les dones l'exercici del seus drets reconeguts en els\ndiversos marcs jurídics.\nSisè. Seguir oferint els recursos necessaris, en coordinació amb altres\nadministracions, per a garantir el dret de les dones a la seva salut i a viure lliures\nde violència masclista.\nSetè. Donar visibilitat a les dones que, al llarg de la història, han lluitat per la\nllibertat i els drets de les dones.\nVuitè. Fomentar els sabers i el talent femení, i donar suport a les actuacions que\nvisibilitzin les capacitats i potencialitats de les dones.\nNovè. Promoure l’aplicació de polítiques públiques amb perspectiva de gènere,\ntant dins dels organismes públics competents com en els espais socials, per tal de\ngarantir la igualtat d’oportunitats entre dones i homes.\nDesè. Donar suport a la feina feta realitzada pel conjunt d'entitats de Barcelona,\nespecialment les entitats de dones, que treballen per l'assoliment de la igualtat\nentre dones i homes.\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\n1629\n\nDISPOSICIONS GENERALS\nAcords dels òrgans de govern\nModificacions de crèdit Pressupost 2012 prorrogat\nTRANSFERÈNCIES\nAprovades per acord de la Comissió de Govern de 13 de març de 2013\nExpedient núm.3-036/20\nCe.Ce.\n201\n101\n101\n603\n\nPos. Pres.\n\nTipus Ass.\n\nDescripció\n\nD/22610/92415\nD/22603/92521\nD/22610/91221\nD/22610/92421\n\nMC7(0)\nMC8(0)\nMC7(0)\nMC8(0)\n\nDespeses compra de serveis\nPublicacions en diaris oficials\nDespeses compra serveis\nDespesa compra serveis\nTotal\n\nAltes\n1.648,92\n9.000,00\n\nBaixes\n1.648,92\n9.000,00\n\n10.648,92\n\n10.648,92\n\nAltes\n\nBaixes\n\nAprovades per acord de la Comissió de Govern de 13 de març de 2013\nExpedient núm.3-037/201\nCe.Ce\n\nPos. Pres.\n\nTipus Ass.\n\nDescripció\n\n703\n\nD/27000/32011\n\nMC7(0)\n\n502\n\nD/60188/15131\n\nMC7(0)\n\n502\n609\n\nD/60277/16121\nD/60301/15131\n\nMC7(0)\nMC7(0)\n\n703\n703\n703\n703\n703\n101\n\nD/60900/92011\nD/71060/15711\nD/60900/15131\nD/60500/15121\nD/60974/15131\nD/63914/15131\n\nMC7(0)\nMC7(0)\nMC7(0)\nMC7(0)\nMC8(0)\nMC8(0)\n\n501\n\nD/60356/13324\n\nMC8(0)\n\n502\n502\n602\n\nD/60427/15131\nD/61922/15131\nD/60357/15534\n\nMC8(0)\nMC8(0)\nMC8(0)\n\n602\n602\n\nD/61103/15131\nD/63234/15131\n\nMC8(0)\nMC8(0)\n\n602\n604\n604\n605\n605\n\nD/63501/92011\nD/60471/15131\nD/63226/15131\nD/60258/15131\nD/60427/15131\n\nMC8(0)\nMC8(0)\nMC8(0)\nMC8(0)\nMC8(0)\n\nDespeses imprevistes i funcions no\nclass.\nDirecció integrada Pla Mantenim.\nIntegral\nPMI Millores xarxa clavegueram\nPla Mill. Int. Esp. Púb. Dte. St.\nAndreu\nInversions\nIM Paissatge Urbà\nInversions\nExpropiacions\nInversions BIMSA\nSistema conferències sales Lluís\nCompany\nImplantació nova xarxa de bus.\nFase 1. Senyalització\nRedacció i revisions projectes HU\nRenovació ascensors C. Meridiana\nManteniment Via Pública i interiors\nilla\nDirecció d'obra i proj. Management\nManteniment\ni\nmillora\nequip.\nEixample\nBéns mobles reposició Eixample\nManteniment vies públiques\nManteniment d'edificis\nMillores espai públic\nRedacció de projectes\n\n65.381,79\n48.900,00\n6.374,36\n51.437,26\n\n5.000.000,00\n46.750,00\n40.000,00\n33.494,36\n21.780,00\n240.000,00\n55.000,00\n265.000,00\n10.000,00\n110.000,00\n40.000,00\n160.000,00\n60.000,00\n\n48.121,66\n5.000.000,00\n320.137,34\n1.695.357,71\n\n\f1630\n\nCe.Ce\n\nGASETA MUNICIPAL DE BARCELONA\n\nPos. Pres.\n\nTipus Ass.\n\nDescripció\n\n605\n606\n\nD/63220/15131\nD/60258/15131\n\nMC8(0)\nMC8(0)\n\n606\n\nD/62291/32111\n\nMC8(0)\n\n606\n\nD/63224/15131\n\nMC8(0)\n\n606\n608\n608\n609\n\nD/63501/92011\nD/63250/15131\nD/63501/92011\nD/60358/15131\n\nMC8(0)\nMC8(0)\nMC8(0)\nMC8(0)\n\n609\n\nD/60359/15131\n\nMC8(0)\n\n609\n610\n610\n\nD/63501/92011\nD/60285/15131\nD/63224/15131\n\nMC8(0)\nMC8(0)\nMC8(0)\n\n610\n401\n\nD/63501/92011\nD/60355/13324\n\nMC8(0)\nMC8(0)\n\n606\n\nD/60428/15131\n\nMC8(0)\n\nMillores equipaments\nMillora i gran manteniment espai\npúblic\nEscola Bressol Neptú i instal.\nesportiva\nMillora\ni\ngran\nmanteniment\nd'equipaments\nBéns mobles reposició Dte. Gràcia\nManteniment equipaments\nBéns mobles reposició\nObres connexió xarxa informàtica\nC. C Navas\nObres connexió xarxa infor. Espai\nV Barcino\nBéns mobles reposició\nMillores a la via pública\nObres\ngran\nmanteniment\nequipaments\nBéns mobles reposició\nImplantació nova xarxa de bus.\nFase 1. Semàfors\nAvantproj. i projectes, topogràf\nGràcia\nTOTAL\n\nNÚM. 11\n\nAltes\n\n30-3-2013\n\nBaixes\n\n180.000,00\n199.618,21\n65.381,79\n63.684,70\n6.000,00\n34.878,34\n5.121,66\n26.124,58\n25.312,68\n17.000,00\n255.000,00\n110.000,00\n10.000,00\n150.000,00\n5.563,80\n7.235.710,12\n\n7.235.710,12\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nAltres disposicions\nEl gerent de Recursos Humans i Organització per delegació de l’Alcaldia de 4 de\njuliol de 2011, disposa:\nConvocar la concessió d’ajuts econòmics amb càrrec al fons d’acció social\ncorresponent a l’any 2012, d’acord amb les bases aprovades per Decret de\nl’Alcaldia de data 27-12-2012 (Gaseta 10-01-2013), i publicar i donar-ne publicitat\nd’aquesta convocatòria a la Gaseta Municipal, iniciant-se el termini d’un mes per a\nla presentació de sol·licituds l’endemà de l’esmentada publicació.\nBarcelona, 19 de març de 2013. El gerent de Recursos Humans i Organització,\nCarles Arias i Casal.\n(Ref. 851/13)\n\n1631\n\n\f1632\n\nGASETA MUNICIPAL DE BARCELONA\n\nNÚM. 11\n\nCARTIPÀS\nDecret. En ús de les facultats conferides a aquesta Alcaldia per l’article 13. 1r.\nde la Carta de Barcelona i per l’article 14 dels Estatuts de la Fundació Barcelona\nCultura aprovats pel consell Plenari de data 22 de desembre de 2004, i modificats\nen data 22 de març de 2010, i en compliment del que disposen els articles 10 i 11\ndels Estatuts de la Fundació Museu Picasso de Barcelona aprovats pel Consell\nPlenari de data 21 de desembre de 2012, disposo:\nNomenar a proposta del Patronat de la Fundació Barcelona Cultura,\nvicepresident segon de la Fundació Museu Picasso de Barcelona:\nEl Sr. Joan Oliveras i Bagués.\nBarcelona, 25 de març de 2013. L’alcalde, Xavier Trias i Vidal de Llobatera.\n(Ref. 875/13)\n***\nDecret.\nEn ús de les facultats conferides a aquesta Alcaldia per l’article 13. 1r. de la\nCarta de Barcelona, disposo:\nNomenar en representació de l’Ajuntament de Barcelona, al Sr. Joaquim Triadú i\nVila-Abadal com a membre del Consell Social de la Universitat de Barcelona, i\nDeixar sense efecte el nomenament del Sr. Joaquim Nadal i Caparà com a membre\nde l’esmentat Consell Social de data 27 de febrer de 2008.\nBarcelona, 25 de març de 2013. L’alcalde, Xavier Trias i Vidal de Llobatera.\n(Ref. 878/13)\n\n30-3-2013\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nANUNCIS\nLlicències d’obres concedides durant els mesos de\ngener i febrer de 2013\nADREÇA\n\nDESCRIPCIÓ\n\nVia Laietana,7\n\nLegalització de la divisió en dos de l'habitatge de Via\nLaietana núm. 7 2on 1a. En resulten els habitatges\n2on 1a A de sup. útil 117,90m² i 2on 1a B de\n67,60m².\n\nGran de Gràcia, 112\n\nReparació de façana principal, amb muntatge de\nbastida tubular, d'acord amb el que s'especifica a la\ndocumentació adjunta.\n\nLa Rambla, 38\n\nProjecte d'Obres Majors per la restauració, amb\nmitjans auxiliars, de les façanes principals d'un edifici\nentre mitgeres de PB+PEnt+PPral+2PP, catalogat B\n(identificador 3046) i afectat pel PERI BA189.\n\nAv. Diagonal, 466\n\nReparació puntual de les tribunes de la façana principal\namb bastida penjant, d'acord amb el que s'especifica a\nla documentació adjunta amb data de 20-11-2012. La\nqualificació urbanística és (13a), en densificació\nurbana intensiva.\n\nPrincep d'Astúries, 38\n\nReparació de façana principal, amb muntatge de\nbastida tubular.\n\nIndústria, 19\n\nReparació d'elements puntuals a façana amb pont\npenjant a façana principal i bastida a façana posterior,\ncanvi bateria d'aigua a vestíbul.\n\nSicília, 350\n\nReparació de façana posterior, amb muntatge de\nbastida tubular.\n\nCardedeu, 26\n\nLegalització d'obres d'ampliació d'edifici aïllat aparionat\nque consta de Sot+PB+2 amb qualificació urbanística\n(20a /9u), edificació aïllada subzona unifamiliar VI. Les\nobres són l'ampliació de 26,88 m2 construïts en pl. 2ª\nd'habitatge dreta, elevació de coberta inclinada\nd'aquest espai, i modificació de part de coberta\ninclinada per una plana transitable.\n\nFrancisco Giner, 47\n\nReparació de façana principal, amb muntatge de\nbastida tubular.\n\nRoger de Flor, 330\n\nReparació puntual de la llosa del balcó a P.5 de façana\nprincipal, amb muntatge de bastida tubular.\n\n1633\n\n\f1634\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nBanys Nous, 15\n\nObres per a la divisió en dos de l'habitatge 2on 1a del\ncarrer Banys Nous núm. 15. En resulten l'habitatge\n2on 1a 1 amb una superfície útil de 87,46m² i\nl'habitatge 2on 1a 2 de sup. útil 63,41m².\n\nMandri, 36\n\nObra de segregació d' un habitatge en dos.\n\nHercegovina, 7\n\nCanvi d'ús del local baixos 2 a habitatge amb una\nsuperfície útil de 68,13 m2 (86,00 m2 construïts).\n\nPelfort, 6\n\nProjecte de modificació amb ampliació de l'habitatge\nunifamiliar aïllat de planta baixa, planta primera i\nplanta segona.\n\nVillarroel, 164\n\nRehabilitació de les façanes principal i posterior de\nl'edifici mitjançant bastida tubular.\n\nAribau, 175\n\nObra major de segregació del pis 2on 1a en dos\nhabitatges: 2on1a A (Aribau), de 106,73 m2 de sup.\nútil i considerat de nova creació, i 2on1a B (interior\nd'illa), de 135,38 m2 de sup. útil i considerat\npreexistent, i formació de vestíbul previ de 4,58 m2 de\nsup. útil. També s'enderroca el volum disconforme del\npati. No hi ha afectació d'estructura.\n\nAv. Josep Tarradellas, 120\n\nRehabilitació de façana lateral de l'edifici (Avinguda de\nSarrià) mitjançant bastida tubular.\n\nAv. Roma, 152\n\nRestauració puntual de façana principal, terrasses àtics\ni col·locació de bastida.\n\nPg. de Gràcia, 64\n\nObra major de canvi d'ús a habitatge de l'oficina\nsituada a l'entresòl 1a de l'edifici de referència, sense\nafectar estructura.\n\nDos de Maig, 215\n\nSubstitució dels 2 balcons amb balustrada (planta\nprincipal i cinquena) de la façana principal, afectant\npuntualment l'estructura de l'edifici. Muntatge i\ndesmuntatge de bastida tubular.\n\nDiputació, 229\n\nObra major de reparació de tres patologies puntuals\n(detectades arran de l'ITE): fissura localitzada a l'estuc\nde façana principal (planta primera), fissura en el\ncoronament d'una pilastra (entre pl. pral. i pl. 1a), i\nfissura en pati posterior (a l'alçada del 4rt pis). No hi\nha afectació d'estructura.\n\nAv. Josep Tarradellas, 20\n\nRestauració puntual de façana amb pont penjat.\n\nRosselló, 194\n\nObra Major de rehabilitació de la façana principal i de\nles mitgeres a nivell de la planta cinquena, amb\ntreballs verticals.\n\nBalmes, 149\n\nReparació puntual façana principal de l'edifici ubicat al\nC. Balmes 149.\nReparació del badalot de l'ascensor, terrat de portes\n1es i 2es, terrasses de l’àtic-1a, 2a i sobreàtic 1a.\n\nRda. Sant Pere, 50\n\n\fNÚM. 11\n\n30-3-2013\n\nADREÇA\n\nGASETA MUNICIPAL DE BARCELONA\n\nDESCRIPCIÓ\n\nAragó, 97\n\nRehabilitació de façana posterior, patis interiors i del\ntancament exterior del pis 5é 2a de la finca mitjançant\nbastida tubular. i plataforma elevada de nivell variable.\n\nSepúlveda, 11\n\nRehabilitació de façana principal de l'edifici mitjançant\nbastida tubular.\n\nProvença, 107\n\nRestauració de façana posterior.\n\nRosselló, 146\n\nRehabilitació de façana principal, de la coberta i dels\npatis interiors de la finca mitjançant bastida tubular i\nsistemes d'accés vertical amb cordes d'escalada.\nRehabilitació de la façana principal, patis interiors i\nimpermeabilització de la coberta.\n\nParís, 81\n\nRestauració de la façana principal i reparació puntual\nde la façana posterior.\n\nMarina, 229\n\nRehabilitació de façana posterior amb instal·lació de\nbastida. Rehabilitació de la façana posterior amb\ninstal·lació de bastida.\n\nCartagena, 251\n\nProjecte d'obres per la rehabilitació de la façana\nprincipal, lateral i posterior amb bastida tubular, a la\nfinca situada al carrer Cartagena 251.\n\nMarina, 279\n\nProjecte d'obres per la reparació puntual en façana\nprincipal i posterior de la finca del carrer Marina 279.\n\nRbla. Catalunya, 91\n\nObra major de reparació de la façana principal\nconsistent en la substitució de les juntes siliconades de\nles plaques metàl·liques que la conformen, i neteja\ngeneral. Inclou instal·lació de bastida a nivell de planta\nbaixa sense ocupació de calçada.\n\nMallorca, 270\n\nObra major de segregació de l'habitatge àtic 2a (dúplex\nen àtic i sobreàtic) en dos habitatges: habitatge A\n(sobreàtic 2a) considerat l'existent (de 72,43 m2 de\nsup. útil), i habitatge B (àtic 2a) considerat de nova\ncreació (de 224,80 m2 de sup. útil). Les obres no\nafecten ni l'estructura de l'edifici ni les façanes.\n\nNàpols, 187\n\nReparació del voladís de coronament de la façana\nprincipal amb instal·lació de bastida tubular.\n\nSepúlveda, 100\n\nReparacions puntuals a les façanes principal i posterior\nde l'edifici mitjançant bastida tubular i sistemes d'accés\nvertical amb cordes d'escalada.\n\n1635\n\n\f1636\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nMallorca, 314\n\nObres de reforma per a la divisió del pis primer primera\nen 3 habitatges (1r 1a A, 1r 1a B i 1r 1a C) i un\ndespatx (1r 1a D).Sup. útil habitatge 1r 1a A =\n40,07m²; sup. útil habitatge 1r 1a B = 42,70m²; sup.\nútil habitatge 1r 1a C = 57,77m²; sup. útil despatx =\n60,26m².\n\nBalmes, 165\n\nReparació puntual de la façana principal.\n\nComte d'Urgell, 19\n\nRehabilitació dels tancaments laterals i de la coberta de\nla galeria del pis 5é 1a. Rehabilitació i millora de les\ncondicions tèrmiques de la paret mitgera amb la finca\nnúm. 17 del carrer Comte d'Urgell. Instal·lació de\nbastides tubulars.\n\nPelai, 11\n\nObra major de reforma i canvi d'ús de l'oficina situada\nal principal D per a convertir-la en habitatge (174,50\nm2 de sup. útil). No hi ha afectació d'estructura ni\ns'intervé a la façana.\n\nAribau, 136\n\nRehabilitació façana c. Aribau 136. Reparació façana.\n\nEntença, 129\n\nRehabilitació de la façana posterior, dels patis interiors\ni de la coberta de la finca. Reparació d'esquerdes en\nparets de càrrega i sostres. Instal·lació de bastides\ntubulars sense ocupació de via publica als patis i\nfaçana posterior.\n\nEnric Granados, 33\n\nObra Major. Rehabilitació de 12 habitatges adossats.\n\nAv. Roma, 97\n\nReparacions puntuals a la façana posterior de l'edifici\nmitjançant sistemes d'accés vertical amb cordes\nd'escalada.\n\nPtge. d’en Sagristà , 17\n\nRehabilitació de façana principal de l'edifici mitjançant\nbastida tubular.\n\nTrafalgar, 13\n\nObra Major. Reparació, neteja i pintat de la façana.\n\nComte d'Urgell, 40\n\nRehabilitació de façana posterior de l'edifici mitjançant\nbastida tubular.\n\nVinyar, 79\n\nObra Major. Reforma interior de local per a canvi d'ús i\nsubdividir-lo en 4 habitatges.\n\nAvinyó, 48\n\nReparació puntual de balcons, restauració de mitgera,\nrenovació parcial de la instal·lació elèctrica i substitució\ndel clavegueró d'una finca que forma part d'un conjunt\nprotegit (Muralla Romana). Instal·lació de bastides\ntubulars.\n\n\fNÚM. 11\n\n30-3-2013\n\nADREÇA\n\nGASETA MUNICIPAL DE BARCELONA\n\nDESCRIPCIÓ\n\nJericó, 5\n\nLlicència per a la ampliació de l'escola Gravi, consistent\nen la construcció de forjat en planta baixa de 48,40 m²\na zona de magatzem amb doble alçada, destinant la\nplanta soterrani a magatzem i generant una nova aula\na la planta baixa, segons projecte presentat \"Projecte\nd'ampliació d'una aula a la planta baixa de l'escola\nGravi educació secundària i batxillerat.\n\nPtge. Encarnació, 2\n\nEl projecte presentat, tracta de la divisió en dos d'un\nlocal i el canvi d'ús dels 2 locals resultants a 2\nhabitatges. El local es situa en PB i altell d'un edifici\nplurifamiliar en cantonada a passatge format per planta\nbaixa, 4 plantes pis àtic i sobreàtic.\n\nAv. Can Baró, 1\n\nEl projecte presentat tracta de la legalització del canvi\nd'ús d'un local-despatx a habitatge. El local es situa en\nP2 d'un edifici en cantonada format per 2 P. Soterrani,\nsemisoterrani, entresòl, 4 plantes pis i àtic dedicat a\ndespatxos. A l'edifici queden un total de 1 habitatge.\nL'habitatge, de 40,20m² de superfície.\n\nSerra, 16\n\nRehabilitació integral d'edifici de PB+PPral+3PP\nobtenint en PB un local (73.84m2) i una oficina\n(24.92m2);P Pral. dos habitatges (PPral-1:56.63m2 i\nPPral-2:71.17m2);P1 dos habitatges (1-1:56.12m2 i 12:40.18m2) i una oficina (26.44m2);P2 dos habitatges\n(2-1:50.86m2\ni\n2-2:49.29m2)\ni\nuna\noficina\n(26,44m2);en P3 un habitatge (3-1:47.40m2) i una\noficina (48.58m2).\n\nPg. Sant Gervasi, 34\n\nDivisió de l'habitatge quart segona en dos habitatges:\n04 02 A (habitatge nou) de 85,57 m2 de superfície útil\ni 04 02 B (existent) de 83,27 m2 de sup. útil.\n\nPl. Unió, 23\n\nObra major consistent en la instal·lació d'aparell\nelevador a l'interior d'edifici d'habitatges plurifamiliar\ninclòs dins el catàleg de patrimoni de Sant Martí.\n\nAlmogàvers, 122\n\nObra major consistent en el condicionament acústic de\nla coberta d'una nau de la Sala Razzmatazz, edifici\ncatalogat, amb el canvi de configuració de la seva\ncoberta, incloent variacions volumètriques per afegir-hi\naïllaments.\n\nAv. Icària, 139\n\nObra major consistent en la reforma de local amb ús\nd'oficina, per a la seva segregació i canvi d'ús a\nhabitatges, amb un total de 4, restituint l'estat de la\nllicència original d'obra nova.\n\n1637\n\n\f1638\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nRuiz de Padrón, 62\n\nObra major consistent en la legalització de sostre a\nterrat d'habitatge unifamiliar entre mitgeres, de\n17,00m2.\n\nAmistat, 21\n\nObra major consistent en la reforma i canvi d'us de\nlocal industrial (ús principal de l'edifici) a residencial\npúblic, amb la implantació d'alberg juvenil, amb una\nsuperfície construïda total de 998,78 m2.\n\nSepúlveda, 81\n\nRestauració façana principal i col·locació de bastida.\n\nSugranyes, 9\n\nObra Major. Canvi d'us d'edifici industrial a un edifici\nresidencial 11 habitatges i un local comercial.\n\nAv. Josep Tarradellas, 116\n\nRehabilitació baranes metàl·liques de balcons de façana\ni col·locació de bastida.\n\nEnamorats, 6\n\nProjecte per la reparació de les façanes principals i\nposterior de les finques situades al carrer Enamorats 6\ni Consell de Cent 519.\n\nBailèn, 95\n\nProjecte d'obres per la reparació de patis amb treballs\nverticals al carrer Bailèn 95.\n\nPadilla, 220\n\nReparació dels balcons de la façana posterior (pati\nposterior) mitjançant bastida tubular.\n\nValència, 62\n\nRehabilitació de la façana principal de la finca amb\ninstal·lació de bastida tubular ocupant la via pública.\n\nPl. Sagrada Família, 18\n\nProjecte per la rehabilitació de façana i vestíbul d'accés\nen un edifici plurifamiliar situat a Plaça Sagrada Família\n18.\n\nBalmes, 60\n\nReparació de la façana principal i reparacions puntuals\na la façana posterior.\n\nCasanova, 112\n\nRehabilitació de façana principal de l'edifici mitjançant\nbastida tubular.\n\nIndústria, 55\n\nRehabilitació parcial de la façana i reforç puntual de les\nbigues del forjat d'edifici existent entre mitgeres que\nconsta de PB+3. Les obres que se sol·liciten són les\nque s'especifiquen al projecte segellat. La qualificació\nurbanística és (13e) en densificació urbana intensiva\nEixample.\n\nPg. Maragall, 23\n\nObra major. Reparació puntual del trencaaigües en\nedifici ubicat dins el Conjunt Esp. de l'Eixample.\n\n\fNÚM. 11\n\n30-3-2013\n\nADREÇA\n\nGASETA MUNICIPAL DE BARCELONA\n\nDESCRIPCIÓ\n\nFontanella, 14\n\nReforma interior de l’habitatge 1er 1a del carrer\nFontanella núm.14 i la seva divisió en dos. En resulten\nl'habitatge 1er 1a A de sup. útil 107,85m², l’habitatge\n1er 1a B de 70,33m² i un distribuïdor d'accés als dos\nde sup. 2.98m².\n\nAvinyó, 29\n\nProjecte de divisió de l'habitatge, Pral. 2a en dos\nhabitatges, el Pral. 2a A i el Pral. 2a B, en edifici situat\nal barri gòtic, amb nivell de catalogació C., casa Isidre\nSicart, i inclòs al conjunt muralla romana, nivell B.\n\nMorabos, 5\n\nConstrucció d'un edifici plurifamiliar de nova planta\nentre mitgeres, composat d'un soterrani, planta baixa i\ntres plantes pis; destinat a vint-i-un (21) habitatges de\nprotecció oficial, dos (2) locals comercials i un\naparcament per a quinze (15) places de cotxes i quatre\n(4) de motos.\n\nAv. Vallcarca, 235\n\nReforma d'un edifici existent (equipament esportiu) per\ntal de destinar-lo a l'ús d'edifici social esportiu, com a\ncentre de formació, oficines i aparcament del Grup\nDIR.\n\nPg. Cantunis, 67\n\nConstrucció de un nou cubetó (C-16) amb sis tancs\nd'eix vertical per l'emmagatzematge de productes\npetrolífers (gasoil GO-A), de 11.083 m3 de capacitat\nnominal cadascun i diàmetre exterior 28 m amb sostre\nfix (T-071 a T-076), en ampliació de la capacitat\nd'emmagatzematge en la planta de CLH al Moll Sud del\nPort de Barcelona.\n\nVia Laietana, 6\n\nRestauració de la façana principal d'un edifici protegit\n(nivell C) amb instal·lació d'una bastida.\n\nMorera, 6\n\nObra Major. Projecte de reparació del sostre del porxo\nen edifici catalogat amb nivell C, al barri del Raval.\n\nArc de Santa Eulàlia, 2\n\nRestauració d'un celobert a un edifici protegit (nivell\nB).\n\nPrincesa, 56\n\nRestauració de cornisa a la façana principal amb\ninstal·lació de bastida penjada, restauració de patis i\nreparació dels frontals de galeries a la façana posterior\na un edifici protegit (nivell B).\n\nPl. Santa Caterina, 2\n\nRestauració dels balcons d'època barroca a la façana de\nla Pça. Santa Caterina a un edifici protegit (nivell C)\namb instal·lació de bastida tubular.\n\n1639\n\n\f1640\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nTrafalgar, 52\n\nProjecte d' Obres Majors per la reparació puntual de\ncornisa en edifici d' habitatges plurifamiliar entre\nmitgeres, amb qualificació urbanística 12d,afectat pel\nPERI del Sector Oriental catalogat C.\n\nLa Rambla, 27\n\nProjecte per la restauració, amb mitjans auxiliars, de la\nfaçana principal del Teatre Principal de la Rambla,\nedifici entre mitgeres de PB+PPral+2PP, catalogat B\n(identificador 723) i afectat pel PERI BA188.\n\nSant Domènec del Call, 11\n\nObres per la instal·lació d'un ascensor a l'ull d'escala\nd'una finca situada en el conjunt protegit de la Muralla\nRomana.\n\nSant Joan de Malta, 8\n\nObra major consistent en gran rehabilitació d'edifici i el\nseu canvi d'ús principal a habitatge, amb un total de\n149,10m2.\n\nAv. Meridiana, 278\n\nObra Major per a canvi d'ús a habitatge d'un local en\nplanta entresòl d'edifici plurifamiliar entre mitgeres.\n\nBorriana, 85\n\nObra Major de legalització de l'ampliació d'un habitatge\nmitjançant canvi d'ús de local annex.?\n\nAgregació, 19\n\nCanvi d'ús de local a 2 habitatges pensats per a un\nprograma funcional de 2 persones, disposant cada un\nde 1 habitació conjugal unida amb la sala-menjadorcuina en un únic espai que ventilarà pel pati posterior\nde l'edifici. Aquesta façana posterior s'endarrerirà en\npl. baixa respecte la seva posició original enrasant-la,\namb l'alineació de les plantes pis.\n\nBascònia, 49\n\nObra Major de rehabilitació de façana en dos\nedificacions entre mitgeres que formen part del conjunt\nprotegit del carrer Bascònia, inclòs en el Pla Especial de\nprotecció de Patrimoni del Districte.\n\nCartellà, 15\n\nObra Major. Instal·lació d'ascensor en exterior d'un\nedifici plurifamiliar.\n\nPg. Sant Joan Bosco, 42\n\nObres consistent en la reforma i adequació de l'edifici G\namb la instal·lació d'una escala d'emergència per la\nfaçana, reforma de la impremta del centre escolar\nconsistent en ignifugacions estructurals, col·locació de\nportes tallafocs i reforma de la coberta de l'edifici H\nd'acord als requisits d'adequacions de la llicència\nambiental.\n\n\fNÚM. 11\n\n30-3-2013\n\nADREÇA\n\nGASETA MUNICIPAL DE BARCELONA\n\nDESCRIPCIÓ\n\nMossèn Vives, 29\n\nProjecte d'habitatge unifamiliar aïllat de planta\nsoterrani -2, planta soterrani 1, Planta baixa, planta\nprimera i planta segona i piscina.\n\nPl. Molina, 5\n\nObra de segregació d' un habitatge en dos.\n\nConsell de Cent, 83\n\nReforma i canvi d'ús d'un edifici comercial existent,\ncompost de PB+PEntresòl+6PPis+PÀtic+PSÀtic, per a\ndestinar-lo a ús d'habitatge plurifamiliar amb un total\nde 33 habitatges i 1 local comercial.\n\nCarles Riba, 2\n\nActuació d'enjardinament de la \"parcel·la oest 2\"\ndestinada a equipament esportiu amb sostre edificable\n0 m2, coincidint amb els límits definits al plànol 06 de\nla Modificació del Pla general metropolità a l'àmbit\nd'actuació de Torre Vilana (aprovació definitiva amb\ndata 25 de juliol de 2005).\n\nAv. Diagonal, 520\n\nObra de rehabilitació de façana interior i coberta amb\nactuacions puntuals a façana principal, amb bastida, d'\nuna cantonada a carrer d' un edifici catalogat.\n\nIsaac Newton, 26\n\nReparació de patologies de la façana sud del mòdul\nd'ampliació de l'edifici modernista del Museu\nCosmocaixa, amb muntatge de bastida tubular.\n\nBalmes, 437\n\nObra de legalització de segregació d' un habitatge en\ntres, en edifici catalogat. Subdivisió d'un habitatge en 3\nhabitatges.\n\nMuntaner, 238\n\nObra de rehabilitació de façana mitgera d un edifici\ncatalogat. Consta a l' expedient l' informe favorable de\nPatrimoni.\n\nLa Rambla, 121\n\nReparació puntual d'un balcó, modificació d'un baixant i\nreforç de diverses bigues a un edifici protegit (nivell C)\namb instal·lació de bastides tubulars a l'àmbit de les\nzones d'actuació.\n\nRda. Sant Antoni, 44\n\nProjecte d'Obres Majors per la divisió dels habitatges\npreexistents 1-1 i 1-2 obtenint:1-1-A de 58.27m2; 11-B de 49.70m2; 1-2-A de 57.41m2; 1-2-B de\n54.28m2 de superfície útil, en una finca entre mitgeres\nformada de PSot+PB+8PP+PAt, afectada pel PERI\nBA188.\n\nRiera de Sant Miquel, 1\n\nReparació puntual de l’ampit del terrat a façana\nprincipal i canvi de les peces en mal estat. Reparació\npuntual d'ampit de façana i substitució de cobremurs\nmalmesos.\n\n1641\n\n\f1642\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nIndústria, 56\n\nReparació de façanes, amb muntatge de bastida\ntubular.\n\nPl. del Sol, 23\n\nGran rehabilitació en edifici existent entre mitgeres de\nPB, Altell, 2 PP i Terrat, sense increment de volum ni\nsostre; per la creació de 5 nous habitatges i la reforma\ndels 4 existents.\n\nCòrsega, 452\n\nReparació puntual de façana principal, amb muntatge\nde bastida tubular.\n\nProvença, 115\n\nArranjament balcons de façana posterior i terrat.\n\nAv. .Roma, 36\n\nRehabilitació de la façana principal de la finca amb\ninstal·lació de bastida tubular ocupant la via pública.\n\nGran Via Corts Catalanes, 763\n\nActuacions en terrat i en barana (peces d'acabament).\n\nAusiàs Marc, 147\n\nReparació de façana posterior: actuació en 174 m2 de\nsuperfície mitjançant bastida tubular.\n\nComte d'Urgell, 282\n\nArranjaments en façanes i col·locació de bastida.\n\nAragó, 42\n\nRestauració façana i col·locació bastida.\n\nBailèn, 103\n\nProjecte de neteja de l'aplacat i canvi de fusteries a la\nfaçana principal i adaptació de l'accés a la finca situada\nal carrer Bailèn 103.\n\nGran Via Corts Catalanes, 749\n\nProjecte d'obres per la reparació d'element decoratiu\nde la cúpula de remat d'una de les torres de la plaça de\nbraus \" La Monumental\", a la Gran Via de les Corts\nCatalanes 749.\n\nGran Via Corts Catalanes, 743\n\nProjecte d'obres per la rehabilitació de la façana\nprincipal i mitgera amb instal·lació de bastida a la finca\nsituada a Gran Via de les Corts Catalanes 743.\nRehabilitació de façana principal i mitgera.\n\nBailèn, 149\n\nProjecte d'obres per les reparacions puntual en balcons\nde façanes de pati d'illa, a patis interior i nuclis d'escala\nde la finca situada al carrer Bailèn 149.\n\nPau Claris, 168\n\nRehabilitació de façana principal, posterior i mitgera\namb la finca veïna del carrer Pau Claris, 166, amb\ninstal·lació de bastida tubular i pont penjat sense\nocupació de la via pública.\n\n\fNÚM. 11\n\n30-3-2013\n\nADREÇA\n\nGASETA MUNICIPAL DE BARCELONA\n\nDESCRIPCIÓ\n\nValència, 169\n\nRehabilitació dels dos patis interiors centrals amb\ninstal·lació de bastida tubular amb proteccions, d'un\nedifici plurifamiliar entre mitgeres de planta baixa més\nset plantes pis.\n\nBalmes, 148\n\nRestauració de coberta plana transitable a nivell de la\nplanta àtic, d'un edifici amb ús principal d'oficines,\nentre mitgeres en cantonada i de planta baixa,\nentresòl, sis plantes pis i àtic.\n\nNàpols, 257\n\nObra Major. Rehabilitació de façanes.\n\nAragó, 48\n\nRehabilitació de façana posterior de l'edifici mitjançant\nbastida tubular.\n\nViladomat, 51\n\nRestauració del ràfec de la façana posterior mitjançant\nbastida tubular.\n\nCalabria, 255\n\nReparacions puntuals a la façana principal de l'edifici\nmitjançant sistemes d'accés vertical amb cordes\nd'escalada.\n\nRda. Sant Antoni, 27\n\nProjecte de subdivisió de l'habitatge Primer Primera de\nla finca situada a la Ronda Sant Antoni 27, resultant\ndos habitatges denominats Primer Primera A i Primer\nPrimera B.\n\nPau Claris, 136\n\nObra Major de rehabilitació de cobertes i patis de\nventilació, sense afectació estructural.\n\nJovellanos, 7\n\nObres\nde\nrehabilitació\nintegral\n(primera\nfase\nd'actuacions dins d'un pla director general) en un\nedifici entre mitgeres de PSot+PB+PPral+4PP, afectat\npel PERI BA188, executant reforços estructurals, creant\ni legalitzant habitatges, obra civil per la instal·lació d'un\nascensor, restaurant i modificant les envolupants i\nrenovant les instal·lacions comuns.\n\nBallester, 27\n\nReforç de forjat de bigues de fusta en zones humides\ndels habitatges existent en l'edifici.\n\nFerran, 11\n\nProjecte de divisió de dos habitatges, Pral. 1a i 1r 2a,\nen 3 habitatges: Pral. 1a, Pral. 3a(en dúplex amb pis\nsuperior) i 1r 2a, i reforma del Pral. 2a, en edifici situat\nal barri gòtic amb nivell de catalogació C, i inclòs en el\nconjunt de nivell C del carrer Ferran i Ptge. Crèdit.\nsuperfície útil: Pral. 1a:56,55 m2; Pral. 2a:40,10 m2;\nPral. 3a:48,70 m2; 1r 2a:40,20 m2.\n\nBellesguard, 20\n\nRehabilitació i reforma del cos annex adossat al mur de\ncontenció destinat a garatge aparcament d'un vehicle\nper destinar-lo a uns serveis sanitaris.\n\n1643\n\n\f1644\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nBalmes, 392\n\nDivisió de l'habitatge cinquè primera en dos habitatges:\n05 01A (existent) amb 59,60 m2 de superfície útil i\n05 01B (nou) amb una superfície útil de 61,79 m2.\n\nGran Via Corts Catalanes, 550\n\nModificacions de la llicència consistents en l'ampliació\ndel soterrani, el manteniment del pati d'escala de\nl'edificació original, ampliació del pati mitger\n,adequació de la façana posterior i variacions de detall\nquedant la descripció de l’edificació de la següent\nmanera : Edifici per a ús hoteler (4* amb 63\nhabitacions).\n\nComerç, 60\n\nRehabilitació del conjunt de tres edificacions, que\ndonen front a tres carrers, composades de\nPS+PB+4PP+PA. Les obres consisteixen en el\ntractament de les façanes i la redistribució de 9, 11, i\n13 nous habitatges respectivament, resultat de la\ndivisió d'habitatges existents, sense intervenir als\nlocals comercials i a la resta d'habitatges.\n\nSant Antoni Maria Claret, 167\n\nObres de consolidació estructural consistents en\nl'estintolament de dos pilars d'obra de fàbrica i amb\nrecalçat de la seva fonamentació, en l'antic Convent\n(ala est, antigues Cuines), actual Pavelló de\nToxicomanies, del Recinte Històric del Conjunt\nModernista de l'Hospital de la Santa Creu i de Sant\nPau.\n\nJonqueres, 16\n\nReforma i canvi d'ús d'oficina a habitatge de l'entitat\n(núm. 83 segons Registre de la Propietat) situada a la\nplanta vuitena porta C amb escala accessible pel carrer\nJonqueres 16, de l'edifici d'oficines i habitatges,\nanomenat Gratacels Urquinaona, situat a la cruïlla dels\ncarrers Trafalgar i Jonqueres.\n\nProvença, 326\n\nDivisió en dos entitats d'un habitatge situat la planta\nprincipal primera, quedant com a principal 1a-A\nl'habitatge amb façana a l'interior d'illa de 104,20m2\nútils i com a principal 1a-B l'habitatge amb façana al\ncarrer Provença de 56,65m2 útils.\n\nPallars, 179\n\nEdifici destinat al nou centre tecnològic de la Fundació\nLeitat; consistent en dues plantes soterrani, destinada\nla -2 a aparcament i la -1 a instal·lacions; planta baixa\ni cinc plantes pis destinades a l'activitat sol·licitada\n(Laboratori d'anàlisis i de recerca).\n\n\fNÚM. 11\n\n30-3-2013\n\nADREÇA\n\nGASETA MUNICIPAL DE BARCELONA\n\nDESCRIPCIÓ\n\nMonlau, 41\n\nRestauració de la façana de la Plaça de Masadas núm 5\namb operacions de reparació puntual d'esquerdes i\nrevestiment, i tractament final del conjunt de la façana\namb un pintat, amb l'ajuda de bastida segons el\nprojecte presentat per l'arquitecte Oscar Aguilar\nMontero. Edifici del Conjunt de la Plaça de Masadas\namb un nivell de protecció C.\n\nCoroleu, 65\n\nRestauració de la façana, reparació de la coberta,\nvestíbul, escala, patis interiors i adequació de les\ninstal·lacions comuns amb l'ajuda de bastida. L'edifici\nes troba catalogat amb un nivell de protecció C a més\nde trobar-se integrat dins del conjunt del carrer\nCoroleu .\n\nPg. de Gràcia, 116\n\nRehabilitació integral i canvi d'ús per a Alberg, amb\nafectació estructural, d'edifici existent entre mitgeres\nque consta de PB.+ P. Pal .+5.La qualificació\nurbanística és (13a) en densificació urbana intensiva.\nLes obres són l'adequació de tot l'edifici al nou ús,\nexcepte un local en PB.\n\nConsell de Cent, 343\n\nObra major de segregació dels habitatges Pral. 1a i\nPral. 2a en dos habitatges respectivament: Pral. 1a A\n(70,00 m2 i considerat existent) i Pral. 1a B (99,21 m2\ni considerat nou), i Pral. 2a A (70,89 m2 i considerat\nexistent) i Pral. 2a B (97,30 m2 i considerat nou). Hi\nha afectació d'estructura.\n\nParís, 150\n\nRehabilitació de façana principal amb instal·lació de\nbastida tubular amb proteccions i sense ocupació de la\nvia pública, d'un edifici entre mitgeres en cantonada de\nplanta baixa més sis plantes pis.\n\nPtge. Rovira, 10\n\nObra major de reforma de local en PB amb canvi d'ús a\nhabitatge, de 76,80m2 construïts.\n\nGran Via Corts Catalanes, 657\n\nRehabilitació de les parts superiors dels patis, la\nmitgera vista, les cobertes de les mansardes, la\ncoberta i el ràfec superior.\n\nValència, 213\n\nReparació de façana localitzades en baranes d'obra del\nbalcó del pis principal i de tribunes a nivell de primer\npis.\n\nDiputació, 159\n\nProjecte de subdivisió de l'habitatge Tercer Segona de\nla finca situada al carrer Diputació 159, resultant dos\nhabitatges denominats Tercer Segona A i Tercer\nSegona B.\n\n1645\n\n\f1646\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nTreball, 230\n\nObra major consistent en la reparació de baixant en\nmal estat en pati interior de parcel.la en edifici\nplurifamiliar.\n\nRosselló, 237\n\nRehabilitació canto inferior tribuna planta principal.\n\nRbla. de Catalunya, 102\n\nObra major de segregació de l'habitatge 5è 2a en dos\nhabitatges, el 5è 2a A (59,40 m2 i considerat existent)\ni el 5è 2a B (120,61 m2 i considerat nou). Hi ha\nafectació d'estructura.\n\nRibes, 77\n\nProjecte d'obres per la rehabilitació de la façana\nposterior i pati interior a la finca situada al carrer Ribes\n77.\n\nCòrsega, 544\n\nReparació i pintat dels paraments verticals de la\ntribuna de la façana posterior mitjançant bastida\ntubular a la finca de C. Còrsega, 544.\n\nValència, 259\n\nRehabilitació amb modificació de façana a nivell de\nplanta baixa d'un edifici hoteler, consistent en\nl'enderroc de marquesina existent, modificació dels\nbuits arquitectònics en el carrer València i Ptge. Camps\nElisis amb substitució de l'actual revestiment de\nfaçana. Instal·lació de bastida tubular amb proteccions\ni sense ocupació de la via pública.\n\nLondres, 35\n\nArranjament de balcons de façana principal i col·locació\nde bastida.\n\nPtge. Gaiol, 5\n\nProjecte de reparació de façana posterior amb\ninstal·lació de bastida tubular de la finca situada al\npassatge de Gaiolà 5.\n\nParis, 206\n\nObra major de segregació de l'habitatge 4rt1a en dos :\nel 4rt 1a A (de 125,19 m2 de sup. útil i considerat\nl'existent), i el 4rt 1a B (de 78,39 m2 de sup. útil i\nconsiderat de nova creació). No hi ha afectació\nd'estructura ni de façana.\n\nDiputació, 415\n\nProjecte d'obres per la reparació de balcons i\nancoratges de baranes en façana a la finca situada al\ncarrer Diputació 415-419.\n\nCòrsega, 344\n\nObra d'enderroc d'un edifici d'oficines (antiga Bayer)\nentre mitgeres, de planta soterrani, baixa i dos o tres\nplantes pis, incloses unes golfes habitables. Instal·lació\nde bastides tubular i tanca de protecció, sense\nocupació de la via pública.\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\nADREÇA\n\nDESCRIPCIÓ\n\nGran Via Corts Catalanes, 416\n\nArranjament de balcons i col·locació de bastida.\n\nConsell de Cent, 96\n\nArranjament del ràfec i barana de coronació del edifici\njuntament\namb\nels\nelements\nornamentals\ncorresponents. col·locació de bastida.\n\nMuntaner, 360\n\nSegregació d'un habitatge existent en dos habitatges\nsense afectar l'estructura de l'edifici. L'habitatge\nresultant es 6º 1ª 'A' (de 70,72 m2. útils interiors) i 6º\n1ª 'B' (de 76,47 m2. útils interiors).\n\nDènia, 29\n\nConstrucció d'un edifici plurifamiliar entre mitgeres\ncompost de 2 plantes soterrani per a 21 vehicles i 4\nmotos, planta baixa amb altell, dos plantes pis i planta\ncoberta. A la planta baixa es distribueixen 4 habitatges\ndúplex, a la planta 1a tres habitatges i a la planta 2a\ntres habitatges. El nombre total d'habitatges a\nl'edificació és (10) deu.\n\nNumància, 20\n\nObra major per reforma\nl'habitatge àtic 2on. en\n(habitatge nou) de 42,85\n2on.B (habitatge existent)\nútil.\n\nBlasco de Garay, 26\n\nReforma de part\ncatalogat nivell B.\n\nNumància, 20\n\nObra major per reforma interior per la divisió de\nl'habitatge 1er.3a. en DOS ( 2 ) habitatges: 1er.3a.A\n(habitatge nou) de 50,12 m2 de superfície útil i\n1er.3a.B (habitatge existent) de 50,52 m2\nde\nsuperfície útil.\n\nManila, 54\n\nCanvi d'ús i adequació d'un local destinat a oficines en\nplanta entresol 2a. per a ús d'habitatge, de 185,15 m2\nconstruïts, sense modificació d'estructura, en edifici\nplurifamiliar existent.\n\nAv. Sarrià, 30\n\nCanvi d'ús d'un local de 224,25 m2 construïts, situat en\nplanta primera i destinat a oficines, per a transformarlo en dos habitatges, de 112,02 m2 de superfície\nconstruïda el 1er. 3a. i de 112,23 m2 de superfície\nconstruïda el 1er. 4a., en edifici plurifamiliar, sense\nmodificació d'estructura.\n\nde\n\ninterior per la divisió de\n2 habitatges: àtic 2on.A\nm2 de superfície útil i àtic\nde 40,48 m2 de superfície\n\nla façana posterior\n\nd'edifici\n\n1647\n\n\f1648\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nRiudarenes, 5\n\nProjecte per l'estabilització i restauració de la façana\ntestera (façana curta dins del carrer Riudarenes) i\ntractament provisional d'impermeabilització i aïllament\ntèrmic de les mitgeres de les finques 17 i 19 del carrer\nAtaülf (amb elements auxiliars) en un edifici\nparcialment enderrocat, amb catalogació C.\n\nValència, 241\n\nDivisió en dos entitats, de l'habitatge situat la planta\ntercera, quedant com a 3er A l'habitatge de 63,00m2\nútils i com a 3er B l'habitatge de 68,25m2 útils, tots\ndos amb façana al carrer València.\n\nLa Rambla, 101\n\nObres per a la divisió en dos de l'habitatge de la planta\nprimera de La Rambla 101, edifici catalogat amb nivell\nC i inclòs al conjunt de La Rambla. En resulten\nl'habitatge 1er 1a de sup. útil 56,30m² i l'habitatge 1er\n2a de sup. útil 47,88m²\n\nBalmes, 51\n\nObra major consistent en la construcció d'un edifici de\nnova planta (amb manteniment de la façana principal)\nper a ús residencial (hotel 1*) amb 128 places\nhoteleres\n(64\nhabitacions\ndobles),\n5\nplaces\nd'aparcament per a cotxe i 2 places per a càrrega i\ndescàrrega.\nL'edificació\nes\ncomposa\nde\n1PS+PB+Altell+5PPis amb instal·lacions a la planta\ncoberta.\n\nIndústria, 151\n\nRehabilitació de les lloses de balcó de la façana\nprincipal amb bastida tubular fixa. Sanejat i pintat dels\n3 patis interiors que donen a la part anterior de la finca\namb bastida penjant mòbil.\n\nVerdaguer I Callis, 12\n\nRestauració de la tanca i la font del jardí al Cercle\nBarcelonès de Sant Josep (protecció de nivell B) amb\ninstal·lació d'una bastida tubular.\n\nPtge. Batlló, 5\n\nReparacions puntuals a les façanes principal i posterior\ni a la coberta de l'edifici mitjançant sistemes d'accés\nvertical amb cordes d'escalada.\n\nLondres, 61\n\nSubstitució trencaaigües dels ràfecs de façanes a\ncarrer.\n\nValència, 334\n\nObra en tres plantes de l'edifici de reforma sense\nafectació estructural i subdivisió en dos habitatges, de\nles entitats de la finca amb ús actual d'habitatge: 1r\n2a, 2n 2a i 3r 2a.\n\nAv. Diagonal, 301\n\nProjecte d'obres per la instal·lació d'un ascensor en un\nedifici situat a l'Avinguda Diagonal 301.\n\nAragó, 207\n\nEs sol·licita llicència d'obres consistent principalment en\nla instal·lació d'ascensor afectant l'estructura de\nl'edifici, noves instal·lacions d'electricitat i gas.\n\n\fNÚM. 11\n\n30-3-2013\n\nADREÇA\nAribau, 143\n\nGASETA MUNICIPAL DE BARCELONA\n\nDESCRIPCIÓ\nEs sol·licita llicència d'obres per la restauració de la\nfaçana posterior de l'edifici de referència inclòs el\nmuntatge de la bastida.\n\nRosselló, 370\n\nObra Major. Rehabilitació de la façana posterior.\n\nElisabets, 3\n\nReparació de paviment al pati interior, reparació\npuntual d'una llinda i reforç de l'estructura de la\nclaraboia a un edifici protegit (nivell C).\n\nAv. Diagonal, 301\n\nProjecte d'obres per la reforma i canvi d'ús del pis\nentresòl situat a l'Avinguda Diagonal 301.\n\nCasp, 41\n\nLegalització de reforma sense afectació estructural per\nla subdivisió de l'habitatge 02 01 de sup. útil 224,90\nm2 en dos habitatges: 02 01 A considerat de nova\ncreació (sup. útil 102 m2) i 02 01 B considerat usat o\npreexistent (sup. útil 119,45 m2).\n\nBurgos, 31\n\nDeconstrucció de diverses dependències a l'interior del\nrecinte de FMB.\n\nSeptimània, 28\n\nDivisió de l'habitatge planta primera porta primera en\ndos habitatges: 01 01A (nou) de 63,65 m2 de\nsuperfície útil (72,20 m2 de sup. construïda) i 01 01B\n(existent) de 68,55 m2 de superfície útil (76,80 m2 de\nsup. construïda).\n\nAlt de Gironella, 32\n\nReforma i ampliació de l'edifici unifamiliar mantenint\nles façanes principal i lateral amb l'ampliació d'una\nplanta soterrani i part de la planta pis ajustant-se al Pla\nde Millora Urbana (Àmbit B1296). La superfície\nconstruïda de l'habitatge es de 67 m2 en planta\nsoterrani i de 146,70 m2 sobre rasant.\n\nViladecavalls, 4\n\nModificació de projecte amb legalització de l'estat final,\nde la construcció d'un habitatge unifamiliar aïllat.\n\nNumero 3 Zona Franca, 58\n\nEl projecte presentat és per a construir un centre de\nrecerca i investigació quirúrgica transaccional i un\naparcament en superfície a la planta primera. L'edifici\nconsta de planta baixa, pis i una zona d'instal·lacions a\nla planta soterrani. Total : 1 Centre de recerca i 85\nplaces d'aparcament de cotxes.\n\nCan Basseda, 9\n\nLegalització d'obres d'ampliació de la planta baixa.\nLegalització de canvis introduïts en el projecte\nd'ampliació d'un habitatge unifamiliar aïllat.\n\nGran Via Corts Catalanes, 580\n\nReforma global i canvi d'ús d'un edifici d'habitatges\nexistent\nentre\nmitgeres\ncomposta\nde\nPS+PB+4PPis+PÀtic, per a destinar-lo a ús residencial\nturístic (alberg de joventut), amb 314 places\ndistribuïdes en 52 habitacions, una plaça de càrrega i\ndescàrrega en PB, instal·lacions a la planta coberta i\npiscina a la terrassa interior d'illa.\n\n1649\n\n\f1650\n\nGASETA MUNICIPAL DE BARCELONA\n\nADREÇA\n\nNÚM. 11\n\n30-3-2013\n\nDESCRIPCIÓ\n\nLlull, 169\n\nObra major d'ampliació volum i sostre a local de la\nplanta baixa i construcció de galeries en el 5 habitatges\nen edifici plurifamiliar en construcció. La superfície\nampliada queda en 66,94m2.\n\nGarriga I Roca, 28\n\nAmpliació de l'habitatge situat a la planta pis d'un edifici\nplurifamiliar.\n\n\fNÚM. 11\n\n30-3-2013\n\nGASETA MUNICIPAL DE BARCELONA\n\n1651\n\nAltres anuncis\nPonència del Nomenclàtor dels carrers de Barcelona\nAnunci de canvi de denominació d’espais públics\nLa Ponència del Nomenclàtor dels carrers de Barcelona, en la sessió celebrada el\ndia 26 de juny de 2012, adoptà el següent acord:\nInformar favorablement els canvis de tipologia i de nominació de les vies del\nPort Autònom de Barcelona, situades al districte de Sants-Montjuïc, que es\nrelacionen a continuació:\nCanviar la denominació actual de carretera de Circumval·lació, Tram 7è i el\ncarrer H per carrer del Far de Llobregat.\nCanviar la denominació actual del tram d’orientació Est-Oest perpendicular al\nmar de la Ronda del Far, per carrer dels Faroners.\nCanviar la denominació actual de carrer G, per carrer de La Farola.\nEl Consell Plenari del districte de Sants-Montjuïc, en la sessió celebrada el dia 2\nd’octubre de 2012, adoptà el següent acord:\nInformar Favorablement els canvis de tipologia i de denominació de les vies del\nPort Autònom de Barcelona, proposades per la Ponència del Nomenclàtor.\nEn conseqüència, d’acord amb l’article 3 de l’Ordenança sobre l´ús de les vies i\nespais públics de Barcelona, els referits acords es sotmeten a informació pública\ndurant 20 dies hàbils a partir del dia de la seva publicació. L’expedient\ncorresponent podrà ser sotmès a consulta a la Secretaria de la Ponència del\nNomenclàtor, Institut de Cultura de Barcelona, la Rambla, 99, 3a pl. de dilluns a\ndivendres, de 9,00 a 14,00 hores.\nLa qual cosa es comunica als efectes pertinents.\nBarcelona, 18 de març de 2012. La secretària de la Ponència del Nomenclàtor,\nPilar Serrano.\n\nGASETA MUNICIPAL\nPl. Sant Miquel, s/n\n\nISSN 1887-357X – Dipòsit legal: B-5.656-2007\nEs publica cada deu dies\n\n\f"}